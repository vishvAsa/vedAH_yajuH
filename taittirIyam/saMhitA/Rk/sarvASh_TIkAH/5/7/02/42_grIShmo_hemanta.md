+++
title = "42 ग्रीष्मो हेमन्त"

+++


<details><summary>मूलम्</summary>

ग्री॒ष्मो हे॑म॒न्त उ॒त नो॑ वस॒न्तश् श॒रद् - व॒र्‌षास् सु॑वि॒तन् नो॑ अस्तु ।  
तेषा॑मृतू॒नाꣳ श॒तशा॑रदानान् निवा॒त ए॑षा॒मभ॑ये स्याम ।
</details>

<details><summary>भट्टभास्कर-टीका</summary>

10अथ तृतीया - ग्रीष्मो हेमन्त इति ॥ हेमन्तग्रहाणेन शिशिरस्यापि ग्रहणं, तयोरेकत्वात् 'पञ्च वा ऋतवः' इति । यथा एते ग्रीष्मादयः अस्माकं **सुवितं** शोभनगतिहेतवः सूतिहेतवो वा भवन्तु । प्रत्येकविवक्षया एकवचनम् । क्रमविशेषाश्रयणे कारणं चिन्त्यम् । शोभनमितं सुवितं शोभना गतिः । तन्वादित्वादुवङ् । विनादित्वादनवग्रहः । पक्षान्तरे छान्दस इडागमः । किञ्च - शतशारदानां तेषामृतूनां शतसंवत्सराणां शतसंवत्सरसम्बन्धिनाम् । शरच्छब्दात् संवत्सरवचनात् स्वार्थिकोण् । 

यद्वा - शरदि संवत्सरे भवाः परिवत्सरादयः शारदाः । तेन बहुव्रीहौ पूर्वपदप्रकृतिस्वरत्वम् ।  
**निवाते** वातरहिते **अभये** भयाभावे स्याम एधि कृतं [अविकृतं] यदभयं भवति निवृत्तिं यत्र वातोपि स्पन्दितुं न शक्नोति तत्र वयं स्याम वर्तेमहि । 'नेरनिधाने' इति निवाते उत्तरपदान्तोदात्तत्वम् । अभये अव्ययपूर्वपदप्रकृतिस्वरत्वम्, एषामित्यन्वादेशोनुदात्तः ॥
</details>

<details><summary>मूलम् (संयुक्तम्)</summary>

इ॒दु॒व॒थ्स॒राय॑ परिवथ्स॒राय॑ सँव्वथ्स॒राय॑ कृणुता बृ॒हन्नमः॑ । तेषा᳚व्ँ व॒यꣳ सु॑म॒तौ य॒ज्ञिया॑ना॒ञ्ज्योगजी॑ता॒ अह॑तास्स्याम ।
</details>