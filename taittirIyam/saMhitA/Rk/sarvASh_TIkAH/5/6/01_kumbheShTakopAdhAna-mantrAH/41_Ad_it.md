+++
title = "41 आद् इत्"

+++


<details><summary>मूलम्</summary>

आदित्प॑श्याम्यु॒त वा॑ शृणो॒म्या मा॒ घोषो॑ गच्छति॒ वाङ्न॑ आसाम् ।
मन्ये॑ भेजा॒नो अ॒मृत॑स्य॒ तर्हि॒ हिर॑ण्यवर्णा॒ अतृ॑पय्ँ य॒दा वः॑ ।
</details>

<details><summary>भट्टभास्कर-टीका</summary>

10दशमी - आदिति त्रिष्टुप् ॥ प्राणेन सहागन् इत्युक्तम् । तदिदानीं समर्थयते - **आदित्** अनन्तरमेवाहं **पश्यामि** । **उत** अपि **वा शृणोमि** । घोषश्च माम् **आगच्छति** ।  
अस्माकं **वाग्** रूपः **आसां** युष्माकम् आगमनेन रसेन वा । किं बहुना - तर्हि तदानीं अमृतस्य **भेजान** अमृतमेव भजन् अहं मन्ये तर्कयामि । पूर्ववत्कर्मणस्संप्रदानत्वाच्चतुर्थ्यर्थे षष्ठी । कदा - यदाहि हे हिरण्यवर्णाः! **वः** युष्माकम् **अतृपं** युष्मत्पानेन सुहितोभवम् । तृप तृंप तृप्तौ, तौदादिकः । मुहितार्थयोगे षष्ठी ॥
</details>

<details><summary>मूलम् (संयुक्तम्)</summary>

आपो॒ हि ष्ठा म॑यो॒भुव॒स्ता न॑ ऊ॒र्जे द॑धातन । म॒हे रणा॑य॒ चख्ष॑से ।
</details>