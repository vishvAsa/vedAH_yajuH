+++
title = "21 यद् अदस्"

+++


<details><summary>मूलम्</summary>

यद॒दस् स॑म्प्रय॒तीरहा॒वन॑दता ह॒ते ।  
तस्मा॒दा न॒द्यो॑ नाम॑ स्थ॒, ता वो॒ नामा॑नि सिन्धवः ।
</details>

<details><summary>भट्टभास्कर-टीका</summary>

5पञ्चमी - यदद इत्यनुष्टुप् ॥ **सप्रयतीर्** इति प्रथमपादान्तः ।  
**अद** इति सप्तम्या अलुक् ।  
अमुष्मिन्न् **अहो** अहन्तव्ये मेघे **हते** ताडिते  
यद् यस्माद् यूयं **संप्रयतीः** संभूयेतश् चेतश् च प्रतियान्त्यः **अनदत** शब्दं कृतवत्यस्स्थ । 'अन्येषामपि दृश्यते' इति संहितायां दीर्घत्वम् । एतेश्शतरि 'इणो यण्' 'वा छन्दसि' इति पूर्वसवर्णदीर्धत्वम्, 'शतुरनुमः' इति नद्या उदात्तत्वम् ।  
**तस्मात्** कारणाद् आभिमुख्येनाव्यवधानेनैव **नद्यो** नाम यूयं **स्थ** नदनान् नद्य इत्य् उच्यध्वे ।  
नडिति पचादिषु पाठात्, दिवः 'उदात्तस्वरितयोः' इति विभक्तिस्स्वर्यते ।  
हे **सिन्धवः** स्यन्दनशीलाः । 'स्यन्देः प्रसारणं धश्च' इत्युप्रत्ययः । ता तादृशानि **वः** युष्माकं **नामानि** अन्वर्थानीत्यर्थः ॥
</details>

<details><summary>मूलम् (संयुक्तम्)</summary>

यत्प्रेषि॑ता॒ वरु॑णेन॒ ताश्शीभꣳ॑ स॒मव॑ल्गत । [2]  
तदा᳚प्नो॒दिन्द्रो॑ वो य॒तीस्तस्मा॒दापो॒ अनु॑ स्थन ।
</details>