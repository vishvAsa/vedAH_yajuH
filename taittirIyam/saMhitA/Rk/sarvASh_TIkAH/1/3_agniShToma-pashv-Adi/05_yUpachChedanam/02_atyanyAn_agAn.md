+++
title = "02 अत्यन्यान् अगान्,"

+++


<details><summary>Keith</summary>

I have passed by some, I have not approached others.  
I have found thee nearer than the farther, farther than the near.  
So I welcome thee, that art of Visnu, for the sacrifice to the gods.
</details>

<details><summary>मूलम्</summary>

अत्य॒न्यानगा॒न्नान्यानुपा॑गाम॒र्वाक्  
त्वा॒ परै॑रविदम्प॒रोऽव॑रै॒स्  
तन्त्वा॑ जुषे वैष्ण॒वन्दे॑वय॒ज्यायै॑ ।
</details>

<details><summary>भट्टभास्कर-टीका</summary>

1अतः परं पाशुकं काण्डं सोमार्षेयमेव । यूपार्थं वृक्षम् उपतिष्ठते - अत्यन्यानिति द्वादशाक्षर-त्रिपदया  महाबृहत्या । ताण्डिन एतां सतोबृहतीमाहुः, ऊर्ध्वबृहर्तीं बह्वृचाः ॥  

हे वृक्ष अन्यानितरान्कांश्चिद्वृक्षानहमत्यगाम् अतिक्रम्य गतोस्मि । के पुनस्ते? ये यूपार्हाः पलाशादयः 'समे जातमशाखाजम्' इत्यादिलक्षणहीनाः । तानुपगम्यैव वैगुण्यदर्शनेन अत्यजम् । अथान्यान्कांश्चिद्वृक्षान्नोपागां नैवोपगतोस्मि । के पुनस्ते? ये अयूपार्हा निम्बायय । सोहं युपार्हं लक्षाणवन्तं च त्वामेवाविदं लब्धवानस्मि ।  +++(लृदित्वादङ् 3-1-55पा.सू. इति पाठेन भाव्यमिति भाति । अत्र न स्पष्टम् । अर्थानुसारादेवं योजितम्)+++    ।  
 अस्य गुणवत्त्वमाह - परैरिति । परैरुत्कृष्टैस्समजातत्वादिभिर्लक्षणैरर्वाक् अविदूरे वर्तमानं सर्वलक्षणयुक्तमिति यावत् । अवरैर्निकृष्टैर्विषमजातत्वादिभिरसल्लक्षणैः परः परस्ताद्दूरे वर्तमानं असल्लक्षणैरस्पृष्टमित्यथाः । 'विभाषा परावराभ्याम्' इत्यतसुचि तकारस्य छान्दसो लोपः । यद्वा - पूर्वादिभ्यो विधीयमोसिप्रत्ययो बहुलवचनात्परशब्दादपि भवति, तत्र प्रत्ययस्वरेणान्तोदात्तत्वम्, परशब्दो हि 'स्वाङ्गाशिटामदन्तानाम्' इत्याद्युदात्तः, 'शिडिति सर्वनामान्युच्यन्ते । 'एकान्याभ्यां समर्थाभ्याम्' इति प्रथमा तिङ्विभक्तिर्न निहन्यते । तं ताडृ त्वा देवयज्यै देवयागार्थं जुषे सेवे गृह्णामीत्यर्थः । वैष्णवं विष्णुदेवत्यं,'वैष्णवो वै देवतया यूपः' इति । 'छन्दसि निष्टर्क्य' इत्यादिना देवयज्याशब्दो यप्रत्ययान्तो निपातितः । 'अति ह्यन्यानेति नान्यानुपैति' इत्यादि ब्राह्मणम् ॥
</details>