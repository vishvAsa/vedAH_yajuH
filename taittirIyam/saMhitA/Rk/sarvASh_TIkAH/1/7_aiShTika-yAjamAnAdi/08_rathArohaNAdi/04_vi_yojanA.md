+++
title = "04 वि योजना"

+++


<details><summary>Keith</summary>

measure ye the leagues;  
establish the ways [1];  
attain the goal.
</details>

<details><summary>मूलम्</summary>

वि योज॑ना मिमीध्वम् ।  
अध्व॑नस्स्कभ्नीत [34] ।  
काष्ठा᳚ङ्गच्छत ।
</details>

<details><summary>भट्टभास्कर-टीका</summary>

कथं धावतीति चेत् - वियोजनेति । इयं त्रिपदोपमा प्रतिष्ठा वा ; 'षट्कसप्तकाष्टकैर्विवर्धमाना । विपरीता प्रतिष्ठा' इति । ककुद्मती वा, 'एतस्मिन् पञ्चमे सर्वं छन्दः शङ्कुमती । षट्के ककुद्मती' । योजना योजनानि विमिमीध्वं बहून्यपि योजनानि मिमीध्वम् । गमनशैघ्र्येण विमितानि परिमितानि अल्पानीव कुरुध्वम् । माङ् माने ।  

किञ्च - अध्वनो मार्गान् स्कभ्नीत स्तम्भयत शीघ्रया गत्या हितानि कुरुत ।  

काष्ठामध्वसमाप्तिं आजिशिरो गच्छत । गन्तव्यमध्वानं शीघ्रं लङ्घयतेति यावत् ॥
</details>