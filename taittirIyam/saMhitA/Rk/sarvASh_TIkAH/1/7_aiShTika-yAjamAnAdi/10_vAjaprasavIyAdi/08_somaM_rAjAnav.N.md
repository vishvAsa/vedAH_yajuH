+++
title = "08 सोमं राजानव्ँ"

+++


<details><summary>Keith</summary>

Soma the king, Varuna,  
Agni, we grasp,  
The Adityas, Visnu, Surya  
And Brhaspati, the Brahman (priest).
</details>

<details><summary>मूलम्</summary>

सोम॒ꣳ॒ राजा॑न॒व्ँवरु॑णम॒ग्निम॒न्वार॑भामहे ।  
आ॒दि॒त्यान् विष्णु॒ꣳ॒ सूर्य॑म्ब्र॒ह्माण॑ञ्च॒ बृह॒स्पति᳚म् ॥
</details>

<details><summary>भट्टभास्कर-टीका</summary>

सोमादीनग्निं च त्वामन्वारभामहे . यूयमेव प्रथमं कर्म आरभध्वम्, अभिमतप्रदत्वात् ; वयन्तु युष्मानन्वारभामहे । यद्वा - अन्वारम्भणमवलम्बनम् । अस्मिन् कर्मणि सोमादीनेवावलम्बामह इति । यद्वा - अन्वारम्भणं पश्चादरम्भणम्, रभिश्च याच्ञायाम् । युष्मद्दानानन्तरं पुनःपुनर्युष्मानेव वयं याचामहे, नान्यान्याचिष्महीति । आदित्यानप्येवमिति ॥
</details>