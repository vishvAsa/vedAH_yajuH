+++
title = "02 अग्नेर् अनीकम्"

+++


<details><summary>Keith</summary>

The face of Agni hath entered the waters,  
The child of the waters guarding against the demons' power,  
In each home [1] do thou offer the kindling-stick, O Agni;
</details>

<details><summary>मूलम्</summary>

अग्नेरनी॑कम॒प आ वि॑वेश ।  
अपा᳚न्नपात्प्रति॒रख्ष॑न्नसु॒र्य॑न्....    
दमे॑दमे [49] स॒मिध॑य्ँयख्ष्यग्ने  ॥
</details>

<details><summary>भट्टभास्कर-टीका</summary>

हे **अपान्नपात्** अपान्नप्तः चतुर्थः । 'सुबामन्त्रिते' इति पराङ्गवद्भावे षष्ठ्यामन्त्रितसमुदायस्य षाष्ठिकमामन्त्रिताद्युदात्तत्वम् ।  

**अग्नेस्** तवानीकं सुखं **अपः** अब्रूपं आविवेश । तस्माद् **असुर्यं** असुरस्य स्वं असुरैः क्रियमाणं यज्ञविघातं **प्रतिरक्षन्** प्रतिनिवारयन् तत्प्रतिनोदेनास्मान् रक्षन् **दमेदमे** यज्ञगृहेयज्ञगृहे यागेयाग इत्यर्थः । समिधं समित्स्थानीयं तव समिन्धनं इदं बार्हिः हे अग्ने यक्षि स्वीकुरु तेन सङ्गतो भव । सङ्गतिकरणे यजिः, लेटि 'बहुलं च्छन्दसि' इति शपो लुक् ॥
</details>