+++
title = "03 पुनातु ते"

+++


<details><summary>Keith</summary>

Let the daughter of the Sun  
Purify for thee the flowing Soma  
With the eternal sieve.
</details>

<details><summary>मूलम्</summary>

पु॒नातु॑ ते परि॒स्रुत॒ꣳ॒ सोम॒ꣳ॒ सूर्य॑स्य दुहि॒ता ।  
वारे॑ण॒ शश्व॑ता॒ तना᳚  ॥
</details>

<details><summary>भट्टभास्कर-टीका</summary>

हे इन्द्र तव **ते** तुभ्यं वा  
**परिस्रुतं** परिस्रवणजन्मा सुरा परिस्रुक्[त्]  
तस्मिन्यदा प्रस्रवति सा परिस्रुक्[त्] भवति,  
तां पुनातु  
सोमं सोमीभूतां सोमवत् प्रशस्तभावम् आपन्नां  
सूर्यस्य दुहीता  
सूर्यो वरुण उच्यते,  
तस्य सुता वारुणी प्रसिद्धा सुरा ।  
यद्वा - सूर्येण दोहनीया दुहिता  
करसंतापविशेषजन्मा सुराविशेषः ।  
यद्वा - श्रद्धा सूर्यस्य दुहिता ।  
उक्तं च शतपथे ।  

सा पुनातु **वारेण** वालेन । कापीलादित्वाल्लत्वविकल्पः ।  
**शश्वता** नित्येन **तना** विस्तीर्णेन । तृतीयायाः 'सुपां सुलुक्' इत्याकारः । यद्वा - शश्वता वारेण । कालेन पुनातु नित्यं पुनात्विति यावत् । तना सूर्यस्य दुहिता । पचाद्यचि पृषोदरादिर्द्रष्टव्यः । यद्वा - तनेति निपातः नित्ये वर्तते शश्वता अविनाशेन वालेन नित्यं पुनात्विति । निपातनादाद्युदात्तत्वम् । यद्वा - शश्वतातना सदातनेनेत्यर्थः । शश्वतेत्याकारान्तो निपातितः । तेनाव्ययलक्षणः ट्युत्प्रत्ययः 'ट्युट्य्लौ तुट्च' इति । प्रकृतिप्रत्यययोश्च पृथक्पदत्वं दृश्यते - यथा 'मा च ते ख्या स्म तीरिषत्' इति ॥
</details>