+++
title = "10 विकिरिद विलोहित"

+++


<details><summary>Keith</summary>

O blood-red scatterer,  
Homage to thee, O adorable one;  
May thy thousand missiles  
Smite down another than us.
</details>

<details><summary>मूलम्</summary>

विकि॑रिद॒ विलो॑हित॒ नम॑स्ते अस्तु भगवः ।   
यास्ते॑ स॒हस्रꣳ॑ हे॒तयो॒ऽन्यम॒स्मन्नि व॑पन्तु॒ ताः ।
</details>

<details><summary>सायण-टीका</summary>

अथैकादशीमाह—  विकिरिदेति।  
कीर्यन्ते भक्तानां संनिधौ बहुधा प्रक्षिप्यन्त इति किरावो धनानि तानि ददातीति **किरिदः**।  
विशेषेण किरिदो **विकिरिदः**।  
विलोहितो लौहित्यरहितः श्वेत इत्यर्थः।  
अत एव मान्त्रिकाः पञ्चाक्षरध्याने स्मरन्ति— ‘ध्भेयो मुक्तापरागामृतरसकलिताद्रिप्रभः’ इति।  
यद्वा विशेषण लोहितो विलोहितः।  
अत एवाष्टाक्षरध्याने स्मरति— ‘काञ्चनाभो ध्येयः पद्मासनस्तः’ इति ।  
भगवो भगवन्षड्गुणसंपन्न।  
भगशब्दस्य पढ्गुणवाचित्वं स्मर्यते—  
 ‘ऐश्वर्यस्य समग्रस्य धर्मस्य यशसः श्रियः।  
ज्ञानवैराग्ययोश्चैव षण्णां भग इतीरणा’ इति।  
प्रकारान्तरेण भगवच्छब्दनिर्वचनं च—
‘उत्पत्तिं च विनाशं च भूतानामागतिं गतिम्।  
वेत्ति त्रिद्यामविद्यां च स वाच्यो भगवानिति’ ॥  इति ।  
यथोक्तविशेषणत्रयविशिष्ट हे रुद्र ते तुभ्यं नमोऽस्तु।  
ते तव सहस्र सहस्रसंख्याका हेतयो यान्यायुधानि सन्ति ताः सर्वा अस्मदन्यं विरोधिनं निवयन्तु विनाशयन्तु।
</details>