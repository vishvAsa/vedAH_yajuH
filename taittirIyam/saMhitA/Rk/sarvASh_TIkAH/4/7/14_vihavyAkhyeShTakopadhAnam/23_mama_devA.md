+++
title = "23 मम देवा"

+++


<details><summary>मूलम्</summary>

मम॑ दे॒वा वि॑ह॒वे स॑न्तु॒ सर्व॒ इन्द्रा॑वन्तो म॒रुतो॒ विष्णु॑र॒ग्निः ।   
ममा॒न्तरि॑ख्षमु॒रु गो॒पम॑स्तु॒ मह्य॒व्ँवातᳶ॑ पवता॒ङ्कामे॑ अ॒स्मिन्न् ।
</details>

<details><summary>सायण-टीका</summary>

अथ द्वितीयामाह– मम देबा इति।  
सर्वे देवा मम विहवे मदीययज्ञे सन्तु तिष्ठन्तु ।  
देवा एव विशेष्यन्ते – इन्द्रावन्त इन्द्रयुक्ता मरुतो मरुद्गणा विष्णुरग्निश्चेत्येषवाद्याः।  
इदमुरु विस्तीर्णमन्तरिक्षं मम गोपं रक्षकमस्तु।  
अयं वातो वायुर्मह्यं मदर्थमस्मिन्कामे यज्ञफले निमित्तभूते सति पवतां संचरतु।  
मदीयकामं साधयत्वित्यर्थः।
</details>