+++
title = "34 अयमग्निर्वीरतमो वयोधास्सहस्रियो"

+++


<details><summary>मूलम्</summary>

अ॒यम॒ग्निर्वी॒रत॑मो वयो॒धास्स॑ह॒स्रियो॑ दीप्यता॒मप्र॑युच्छन्न् ।   
वि॒भ्राज॑मानस्सरि॒रस्य॒ मध्य॒ उप॒ प्र या॑त दि॒व्यानि॒ धाम॑ ।
</details>

<details><summary>सायण-टीका</summary>

अयमग्निर्दीप्यतामस्मिन्कर्मणि प्रकाशताम्।   कीदृशः, वरितमोऽतिशयेन शूरः।   वयोधा वयस आयुषः स्थापयिता।   सहस्त्रिय इष्टकासहस्रेण संपादितः।   अप्रयुच्छन्नस्मिन्कर्मणि प्रमादरहितः।   सरिरस्य जलस्य मध्ये विभ्राजमान और्वविद्युदादिरूपेण विशेषतः प्रकाशमानः।   हे ऋत्विग्यजमानास्तस्य प्रसादाद्दिव्यानि धाम स्थानानि उप प्रयात प्राप्नुत।
</details>