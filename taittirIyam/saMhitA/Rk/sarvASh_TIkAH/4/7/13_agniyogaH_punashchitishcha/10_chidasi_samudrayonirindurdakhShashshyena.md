+++
title = "10 चिदसि समुद्रयोनिरिन्दुर्दख्षश्श्येन"

+++


<details><summary>मूलम्</summary>

चिद॑सि समु॒द्रयो॑नि॒रिन्दु॒र्दख्ष॑श्श्ये॒न ऋ॒तावा᳚ ।   
हिर॑ण्यपख्षश्शकु॒नो भु॑र॒ण्युर्म॒हान्थ्स॒धस्थे᳚ ध्रु॒वः [24]  आ निष॑त्तः ।
</details>

<details><summary>सायण-टीका</summary>

हेऽग्ने त्वं चिदादिविशेषणैर्विशेषितोऽसि।  
चिज्जगतश्चेतयिता यजमानौश्चितो वा ।   समुद्रयोनिर्यथा समुद्रः सर्वेषां जलग्रहाणां स्थानं तथा त्वं सर्वेषां क्रतूनां स्थानम्।   इन्दुः परमैश्वर्ययुक्तः।   दक्षः कर्मनिष्पादन कुशलः।   श्येनः पक्षिविशेषाकारः ।   ऋतावा सत्यवान्।   हिरण्यपक्षः सुवर्णं मयाभ्यां पक्षाभ्यामुपेतः।   शकुनः कामनादिभेदेन कङ्कादिपक्ष्याकारः।   भुरण्युः    २२५५ सर्वं भरितं क्षमः ।   महान्बह्वीभिरिष्टकाभिश्चितत्वात्प्रौढः।   सधःस्थ आदित्येन सहैकत्र स्थितियोग्ये मण्डले (ध्रुवः स्थिरः) ।   आनिषत्तः समन्तत उपविष्टः।
</details>