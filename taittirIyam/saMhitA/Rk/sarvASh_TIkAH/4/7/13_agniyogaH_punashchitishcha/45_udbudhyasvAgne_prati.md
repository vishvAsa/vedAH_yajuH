+++
title = "45 उद्बुध्यस्वाग्ने प्रति"

+++


<details><summary>मूलम्</summary>

उद्बु॑ध्यस्वाग्ने॒ प्रति॑ जागृह्येनमिष्टापू॒र्ते सꣳसृ॑जेथाम॒यञ्च॑ ।   
पुन॑ᳵ कृ॒ण्वꣵस्त्वा॑ पि॒तर॒य्ँयुवा॑नम॒न्वाताꣳ॑सी॒त्त्वयि॒ तन्तु॑मे॒तम् ।
</details>

<details><summary>सायण-टीका</summary>

हेऽग्ने त्वमुद्बुध्यस्वास्माद्वेषये सावधानो भव।   एनं यजमानं प्रति जागृहि प्रतिदिनं जागारूकं सावधानं कुरु।   अयं च त्वं च मिलित्वेष्टापूर्ते श्रौतस्मार्तकर्मणी संसृजेथां संपादयतम्।   हे यजमान त्वां पितरं पालकं युवानं यौवनोपेतं पुनः कृण्वन्भूयो भूयः कुर्वन्नयमग्निस्त्वयि निमित्तभूते सत्येतं तन्तुं यज्ञप्रवाहमन्वातांसीदनुक्रमेण तनोतु संपादयतु।
</details>