+++
title = "02 अग्निय्ँयुनज्मि शवसा"

+++


<details><summary>मूलम्</summary>

अ॒ग्निय्ँयु॑नज्मि॒ शव॑सा घृ॒तेन॑ दि॒व्यꣳ सु॑प॒र्णव्ँवय॑सा बृ॒हन्त᳚म् ।   
तेन॑ व॒यम्प॑तेम ब्र॒ध्नस्य॑ वि॒ष्टप॒ꣳ॒ सुवो॒ रुहा॑णा॒ अधि॒ नाक॑ उत्त॒मे ।
</details>

<details><summary>सायण-टीका</summary>

अग्निं चितमेतं वह्निं शवसा बलेन घृतेन घृतादिद्रव्य युक्तेन कर्मणा युनज्पि रथेनाश्वमिवाहं योजयामि।  
कीदृशमग्निं, दिव्यं द्योतनात्मकं, सुपर्णं पक्ष्याकारं, वयसा बृहन्तं चिरकालभाविनम्।  
तेनाग्निना वयं यजमाना ब्र ध्नस्याऽऽदित्यस्य विष्टपं तापरहितं स्थानं पतेम प्राप्नुयाम।  
कीदृशा वयम्, उत्तमे नाकेऽत्युत्कृष्टे स्वर्गलोके सबोऽधिरुहाणाः सुखप्रापकप्रदेशमधिरोढुकामाः।
</details>