+++
title = "103 यथा ह"

+++


<details><summary>मूलम्</summary>

यथा॑ ह॒ तद्व॑सवो गौ॒र्य॑ञ्चित्प॒दि षि॒ताममु॑ञ्चता यजत्राः ।   
ए॒वा त्वम॒स्मत्प्र मु॑ञ्चा॒ व्यꣳह॒ᳶ प्राता᳚र्यग्ने प्रत॒रान्न॒ आयुः॑ ॥ [39]
</details>

<details><summary>सायण-टीका</summary>

**यजत्रा** यष्टाव्या **वसवो** जगन्निवासहेतवो 
ऽग्निना सहिता  
हे देवाः  
**पदि सितां** बन्धनस्थाने स्वकीयस्य पाशस्याऽऽक्रमणेन पादे बद्धां **गौर्यंचिद्** गौरीम् अपि यां कांचिद् गौरवर्णां गाम् **अमुञ्चत** बन्धान्मुक्तां कृतवन्तः।   हेऽग्ने तद्यथा ह येनैव प्रकारेण तद्वन्धमोचनं कृतमेवा त्वमेवमेव त्वमपि अस्मदस्मत्सकाशाद्व्यंहो विविधं पापं **प्रमुञ्च** प्रकर्षेण मुक्तं कुरु।   नोऽस्मदीयमायुः **प्रतराम्** अत्यधिकं यथा भवति तथा **प्रातारि** प्रतर संपादय।
</details>