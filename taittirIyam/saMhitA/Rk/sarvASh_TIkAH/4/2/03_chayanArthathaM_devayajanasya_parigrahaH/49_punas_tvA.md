+++
title = "49 पुनस् त्वा"

+++


<details><summary>मूलम्</summary>

पुन॑स्त्वादि॒त्या रु॒द्रा वस॑व॒स्समि॑न्धता॒म्पुन॑र्ब्र॒ह्माणो॑ वसुनीथ य॒ज्ञैः ।  
घृ॒तेन॒ त्वन्त॒नुवो॑ वर्धयस्व स॒त्यास्स॑न्तु॒ यज॑मानस्य॒ कामाः᳚ ।
</details>

<details><summary>सायण-टीका</summary>

हेऽग्ने **त्वामादित्या रुद्रा वसवश्** च पुनः **समिन्धताम्** उप-शान्तं पुनः संदीपयन्तु।   
हे वसुनीथ वसूनां धनानां नीथ प्रापयितर्ब्रह्माणो ब्राह्मणा ऋत्विजो यज्ञैर्निमित्तभूतैस्त्वां पुनः समिन्धताम्।   त्वं घृतेन तुष्टः संस्तनुवोऽस्मदीयशरीराणि वर्धयस्व।   तत्त्वतस्त्वयि तुष्टे सति यजमानस्य कामाः सत्याः सन्तु।   अस्मिन्मन्त्रे रुद्राद्युक्तेस्तात्पर्यं दर्शयति— “पुनस्त्वाऽऽदित्या रुद्रा वसषः समिन्वतामित्याहैता वा एतं देवता अग्रे समैन्धत ताभिरेवैनꣳ समिन्धे” [सं. का. ५ प्र. २ अ. २] इति।
</details>