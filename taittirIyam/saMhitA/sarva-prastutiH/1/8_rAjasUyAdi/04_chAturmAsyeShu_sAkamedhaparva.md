+++
title = "०४ चातुर्मास्येषु साकमेधपर्व"

+++

<details><summary>विस्तारः (द्रष्टुं नोद्यम्)</summary>

(चातुर्मास्येषु तृतीयं साकमेधपर्व) साकमेधहविषां ब्राह्मणम्, दर्विहोमयाज्यानुवाक्ये

-  साकमेधपर्वणि प्रथमेहनि कार्याणि हवींषि, तदीयौ मन्त्रौ २-३, द्वितीयेह्नि कार्याणि हवींषि च

२-३ अनुष्टुप्
विश्वेदेवा ऋषयः
</details>

<details><summary>भास्करोक्त-विनियोगः</summary>

1अथ साकमेधहवींषि विधीयन्ते । तत्र प्रथमे ऽहनि यानि भवन्ति तानि विदधाति - अग्नयेनीकवत इति ॥ 'देवासुरास्संयत्ता आसन् । सोग्निरब्रवीत् । ममेयमनीकवती तनूः' इत्यादि ब्राह्मणम् । 
</details>


<details open><summary>विश्वास-प्रस्तुतिः</summary>

अ॒ग्नये ऽनी॑कवते +++(→सूर्याय)+++  
पुरो॒डाश॑म् अ॒ष्टाक॑पाल॒न् निर्व॑पति, सा॒कꣳ सूर्ये॑णोद्य॒ता …  
</details>

<details><summary>Keith</summary>

To Agni Anikavant he offers a cake on eight potsherds as the sun rises, 
</details>


<details><summary>मूलम्</summary>

अ॒ग्नयेऽनी॑कवते पुरो॒डाश॑म॒ष्टाक॑पाल॒न्निर्व॑पति सा॒कꣳ सूर्ये॑णोद्य॒ता …  
</details>

<details><summary>भट्टभास्कर-टीका</summary>

'असौ वा आदित्यो ऽग्निर् अनीकवान् । तस्य रश्मयो ऽनीकानि' । यदा सूर्यश्चोदयं करोति, अध्वर्युश्च पुरोडाशं निर्वपति ;  
तदानीं **सूर्येणोद्यता साकं** निर्वपति तदा सूर्योदयकाले निर्वपतीत्यर्थः ।  

'राजसूय' इत्यादौ सूर्यशब्दो निपातितः, 'शतुरनुमः' इत्युद्यच्छब्दात्तृतीयाया उदात्तत्वम् ।
</details>

<details open><summary>विश्वास-प्रस्तुतिः</summary>

म॒रुद्भ्य॑स् सान्तप॒नेभ्यो॑ म॒ध्यन्दि॑ने च॒रुम्,  
म॒रुद्भ्यो॑ गृहमे॒धिभ्य॒स् सर्वा॑सान् दु॒ग्धे सा॒यञ् च॒रुम्  +++(निर्वपति)+++  ।
</details>

<details><summary>Keith</summary>

an oblation to the Maruts as the heaters at midday,  
and to the Maruts as lords of the house he milks at evening an oblation of all (the cows).
</details>


<details><summary>मूलम्</summary>

म॒रुद्भ्य॑स्सान्तप॒नेभ्यो॑ म॒ध्यन्दि॑ने च॒रुम्  +++(निर्वपति)+++ ।   

म॒रुद्भ्यो॑ गृहमे॒धिभ्य॒स्सर्वा॑सान्दु॒ग्धे सा॒यञ्च॒रुम्  +++(निर्वपति)+++  ।
</details>

<details><summary>भट्टभास्कर-टीका</summary>

अथ मध्यन्दिने मरुद्भ्यस्सान्तपनेभ्यश्चरुं निर्वपति । अह्नो मध्यं मध्यंदिनम् । 'मध्यो मध्यं दिनञ्चास्मात्' इति दिनञ्प्रत्ययः ? सम्यक्समन्ताच्च शोषणं सन्तपनं, तत्सम्बन्धिनस्सान्तपनाः सन्तापनसमर्थाश्शत्रूणाम् । 'तेऽसुराः पराजिता यन्तः' इत्यादि ब्राह्मणम् ।  

अथ सायमस्तकाले मरुद्भ्यो गृहमेधिभ्यः गृहमेधवद्भ्यः सर्वासां गवां यजमानसम्बन्धिनीनां दुग्धे चरुं निर्वपति । 'ते देवाश्श्वो विजयिनः' इत्यादि ब्राह्मणम् ॥
</details>

<details><summary>भास्करोक्त-विनियोगः</summary>

2अव्युष्टायां रजन्यां पूर्णदर्व्येण चरन्ति, शरनिष्कासस्य दर्वीं पूरयित्वा गार्हपत्ये जुहोति । तत्र पुरोनुवाक्या - पूर्णेत्यनुष्टुप् ॥
</details>


<details open><summary>विश्वास-प्रस्तुतिः</summary>

पू॒र्णा द॑र्वि॒ परा॑ पत॒  
सुपू᳚र्णा॒ पुन॒र् आप॑त ।   
व॒स्नेव॒+++(=वसुनेव)+++ वि क्री॑णावहा॒  
इष॒म् ऊर्जꣳ॑ शत-क्रतो  ॥
</details>

<details><summary>Keith</summary>

O ladle, fly away filled,  
And well filled do thou fly back;  
Like wares, O Śatakratu,  
Let us barter food and strength.
</details>


<details><summary>मूलम्</summary>

पू॒र्णा द॑र्वि॒ परा॑ पत॒ सुपू᳚र्णा॒ पुन॒राप॑त ।   
व॒स्नेव॒ वि क्री॑णावहा॒ इष॒मूर्जꣳ॑ शतक्रतो  ॥
</details>

<details><summary>भट्टभास्कर-टीका</summary>

हे **दर्वि पूर्णा** शरनिष्कासस्य पूरिता । 'वा दान्तशान्त' इति ण्यन्तस्य निपात्यते ।  
ईदृशी **परापत** इन्द्रं प्रति गच्छ । ततस् **सुपूर्णा** सुष्ठु धनस्य पूर्णा पुनरस्मान् **प्रत्यापत** आगच्छ । एवं **वस्नेव** वस्नेन मूल्येनेव । 'सुपां सलुक्' इत्याकारः ।  
**क्रीणावहै** इन्द्रश्चाहं च परस्परतः वणिग्वद्विनिमयं करवावहै । किं विक्रीणावहा इत्युच्यते - **इषम् ऊर्जम्** अन्नं रसादिकं धनादिकं च ; अतोत्रावयोस्त्वं गतागतकारिणी साधनभावमाचरेति । तदेवाह - हे **शतक्रतो** बहुविधकर्मकरणकुशले गतागतसमर्थे ॥
</details>

<details open><summary>विश्वास-प्रस्तुतिः</summary>

दे॒हि मे॒ ददा॑मि ते॒ नि मे॑ धेहि॒ नि ते॑ दधे ।    
नि॒हार॒मिन्नि मे॑ हरा नि॒हार᳚म् [5] नि ह॑रामि ते  ॥  
</details>

<details><summary>मूलम्</summary>

दे॒हि मे॒ ददा॑मि ते॒ नि मे॑ धेहि॒ नि ते॑ दधे ।    
नि॒हार॒मिन्नि मे॑ हरा नि॒हार᳚म् [5] नि ह॑रामि ते  ॥  
</details>

<details><summary>भट्टभास्कर-टीका</summary>

3अथ याज्या - देहीत्यनुष्टुप् ॥ देहि मे मह्यं अभिमतं धनं, अहमपि ते तुभ्यं ददामि । निधेहि स्थापय मे मदर्थं, अहमपि ते त्वदर्थं निदधे स्थापयामि । तथा निहारमित् निहारमेव निर्हृत्यनिर्हृत्यैव मे मम निहर, अहमपि ते निहारं निर्हृत्यनिहृत्य निहरामि । नियमेन नितरां निर्हृत्य वा समुदायाद्धरणं निहरणम् । आभीक्ष्ण्ये णमुल्, कृदुत्तरपदप्रकृतिस्वरत्वम् लित्स्वरः । एवमुपकारप्रत्युपकारितया आवयोर्वृत्तिरस्त्विति लोकवृत्तानानिदर्शनम् ॥
</details>

<details open><summary>विश्वास-प्रस्तुतिः</summary>

म॒रुद्भ्य॑ᳵ क्री॒डिभ्य॑ᳶ पुरो॒डाशꣳ॑ स॒प्तक॑पाल॒न्निर्व॑पति सा॒कꣳ सूर्ये॑णोद्य॒ता ।
</details>

<details><summary>मूलम्</summary>

म॒रुद्भ्य॑ᳵ क्री॒डिभ्य॑ᳶ पुरो॒डाशꣳ॑ स॒प्तक॑पाल॒न्निर्व॑पति सा॒कꣳ सूर्ये॑णोद्य॒ता ।
</details>

<details><summary>भट्टभास्कर-टीका</summary>

4अथ द्वितीयेह्नि साकं सूर्येणोद्यता मरुद्भ्यः क्रीडिभ्यः पुरोडाशं सप्तकपालं निर्वपति ॥ क्रीडन्तीति क्रीडिनः, ग्रह्याडित्वाण्णिनिः । 'त एनमत्यक्रीडन् । तत्क्रीडिनां क्रीडित्वम्' इति ब्राह्मणम् ॥
</details>



<details><summary>मूलम् (संयुक्तम्)</summary>

आग्ने॒यम॒ष्टाक॑पाल॒न्निर्व॑पति सौ॒म्यञ्च॒रुꣳ सा॑वि॒त्रन्द्वाद॑शकपालꣳ सारस्व॒तञ्च॒रुम्पौ॒ष्णञ्च॒रुमै᳚न्द्रा॒ग्नमेका॑दशकपालमै॒न्द्रञ्च॒रुव्ँवै᳚श्वकर्म॒णमेक॑कपालम् ॥ 
</details>

<details open><summary>विश्वास-प्रस्तुतिः</summary>

आग्ने॒यम॒ष्टाक॑पाल॒न्निर्व॑पति ।  

सौ॒म्यञ्च॒रुम् सा॑वि॒त्रन्द्वाद॑शकपालम्  +++(निर्वपति)+++  ।   

सारस्व॒तञ्च॒रुम्   +++(निर्वपति)+++  ??  

पौ॒ष्णञ्च॒रुमै᳚न्द्रा॒ग्नमेका॑दशकपालम्     +++(निर्वपति)+++  ।  

ऐ॒न्द्रञ्च॒रुव्ँवै᳚श्वकर्म॒णमेक॑कपालम्  +++(निर्वपति)+++ ॥ [6]
</details>

<details><summary>मूलम्</summary>

आग्ने॒यम॒ष्टाक॑पाल॒न्निर्व॑पति ।  

सौ॒म्यञ्च॒रुम् सा॑वि॒त्रन्द्वाद॑शकपालम्  +++(निर्वपति)+++  ।   

सारस्व॒तञ्च॒रुम्   +++(निर्वपति)+++  ??  

पौ॒ष्णञ्च॒रुमै᳚न्द्रा॒ग्नमेका॑दशकपालम्     +++(निर्वपति)+++  ।  

ऐ॒न्द्रञ्च॒रुव्ँवै᳚श्वकर्म॒णमेक॑कपालम्  +++(निर्वपति)+++ ॥ [6]
</details>

<details><summary>भट्टभास्कर-टीका</summary>

5अथ महाहविस्सम्बन्धीन्यष्टौ हवींषि विदधाति - आग्नेयमष्टाकपालमित्यादि ॥ तत्र पौष्णान्तानि पञ्च सञ्चराणि प्रागेवाम्नातान्यपि पुनः पठित्वा दर्शयति । ऐन्द्राग्रमपि वरुणप्रघासेषु षष्ठतयाम्नातमेव पुनः पठति । ब्राह्मणं च भवति 'एतद्ब्राह्मान्येव पञ्च हवींषि । एतद्ब्राह्मण ऐन्द्राग्नः' इति । 'अथैष ऐन्द्रश्चरुर्भवति' । ऐन्द्रस्यापूर्वं विधानम् । 'उद्धारं वा एतम्' इत्यादि ब्राह्मणम् । वैश्वकर्मणस्यैककपालस्य चापूर्वं विधानम् ॥

इत्यष्टमे चतुर्थोनुवाकः ॥
</details>
