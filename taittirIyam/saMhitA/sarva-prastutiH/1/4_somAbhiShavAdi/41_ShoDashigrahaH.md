+++
title = "४१ षोडशिग्रहः"

+++
अनुष्टुप्

_______
<details><summary>भास्करोक्त-विनियोगः</summary>

1अतः परं षोडशिग्रहणमन्त्राः पूर्वैस्सह विकल्प्यन्ते । तत्र प्रथमा - सर्वस्येत्यनुष्टुप् ॥ 
</details>
<details open><summary>विश्वास-प्रस्तुतिः - ऋक्</summary>

सर्व॑स्य प्रति॒शीव॑री॒+++(←शी शयने)+++  
**भूमि॑स् +++(इन्द्र!)+++ त्वो॒पस्थ॒ आऽधि॑त**+++(←धा)+++ ।  
+++(पृथिवि!)+++ स्यो॒नास्मै॑ **सु॒-षदा॑ भव॒**  
**यच्छा᳚स्मै॒ शर्म॑** स॒-प्रथाः᳚+++(=विस्तारा)+++ ॥
</details>
<details><summary>Keith</summary>

Earth, covering all,  
Hath placed thee in her lap;  
Be gentle and rest kindly on him  
Grant him protection, extending wide.
</details>
<details><summary>मूलम्</summary>

सर्व॑स्य प्रति॒शीव॑री॒ भूमि॑स्त्वो॒पस्थ॒ आऽधि॑त ।  
स्यो॒नास्मै॑ सु॒षदा॑ भव॒ यच्छा᳚स्मै॒ शर्म॑ स॒प्रथाः᳚ ॥
</details>
<details><summary>भट्टभास्कर-टीका</summary>

**सर्वस्य** भूतजातस्य **प्रतिशविरी** प्रत्येकं सुखेन शयनाधिकरणभूता । शेतेरौणादिके क्वरच्युत्तरपदाद्युदात्तत्वम् ।  
यद्वा - शयानस्य सर्वभूतजातस्य प्रतिशयनं प्रतिमुखं शयनं बालस्य जननीव करोतीति प्रतिशीवरी । 'अन्येभ्योपि दृश्यते' इति क्वनिप्, 'वनोरच' इति ङीब्रेफौ । 

हे इन्द्र इर्दृशी **भूमिस् त्वामुपस्थे आधित** आदधातु स्थापयतु । हे भूमे या त्वमसि **अस्मै** इन्द्राय यजमानाय वा **स्योना** सुखा **सुषदा** सुखासनभूता च भव ।

किञ्च - अस्मै **शर्म** शरणं सुखं वा यच्छ देहि । **सप्रथाः** सर्वत्र प्रथिता विस्तीर्णा । छान्दसस्सवर्स्य सभावः । प्रथया सहितेति वा । बहुव्रीहौ 'परादिश्छन्दसि बहुलम्' इत्युत्तरपदाद्युदात्तत्वम् ॥
</details>



_______
<div class="js_include" includetitle="false" newlevelforh1="5" unfilled url="/vedAH_yajuH/taittirIyam/saMhitA/yajuH/sarva-prastutiH/1/4_somAbhiShavAdi/38_ShoDashigrahaH/upayAma-gRhItaH.md">
<details open><summary><h5>उपयाम-गृहीतः ...{Loading}...</h5></summary>
<details><summary>मूलम् (संयुक्तम्)</summary>

उ॒प॒या॒मगृ॑हीतो॒ऽसीन्द्रा॑य त्वा षोड॒शिन॑ ए॒ष ते॒ योनि॒रिन्द्रा॑य त्वा षोड॒शिने᳚ ॥
</details>
<details><summary>भास्करोक्त-विनियोगः</summary>

(ग्रहणम्)
</details>
<div class="js_include" includetitle="false" newlevelforh1="5" unfilled="" url="/vedAH_yajuH/taittirIyam/saMhitA/yajuH/sarva-prastutiH/1/4_somAbhiShavAdi/03_antaryAmagrahaH/upayAmagRhItaH.md">
<details open><summary><h10>उपयामगृहीतः ...{Loading}...</h10></summary>
<details open><summary>विश्वास-प्रस्तुतिः</summary>

उ॒प॒या॒म-गृ॑हीतो ऽसि।
</details>
<details><summary>Keith</summary>

Thou art taken with a support/ foundation.
</details>
<details><summary>मूलम्</summary>

उ॒प॒या॒मगृ॑हीतोऽसि।
</details>
<details><summary>भट्टभास्कर-टीका</summary>

उपयम्यन्ते स्वात्मन्येव नियम्यन्ते भूतजातान्यस्मिन् अभिन्नेधिकरणे इत्युपयामः पृथ्वी । 'इयं वा उपयामः' इति ब्राह्मणम् । 'हलश्च' इति घञ्, थाथादिस्वरेणान्तोदात्तत्वम् । तेन गृहीतस्त्वमसि ; कोन्यस्त्वां गृहीतुं क्षम इति भावः ; पृथिव्यापो गृहीष्यामीतिवत् । 'तृतीया कर्मणि' इति पूर्वपदप्रकृतिस्वरत्वम् । यद्वा - उपयामार्थं पृथिव्यर्थं गृहीतोसीति ; हे सोम ।   

ननु 'स्वाहा त्वा सुभवस्सूर्याय' इति मन्त्रवर्णनात् सूर्यदेवत्यः कथं पृथिवीदेवत्यः स्यात् ? नैतद्देवताभिधानं ; पृथिवीवासिनां प्रजानां यागद्वारेण स्थित्यर्थं गृहीतोसीति स्तूयते । यद्वा - पृथिव्यपि देवतैवास्य 'उपयामगृहीतोसीत्याहादितिदेवत्यास्तेन' इति, अदितिः पृथ्वी । 'चतुर्थी' इति योगविभागात्समासः । 'क्ते च' इति पूर्वपदप्रकृतिस्वरत्वम् । 'इयं वा उपयामस्तस्मादिमां प्रजा अनु प्रजायन्ते' इति ब्राह्मणम् ॥

________________

उपयामगृहीतोसीति व्याख्यातम् । 'इयं वा उपयामः' तयैव गृहीतोसीति ।
</details>
</details>
</div>
<details open><summary>विश्वास-प्रस्तुतिः</summary>

इन्द्रा॑य त्वा षो॒ड॒शिने᳚   +++(ग्रहणमन्त्रः)+++  ।

</details>
<details><summary>Keith</summary>

to Indra of the Sodaśin thee!
</details>
<details><summary>मूलम्</summary>

उ॒प॒या॒मगृ॑हीतो॒ऽसीन्द्रा॑य त्वा षो॒ड॒शिने᳚   +++(ग्रहणमन्त्रः)+++  ।

</details>
<details><summary>भट्टभास्कर-टीका</summary>

2-3ग्रहणसादने व्याख्याते ।  
षोडशिनः षोडशेन स्तोत्रेण शस्त्रेण च तद्-वान् इन्द्रष् **षोदशी** ।   
'प्रजापतिर्देवेभ्यो यज्ञान्व्यादिशत्सरिरिचानोमन्यत स यज्ञानां षोडशधा' इत्यादि ब्राह्मणम्  ॥
</details>

__________
<details><summary>भास्करोक्त-विनियोगः</summary>

(सादनम्)
</details>
<details open><summary>विश्वास-प्रस्तुतिः</summary>

ए॒ष ते॒ योनि॒रिन्द्रा॑य त्वा षोड॒शिने᳚ ॥ [38]   +++(सादनमन्त्रः)+++
</details>
<details><summary>Keith</summary>

This is thy birthplace; to Indra of the Sodaśin thee!
</details>
<details><summary>मूलम्</summary>

ए॒ष ते॒ योनि॒रिन्द्रा॑य त्वा षोड॒शिने᳚ ॥ [38]   +++(सादनमन्त्रः)+++
</details>
</details>
</div>
<details><summary>भट्टभास्कर-टीका</summary>

2-3ग्रहणसादने उक्ते ॥
</details>
