+++
title = "०२ उपांशुग्रहः"

+++

ग्रहग्रहणासादनादिमन्त्राः  
सोमऋषिः

_______
<details><summary>भास्करोक्त-विनियोगः</summary>

1उपांशुग्रहं गृह्णाति । 'प्राणो वा एष यदुपांशुः' इत्यादि ब्राह्मणम्  ।  
अयं च त्रिर्हस्तेन गृह्यते । ' ब्रह्मवादिनो वदन्ति कस्मात्सत्यात्त्रयः पशूनां हस्तादानाः'  इत्यादि ब्राह्मणम्  ।  
तत्र प्रथमम् अष्टकृत्वो ऽभिषुतं प्रथमाभ्याम् अंशुभ्याम् अन्तर्धाय उपांशुं गृह्णाति - वाचस्पतय इति ॥ 
</details>



<details open><summary>विश्वास-प्रस्तुतिः</summary>

वा॒चस्पत॑ये पवस्व वाजिन् ।
</details>

<details><summary>Keith</summary>

Be pure for the lord of speech, O strong one;
</details>


<details><summary>मूलम्</summary>

वा॒चस्पत॑ये पवस्व वाजिन् ।
</details>

<details><summary>भट्टभास्करटीका</summary>

वाचस्पतिः प्राणः, वाचः प्रापकत्वात् । 'षष्ठ्याः पतिपुत्र' इति विसर्जनीयस्य सत्वम् । वाचस्पतय इति 'सावेकाचः' इति षष्ठ्या उदात्तत्वम् । तदर्थं हे सोम पवस्व आभ्यामंशुभ्यामात्मानं शोधय । हे वाजिन् वेगवन् निस्सरणे । यद्वा - अन्नवन् यागद्वारेण । 'अरुणो ह स्माहौपवेशः' इत्यारभ्य 'प्रातस्सवनमेव तेनाप्नोति' इति ब्राह्मणम्, 'ब्रह्मवादिनो वदन्ति पवित्रवन्तोन्ये ग्रहा गृह्यन्ते' इत्यारभ्य 'वाचैवैनं पवयति' इत्यन्तं च, 'षड्भिरंशुभिः पवयति' इत्यादि च ॥
</details>

_______
<details><summary>भास्करोक्त-विनियोगः</summary>

2एकादशकृत्वोभिषुतं मध्यमाभ्याम् अन्तर्धाय द्वितीयं गृह्णाति- वृषा वृष्ण इति ॥ 
</details>



<details open><summary>विश्वास-प्रस्तुतिः</summary>

वृषा॒ वृष्णो॑ अ॒ꣳ॒शुभ्या॒ङ्+++(=काण्डाभ्यां)+++ गभ॑स्ति+++(=बाहु|किरण)+++-पूतः ।
</details>

<details><summary>Keith</summary>

male, purified by the arms  
with the shoots of the male; 
</details>

<details><summary>मूलम्</summary>

वृषा॒ वृष्णो॑ अ॒ꣳ॒शुभ्या॒ङ्गभ॑स्तिपूतः ।
</details>

<details><summary>भट्टभास्करटीका</summary>

हे सोम **वृषा** वर्षिता उत्पादकस्त्वमभीष्टानाम् । 'कनिन्युवृषि' इत्यादिना कनिन्प्रत्ययः । स एवं **वृष्णस्** तवैवांशुभ्यां पवस्वात्मानं **गभस्तिपूतः** गभस्तिभिर् अंशुभिः पूर्वमेव पूतश्शोधितस्सन् इदानीमंशुभ्यां पवस्वेति । 'तृतीया कर्मणि' इति पूर्वपदप्रकृतिस्वरत्वम् । 'वृष्णो ह्येतावंशू'  इत्यादि ब्राह्मणम् , 'एकादशकृत्वो द्वितीयम्' इत्यादि च ॥
</details>


_______
<details><summary>भास्करोक्त-विनियोगः</summary>

3द्वादश-कृत्वो ऽभिषुतम् उत्तमाभ्याम् अन्तर्धाय तृतीयं गृह्णाति - देवो देवानामिति ॥
</details>

<details open><summary>विश्वास-प्रस्तुतिः</summary>

दे॒वो दे॒वाना᳚म् प॒वित्र॑म् असि;    
येषा᳚म् भा॒गो ऽसि॒ तेभ्य॑स् त्वा  +++(गृण्हामि)+++ ।
</details>

<details><summary>Keith</summary>

thou art the god purifier of gods; to those thee whose portion thou art!

</details>


<details><summary>मूलम्</summary>

दे॒वो दे॒वाना᳚म्प॒वित्र॑मसि ...    
येषा᳚म्भा॒गोऽसि॒ तेभ्य॑स्त्वा  +++(गृण्हामि)+++ ।
</details>

<details><summary>भट्टभास्करटीका</summary>

हे सोम देवो देवनादिगुणयुक्तस्त्वं देवानां पावित्रं पावनकारणमसि । 'पुवस्संज्ञायां' इतीत्रप्रत्ययः । त्वं हि देव एव सन् देवानां पवित्रमसीति भावः । केषाम्? येषां त्वं देवानां भागोसि तेषां पवित्रमसि । भज्यत इति भागः, कर्मणि घञ्, 'कर्षात्त्वतः' इत्यन्तोदात्तत्वम् । तस्मात्तेभ्यस्त्वां गृह्णामीति शेषः । त्वं चाभ्यामंशुभ्यां पवस्वात्मानमिति सम्बध्यते । 'देवो ह्येष सन् देवानां पवित्रम्' इत्यादि ब्राह्मणम्  । 'द्वादशकृत्वस्तृतीयं' इत्यादि च ॥
</details>

_______
<details><summary>भास्करोक्त-विनियोगः</summary>

4प्रतिप्रस्थातुर् हस्ताद् ग्रहम् आदत्ते - स्वां कृतोसीति ॥ 
</details>

<details open><summary>विश्वास-प्रस्तुतिः</summary>

स्वाङ्-कृ॑तोऽसि।
</details>

<details><summary>Keith</summary>

Thou art he who is appropriated; 
</details>


<details><summary>मूलम्</summary>

स्वाङ्कृ॑तोऽसि।
</details>

<details><summary>भट्टभास्करटीका</summary>

स्वीकृतोसीत्यर्थः । अस्वस्स्वो भवतीति स्वाम्, च्विः, ईत्वापवाद आम्भावश्छान्दसः । 'ऊर्यादिच्विडाचश्च' इति गतित्वात् 'गतिरनन्तरः' इति पूर्वपदप्रकृतिस्वरत्वम् । 'प्राणमेव स्वमकृत' इति ब्राह्मणम् ॥
</details>

<details><summary>Keith</summary>

'5ग्रहमवेक्षते - मधुमतीरिति ॥ '
</details>


<details open><summary>विश्वास-प्रस्तुतिः</summary>

मधु॑मतीर् न॒ इष॑स् कृधि ।
</details>

<details><summary>Keith</summary>

make our food full of sweetness for us; 
</details>


<details><summary>मूलम्</summary>

मधु॑मतीर्न॒ इष॑स्कृधि ।
</details>

<details><summary>भट्टभास्करटीका</summary>

5ग्रहमवेक्षते - मधुमतीरिति ॥ मधुमत्यः मधुररसाः इषः अन्नानि नः अस्माकं कृधि कुरु । मधुमतीः कुर्विति वा । प्राणात्मना ग्रह उच्यते, 'प्राणो वा एष यदुपांशुः' इति चाभेदं प्रतिपादयति । 'सर्वमेवास्मा इदं स्वदयति' इति ब्राह्मणम् । करोतेर्लोटि 'बहुलं छन्दसि' इति शपो लुक् । ' श्रुश्रुणुपॄकृवृभ्यश्छन्दसि' इति हेर्धिभावः । 'कः करत्' इत्यादिना विसर्जनीयस्य सत्वम् ॥
</details>

_______
<details><summary>भास्करोक्त-विनियोगः</summary>

6एनम् ऊर्ध्वम् उन्मार्ष्टि - विश्वेभ्य इति ॥ 
</details>

<details open><summary>विश्वास-प्रस्तुतिः</summary>

विश्वे᳚भ्यस् त्वेन्द्रि॒येभ्यो॑ दि॒व्येभ्य॒ᳶ पार्थि॑वेभ्यः ।
</details>

<details><summary>Keith</summary>

to all the powers of sky
  
and earth thee!
</details>


<details><summary>मूलम्</summary>

विश्वे᳚भ्यस्त्वेन्द्रि॒येभ्यो॑ दि॒व्येभ्य॒ᳶ पार्थि॑वेभ्यः ।
</details>

<details><summary>भट्टभास्करटीका</summary>

विश्वेभ्यः इन्द्रियेभ्य इन्द्रेणेश्वरेण सृष्टेभ्यः । 'इन्द्रियमिन्द्रलिङ्गम्' इत्यादौ निपात्यते । के पुनस्ते ? देवा मनुष्याश्च । 'उभयेष्वेव देवमनुष्येषु प्राणान्दधाति' इति ब्राह्मणम् । तानेवाह – दिव्येभ्यः पार्थिवेभ्य इति । दिवमर्हन्तीति दिव्याः । 'छन्दसि च' इति यत्प्रत्ययः । पृथिव्यां भवाः पार्थिवाः । 'पृथिव्या ञाञौ' इत्यञ्प्रत्ययः । एतेभ्यस्त्वामुपांशुग्रहं प्राणभूतमुन्मार्ज्मीति शेषः । एतेषां प्राणस्थित्यर्थं, यदाह 'उभयेष्वेव देवमनुष्येषु प्राणान्दधाति' इति । यद्वा - इन्द्रियशब्देन चक्षुरादीनामधिपतय आदित्यादय उच्यन्ते । तत्र दिव्यानि ज्ञानेन्द्रियाणि, पार्थिवानि कर्मेन्द्रियाणि, तदर्थं त्वामुन्मार्ज्मीति ॥
</details>

_______
<details><summary>भास्करोक्त-विनियोगः</summary>

7तम् आदायोत्तिष्ठति - मनस्त्वाष्ट्विति ॥ 
</details>

<details open><summary>विश्वास-प्रस्तुतिः</summary>

मन॑स् त्वा ऽष्टु+++(←अश्)+++।
</details>

<details><summary>Keith</summary>

May mind enter thee.

</details>

<details><summary>मूलम्</summary>

मन॑स्त्वाष्टु।
</details>

<details><summary>भट्टभास्करटीका</summary>

7तम् आदायोत्तिष्ठति - मनस्त्वाष्ट्विति ॥ मननधर्मा प्राणो **मन** इत्युच्यते । सूर्यार्त्मना हे ग्रह **मनस् त्वा** त्वाम् **अष्टु** अश्नुभ्यां व्याप्नोतु ।  

अश्नोतेर्व्यत्ययेन परस्मैपदम्, 'बहुलं छन्दसि' इति शपो लुक्, व्रश्चादिना षत्वम् । 'मनस्त्वाष्ट्वित्याह मन एवाश्नुते' इत्यादि ब्राह्मणम्  ॥
</details>

_______
<details><summary>भास्करोक्त-विनियोगः</summary>

8आहवनीयं प्रति गच्छति - उर्विति ॥ व्याख्यातम् । 'अन्तरिक्षदेवत्यो हि प्राणः' इत्यादि ब्राह्मणम्  ॥

</details>



<div class="js_include" url="/vedAH_yajuH/taittirIyam/saMhitA/yajuH/sarva-prastutiH/1/1_darshapUrNamAsAdi/02_barhirAstaraNam/urvantarixam.md"  newLevelForH1="5" includeTitle="false"> </div>  



_______
<details><summary>भास्करोक्त-विनियोगः</summary>

9जुहोति - स्वाहा त्वेति ॥ 
</details>


<details open><summary>विश्वास-प्रस्तुतिः</summary>

स्वाहा᳚ त्वा सुभव॒स्! सूर्या॑य
</details>

<details><summary>Keith</summary>

Hail! Thee, of kindly nature, to the sun!
</details>


<details><summary>मूलम्</summary>

स्वाहा᳚ त्वा सुभव॒स्सूर्या॑य
</details>

<details><summary>भट्टभास्करटीका</summary>

हे ग्रह उपांशो **त्वा** त्वां **स्वाहा** स्वाहुतं करोमीति शेषः । हे **सुभवः** हे प्राणात्मक, उक्तं हि - 'प्राणो वा एष यदुपांशुः' इति । तत्र स्वस्मादात्मनो जाताः स्वभवसः प्राणाः । 'गतिकारकयोरपि' इति भवतेरसुन् । 'प्राणा वै स्वभवसो देवाः' ` इति च ब्राह्मणम् । तत्र स्वभवसो देवान् सुभव इत्याचष्टे परोक्षत्वाय । 'तेष्वेव परोक्षं जुहोति' इत्यादि ब्राह्माणम् । तत्र पूर्वपदस्य सम्प्रसारणं, उत्तरपदस्य विभक्तिव्यत्ययः कृतः । सूर्याय प्राणानामात्मभूताय त्वां स्वाहुतं करोमीति ॥
</details>

_______
<details><summary>भास्करोक्त-विनियोगः</summary>

10ग्रहलेपं पाणिना मध्यमे परिधौ निमार्ष्टि - देवेभ्यस्त्वेति ॥ 
</details>

<details open><summary>विश्वास-प्रस्तुतिः</summary>

दे॒वेभ्य॑स्त्वा मरीचि॒पेभ्यः॑।
</details>

<details><summary>मूलम्</summary>

दे॒वेभ्य॑स्त्वा मरीचि॒पेभ्यः॑।
</details>

<details><summary>भट्टभास्करटीका</summary>

10ग्रहलेपं पाणिना मध्यमे परिधौ निमार्ष्टि - देवेभ्यस्त्वेति ॥ मरीचिशब्देन मरीचिमान् सूर्य उच्यते, यस्मै ग्रहः पूर्वं हुतः । 'लुगकारेकाररेफाश्च' इति मत्वर्थीयस्य लुक् । साहचर्याद्वोच्यते । मरीचिमत्सूर्यमण्डलं पान्ति रक्षन्तीति मरीचिपाः रश्मयः । 'आदित्यस्य वै रश्मयो देवा मरीचिपाः' इति ब्राह्मणम् । यद्वा - आदित्यस्य् मरीचिनैव विश्वं पान्ति तामेव पिबन्तीति वा मरीचिपाः देवविशेषाः । 'आदित्यस्व वै रश्मयः' इति च गुणभूतत्वमुच्यते । आदित्यस्य रश्मिस्थानीया इति यावत् । तेभ्यो देवेभ्यस्त्वां ग्रहलेपं निमार्ज्मीति शेषः ॥
</details>

<details open><summary>विश्वास-प्रस्तुतिः</summary>

ए॒ष ते॒ योनिः॑ ।
</details>

<details><summary>मूलम्</summary>

ए॒ष ते॒ योनिः॑ ।
</details>

<details><summary>भट्टभास्करटीका</summary>

11आग्रयणस्थाल्याः ग्रहस्य संस्रावमपनयति - एष ते योनिरिति ॥ हे उपांशुसंस्राव एष आग्रयणस्थाल्याख्यस्ते तव योनिः स्थानम्, यत्र निहितस्त्वं यागसिद्ध्यै सम्पत्स्यसे । अतस्तं प्रविशेति शेषः ॥
</details>

<details open><summary>विश्वास-प्रस्तुतिः</summary>

प्रा॒णाय॑ त्वा ॥ [3]  
</details>

<details><summary>मूलम्</summary>

प्रा॒णाय॑ त्वा ॥ [3]  
</details>

<details><summary>भट्टभास्करटीका</summary>

12उपांशुपात्रं दक्षिणत उपांशुसवनेन संस्पृष्टं सादयति - प्राणायत्वेति ॥ प्राणार्थं त्वां सादयामीति शेषः । थाथादिस्वरेणान्तोदात्तः प्राणशब्दः । 'प्राणापानौ वा एतौ यदुपांश्वन्तर्यामौ व्यान उपांशुसवनः' इत्यादि ब्राह्मणम् , 'सवर्मायुरेति' इत्यन्तम् ॥


इति चतुर्थे द्वितीयः ॥  
</details>
