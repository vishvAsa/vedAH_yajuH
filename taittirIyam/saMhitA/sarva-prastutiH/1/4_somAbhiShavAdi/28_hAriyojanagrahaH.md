+++
title = "२८ हारियोजनग्रहः"

+++

सोमऋषिः


<details><summary>मूलम् (संयुक्तम्)</summary>

हरि॑रसि हारियोज॒नो हर्योः᳚ स्था॒ता वज्र॑स्य भ॒र्ता पृश्ञेः᳚ प्रे॒ता तस्य॑ ते देव सोमे॒ष्टय॑जुषस्स्तु॒तस्तो॑मस्य श॒स्तोक्थ॑स्य॒ हरि॑वन्त॒ङ्ग्रह॑ङ्गृह्णामि 
</details>

<details open><summary>विश्वास-प्रस्तुतिः</summary>

हरि॑रसि हारियोज॒नः ।   
</details>

<details><summary>मूलम्</summary>

हरि॑रसि हारियोज॒नः ।   
</details>

<details><summary>भट्टभास्करटीका</summary>

1हारियोजनं गृह्णाति - हरिरसीति ॥ सोम एवोच्यते । हरिरिन्द्रः स एव त्वमसीतीन्द्रात्मना सोमस्स्तूयते । यद्वा - हरिर्हर्ता अभिमतानां श्रेयसामाहर्ता त्वमसि । हारियोजनः, हरिः अश्वविशेषः योजनो वाहनं यस्य स हरियोजनः इन्द्रः, तस्य स्वभूतः हारियोजनः, ऐन्द्रोसीत्यर्थः ।
</details>

<details open><summary>विश्वास-प्रस्तुतिः</summary>

हर्योः᳚ स्था॒ता वज्र॑स्य भ॒र्ता पृश्ञेः᳚ प्रे॒ता ।  
</details>

<details><summary>मूलम्</summary>

हर्योः᳚ स्था॒ता वज्र॑स्य भ॒र्ता पृश्ञेः᳚ प्रे॒ता ।  
</details>

<details><summary>भट्टभास्करटीका</summary>

हर्योः स्थाता, हर्योरश्वयोः स्थाता, इन्द्ररूपत्वात्, हरिभ्यां भक्षितऋजीषरूपत्वाद्वा । वज्रस्य भर्ता धारयिता इन्द्ररूपत्वादेव । पृष्नेः प्रेता, पृष्नेरन्नस्य यागसाधनद्वारेण प्रेता प्रेरयिता प्रापयिता वा । प्रीङ् तर्पणे ।
</details>

<details open><summary>विश्वास-प्रस्तुतिः</summary>

तस्य॑ ते देव सोमे॒ष्टय॑जुषस्स्तु॒तस्तो॑मस्य श॒स्तोक्थ॑स्य॒ हरि॑वन्त॒ङ्ग्रह॑ङ्गृह्णामि  ।
</details>

<details><summary>मूलम्</summary>

तस्य॑ ते देव सोमे॒ष्टय॑जुषस्स्तु॒तस्तो॑मस्य श॒स्तोक्थ॑स्य॒ हरि॑वन्त॒ङ्ग्रह॑ङ्गृह्णामि  ।
</details>

<details><summary>भट्टभास्करटीका</summary>

हे सोम देव तस्य तादृशस्य ते तव इष्टयजुषः अध्वर्युभिर्यज्ञे इष्टानि विनियुक्तानि सर्वाणि यजूंषि प्रायोग त्वत्संस्कारार्थानीति इष्टयजुष्ट्वम् । स्तुतस्तोमस्य उद्गातृभिश्च स्तुतास्सोमाः स्तोत्राणि त्वदर्थमिति स्तुतस्तोमत्वम् । शस्तोक्थस्य होतृभिश्शस्तान्युक्थानि शस्त्राणि त्वदर्थमिति शस्तोक्थत्वम् । यद्वेन्द्ररूपत्वात्सर्वमुपपद्यते । तस्य तव विशेष सस्कारसंस्कृतस्य हरिवन्तं हरिमन्तं ग्रहं गृह्णामि, आग्रयणस्थालीगतस्य सर्वस्य गृह्यमाणत्वात् । तस्येत्यन्त्यात् [स्येत्यादेः?] कर्मणि षष्ठ्यन्तत्वात्तादृशं हरिवन्तं इन्द्रवन्तं ग्रहं गृह्णामीति । 'छन्दसीरः' इति मतुपो वत्वम् ॥
</details>

<details open><summary>विश्वास-प्रस्तुतिः</summary>

ह॒रीस्स्थ॑ ।
</details>

<details><summary>मूलम्</summary>

ह॒रीस्स्थ॑ ।
</details>

<details><summary>भट्टभास्करटीका</summary>

2धानाभिश्श्रीणाति - हरीः स्थेति ॥ हरिभ्यां तद्वानिन्द्रो लक्ष्यते । ततस्तादृशेन्द्रात्म तया धानास्स्तूयन्ते । तत इन्द्रप्रियतया इन्द्राभेदेन स्तुतिः । यद्वा - अश्वात्मतया धानास्स्तूयन्ते । इन्द्रार्थं हे धानाः हरीः स्थ ।  
</details>

<details open><summary>विश्वास-प्रस्तुतिः</summary>

हर्यो᳚र्धा॒नाः  +++(स्थ {हरिवतः})+++ ।  
</details>

<details><summary>मूलम्</summary>

हर्यो᳚र्धा॒नाः  +++(स्थ {हरिवतः})+++ ।  
</details>

<details><summary>भट्टभास्करटीका</summary>

किञ्च - हर्योरश्वयोर्धानास्थ हरिवत इन्द्रस्येति भावः । 'इन्द्रो वृत्रमहन् तस्य शीर्षकपालमुदौब्जत्' इत्यादि ब्राह्मणम्  ॥
</details>

<details open><summary>विश्वास-प्रस्तुतिः</summary>

स॒हसो॑मा॒ इन्द्रा॑य॒ स्वाहा᳚ ॥ [29]  
</details>

<details><summary>मूलम्</summary>

स॒हसो॑मा॒ इन्द्रा॑य॒ स्वाहा᳚ ॥ [29]  
</details>

<details><summary>भट्टभास्करटीका</summary>

3जुहोति - सहसोमाः सोमेन सहिताः । 'वोपसर्जनस्य' इति पाक्षिकत्वात्सभावाभावः । हे धाना ईदृश्यो यूयमिन्द्राय स्वाहा स्वाहुतास्थ ॥

इति चतुर्थेष्टविंशोनुवाकः ॥  
</details>
