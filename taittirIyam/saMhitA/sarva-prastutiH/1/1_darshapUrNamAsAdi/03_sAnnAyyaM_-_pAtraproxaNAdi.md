---
title: ०३ सान्नाय्यं - पात्रप्रोक्षणादि

---
८ गायत्री । प्रजापतिर्ऋषिः

____

<details><summary>भास्करोक्त-विनियोगः</summary>

सान्नाय्य-पात्राणि प्रोक्षति
</details>
<div class="js_include" includetitle="false" newlevelforh1="5" unfilled url="/vedAH_yajuH/taittirIyam/saMhitA/yajuH/sarva-prastutiH/1/1_darshapUrNamAsAdi/03_sAnnAyyaM_-_pAtraproxaNAdi/shundhadhvam.md">
<details open><summary><h5>शुन्धध्वम् ...{Loading}...</h5></summary>
<details open><summary>विश्वास-प्रस्तुतिः</summary>

शुन्ध॑ध्व॒न् दैव्या॑य॒ कर्म॑णे देवय॒ज्यायै॑ ।
</details>
<details><summary>Keith</summary>

Be ye pure for the divine rite, the sacrifice to the gods.
</details>
<details><summary>मूलम्</summary>

शुन्ध॑ध्व॒न्दैव्या॑य॒ कर्म॑णे देवय॒ज्यायै॑ ।
</details>
<details><summary>भट्टभास्कर-टीका</summary>

1सान्नाय्यपात्राणि प्रोक्षति - शुन्धध्वमिति ॥ शुन्ध शुद्धौ, उदात्तेत्, व्यत्ययेनात्मनेपदम् । यद्वा, शुन्ध शौचकर्मणि ; अस्माण्ण्यन्तात्कर्मकर्तर्यात्मनेपदम् । 'यक्चिणोः प्रतिषेधे णि श्रन्धिग्रन्थि' (पा.सू. 3.1.89 वा 1) इत्यादिना यक्प्रतिषेधः । 'बहुलं संज्ञाछन्दसोः' (उ.सू. 190) इति णिलुक् । लसार्वधातुकानुदात्तत्वे (पा.सू. 6.1.186) धातुस्वरः । देवानामिदं दैव्यं 'देवाद्यञञौ' (पा.सू. 4.1.85 वा 3) इति यञ्प्रत्ययः प्राग्दीव्यतीयः । ञित्त्वादाद्युदात्तत्वं । 'छन्दसि निष्टर्क्य' (पा.सू. 3.1.123) इत्यादौ देवयज्याशब्दो यप्रत्ययान्तो निपातितः । हे पात्राणि देवयज्यात्मने दैव्याय कर्मणे शुन्धध्वं शुद्धानि भवत, स्वयमेवात्मानं शोधयतेति वा । प्राधान्यख्यापनार्था देवशब्दावृत्तिः, साकल्यार्था वा, यथा 'निधीनां त्वा निधिपतिं हवामहे' (तै.सं. 7.4.12) इति ॥
</details>
</details>
</div>  



____

<details><summary>भास्करोक्त-विनियोगः</summary>

अङ्गारान्निरूहति
</details>
<details open><summary>विश्वास-प्रस्तुतिः</summary>

मा॒त॒रिश्व॑नो घ॒र्मो॑ऽसि ।  
+++(मातरि सर्वस्य परिच्छेदके अन्तरिक्षे शेत इति मातरिश्वा ।  निपातनसामर्थ्यादेव सप्तम्या उदात्तत्वं । )+++
</details>
<details><summary>Keith</summary>

Thou art the cauldron of Matariśvan.

</details>
<details><summary>मूलम्</summary>

मा॒त॒रिश्व॑नो घ॒र्मो॑ऽसि ।
</details>
<details><summary>भट्टभास्कर-टीका</summary>

2अङ्गारान्निरूहति - मातरिश्वन इति ॥ मातरि सर्वस्य परिच्छेदके अन्तरिक्षे शेत इति मातरिश्वा । 'श्वन्नुक्षन्' (उ.सू. 157) इत्यादिना शीङः कनिन्प्रत्यये वकारोन्तादेशो निपात्यते । 'तत्पुरुषे कृति बहुलम्' (पा.सू. 6.3.14) इत्यलुक् । निपातनसामर्थ्यादेव सप्तम्या उदात्तत्वं । वायुरुच्यते । तस्य यो घर्मः अर्ग्निवैद्युताख्यः स एव त्वमसीति पार्थिवोग्निः स्तूयते । यद्वा, घरणाधिकरणं घर्मः । घृक्षरणदीप्त्योः । क्षरणं सञ्चलनम् । घर्म इति मन्प्रत्ययान्तो निपातितः (उ.सू. 146) । वायोरपि सञ्चलनाधारभूतः अन्तरिक्षमेव त्वमसीति कुम्भ्याधारोङ्गारस्स्तूयते धारणसामर्थ्यख्यापनार्थम् । 'अन्तरिक्षं वै मातरिश्वनो घर्मः । एषां लोकानां विधृत्यै' (तै.ब्रा. 3.2.3) इत्यादि ब्राह्मणम् ॥
</details>


____

<details><summary>भास्करोक्त-विनियोगः</summary>

सान्नाय्यतपनीम् अधिश्रयति
</details>
<details open><summary>विश्वास-प्रस्तुतिः</summary>

+++(हे स्थालि!)+++ द्यौर॑सि +++(तत्स्रोतोत्वात्)+++।    
पृ॒थि॒व्य् अ॑सि ।    
वि॒श्वधा॑या+++(=धारकम्)+++ +++(अन्तरिक्षम्)+++ असि  पर॒मेण॒ धाम्ना॑।    
+++('दिवश्च ह्येषा पृथिव्याश्च संभृता' (तै.ब्रा. 3.2.3) इति ब्राह्मणम् । )+++
</details>
<details><summary>Keith</summary>

Thou art the heaven, thou art the earth.  
Thou art the all-supporting with the highest support.
</details>
<details><summary>मूलम् (संयुक्तम्)</summary>

द्यौर॑सि पृथि॒व्य॑सि वि॒श्वधा॑या असि पर॒मेण॒ धाम्ना॑
</details>
<details><summary>मूलम्</summary>

द्यौर॑सि ।    
पृ॒थि॒व्य॑सि ।    
वि॒श्वधा॑या असि पर॒मेण॒ धाम्ना॑ +++(=धारणशक्त्या)+++ ।
</details>
<details><summary>भट्टभास्कर-टीका</summary>

3सान्नाय्यतपनीमधिश्रयति - द्यौरसीति ॥ द्युप्रभृतीनां कार्यभूता स्थाली कारणात्मना स्तूयते । 'दिवश्च ह्येषा पृथिव्याश्च संभृता' (तै.ब्रा. 3.2.3) इति ब्राह्मणम् । 

लोकाधिकाराद् **विश्वधाया** इत्य् अन्तरिक्षम् उच्यते । 'वृष्टिर्वै विश्वधायाः' (तै.ब्रा. 3.2.3) इति दर्शनात् । विश्वस्य धायो धारणं यस्या इति बहुव्रीहिः, विश्वं धीयतेऽनयेति । 'वहिहाधाञ्भ्यश्छन्दसि' (उ.सू. 660) इत्यसुन्प्रत्ययः । णिदित्यनुवृत्तेर्युक् (पा.सू. 7.3.33) । तत्र हि 'गतिकारकयोरपि पूर्वपदप्रकृतिस्वरत्वं च' (उ.सू. 666) इत्युक्तम् । तेन कारकपूर्वादपि भवत्येव । पूर्वपदप्रकृतिस्वरग्रहणस्य च बहुव्रीहिस्वरस्योपलक्षणत्वात् 'बहुव्रीहौ विश्वं संज्ञायाम्' (पा.सू. 6.2.106) इति पूर्वपदान्तोदात्तत्वम् ।

सा त्वमीदृशेन परमेण प्रकृष्टेन धाम्ना धारणशक्त्या …। 
</details>



____
<div class="js_include" includetitle="false" newlevelforh1="5" unfilled url="/vedAH_yajuH/taittirIyam/saMhitA/yajuH/sarva-prastutiH/1/1_darshapUrNamAsAdi/03_sAnnAyyaM_-_pAtraproxaNAdi/dRMhasva.md">
<details open><summary><h5>दृंहस्व ...{Loading}...</h5></summary>
<details open><summary>विश्वास-प्रस्तुतिः</summary>

दृꣳह॑स्व+++(=दृढा भव)+++।  
मा ह्वाः॑+++(=कुटिला भूः)+++।
</details>
<details><summary>Keith</summary>

Be firm, waver not.

</details>
<details><summary>मूलम् (संयुक्तम्)</summary>

दृꣳह॑स्व॒ मा ह्वाः
</details>
<details><summary>मूलम्</summary>

दृꣳह॑स्व॒  मा ह्वाः॑
</details>
<details><summary>भट्टभास्कर-टीका</summary>

दृंहस्व वर्धस्व दृढा भव । दृहदृहि वृद्धौ, व्यत्ययेनात्मनेपदम् । केचिदाहुर्वर्धनायां वर्तत इति । यद्वा - दृंहगा इतिवत् ण्यन्तात्कर्मकर्तर्यात्मनेपदम् । पूर्ववद्यक्प्रतिषेधादि (पा.सू. 3.1.89 वा 1) । मा ह्वाः मा कुटिला भूः । ह्वृ कौटिल्ये, लुङ्मध्यमपुरुषैकवचने, सिचि वृद्धौ, 'बहुळं छन्दसि' (पा.सू. 7.3.97) इतीडभावे, हल्ङ्यादिलोपे 'रात्सस्य' (पा.सू. 8.2.24) इति सकारलोपः । अत्र 'चादिलोपे विभाषा' (पा.सू. 8.1.63) इति प्रथमा तिङ्विभक्तिर्न निहन्यते दृंह॑स्व॒ मा ह्वाः॒ इति ॥
</details>
</details>
</div>

____

<details><summary>भास्करोक्त-विनियोगः</summary>

उखायां शाखापवित्रं निदधाति
</details>
<details open><summary>विश्वास-प्रस्तुतिः</summary>

वसू॑नाम्+++(=वासहेतुत्वात् धनानां/ प्राणानां)+++ प॒वित्र॑म् असि ।    
श॒तधा॑रँ॒व्+++(=प्रकारं)+++ वसू॑नाम् प॒वित्र॑म् असि ,  
 स॒हस्र॑धारम् +++(प॒वित्र॑मसि)+++ ।
</details>
<details><summary>Keith</summary>

Thou art the strainer of the Vasus, of a hundred streams, thou art that of the Vasus, of a thousand streams.

</details>
<details><summary>मूलम् (संयुक्तम्)</summary>

- वसू॑नाम्प॒वित्र॑मसि श॒तधा॑र॒व्ँवसू॑नाम्प॒वित्र॑मसि स॒हस्र॑धारम्
</details>
<details><summary>मूलम्</summary>

वसू॑नाम्प॒वित्र॑मसि ।    
श॒तधा॑र॒व्ँवसू॑नाम्प॒वित्र॑मसि ।  
+++(वसूनां)+++   स॒हस्र॑धारं  +++(प॒वित्र॑मसि)+++ ।
</details>
<details><summary>भट्टभास्कर-टीका</summary>

4उखायां शाखापवित्रं निदधाति - वसूनामिति ॥ प्राणिनां वासहेतुत्वात्पयःप्रभृतीनि धनानि वसुशब्देनोच्यन्ते, प्राणाश्च, 'प्राणा वै वसवः' (तै.ब्रा. 3.2.3) इति दर्शनात् । तेपि हि वासहेतवः । 'शॄस्पृस्निहित्रप्यसिवसिहनिक्लिदिबन्धिमनिभ्यश्च' (उ.सू. 10) इति वसेः करणे उप्रत्ययः । 'धान्ये नित्' (उ.सू. 9) इत्यतो निदिति हि तत्रानुवर्तते । नित्त्वादाद्युदात्तः (पा.सू. 6.1.197) । पयःप्रभृतीनां वसूनां शतधारमनेकप्रकारं पवित्रं पावनमसि । प्राणात्मनां वसूनां सहस्रधारं पूर्वस्मादपि बहुप्रकारं पावनमसि यागसाधनद्वारेण । 'पुवस्संज्ञायाम्' (पा.सू. 3.2.185) इति इत्रप्रत्ययः ॥
</details>




____

<details><summary>भास्करोक्त-विनियोगः</summary>

5स्तोकाननुमन्त्रयते - हुत इति ॥
</details>
<details open><summary>विश्वास-प्रस्तुतिः</summary>

+++(दोहनकाले पात्राद् बहिर् निपतितः)+++ हु॒तस् स्तो॒को+++(=अल्पो)+++ +++(बिन्दुः)+++,  
हु॒तो द्र॒फ्सो᳚ +++(बिन्दुः)+++,  
ऽग्नये॑ बृह॒ते नाका॑य+++(=न+अकाय=नासुखाय)+++ +++(इति)+++ स्वाहा᳚ +++(←स्वा वाग् आह)+++,   
द्यावा॑पृथि॒वीभ्या॑म् +++(च)+++ ।  

+++('दिवि नाको नामाग्निः' (तै.ब्रा. 3.2.3) इत्यादि ब्राह्मणम् ।)+++  
+++(स्वाहा सरस्वतीति - 'स्वैव ते वागित्यब्रवीत्' (तै.ब्रा. 2.1.2) इत्यादि ब्राह्मणम् ।)+++
</details>
<details><summary>विस्तारः (द्रष्टुं नोद्यम्)</summary>

The spot (stoka) has been offered, the drop has been offered.
To Agni, to the mighty firmament!
Hail to sky and earth!
</details>
<details><summary>मूलम् (संयुक्तम्)</summary>

हु॒तस्स्तो॒को हु॒तो द्र॒फ्सो᳚ऽग्नये॑ बृह॒ते नाका॑य॒ स्वाहा॒ द्यावा॑पृथि॒वीभ्याम्
</details>
<details><summary>मूलम्</summary>

हु॒तस्स्तो॒को हु॒तो द्र॒फ्सो᳚ऽग्नये॑ बृह॒ते नाका॑य ।
</details>
<details><summary>भट्टभास्कर-टीका</summary>

अल्पो बिन्दुस्तोको महान्बिन्दुर्द्रप्सः । दोहनकालेऽमहान्बिन्दुः पात्राद्वहिर्निपतितस्स्तोकः, स हुतोस्तु देवतोद्देशेन परित्यक्तोस्तु । द्रप्सोपि हि हुतोस्तु । कस्मै । अग्नये बृहते नाकाय नाकनाम्ने । कं सुखं, तदस्य नास्तीत्यकः तस्मादन्यो नाकः । 'नभ्राण्नपात्' (पा.सू. 6.3.75) इति निपातितः । अव्ययपूर्वपदप्रकृतिस्वरत्वम् (पा.सू. 6.2.2) । 'बृहन्महतोरुपसङ्ख्यानम्' (पा.सू. 6.1.173 वा 1) इति बृहतः परस्याजादेर्विभक्तेरुदात्तत्वम् । 'दिवि नाको नामाग्निः' (तै.ब्रा. 3.2.3) इत्यादि ब्राह्मणम् । एवं हुतोस्त्विति सङ्कल्पेन हविषोस्कन्नता क्रियते ।
</details>
<details open><summary>विश्वास-प्रस्तुतिः</summary>

स्वाहा॑ ।  
+++(निपाता आद्युदात्ताः।)+++
</details>
<details><summary>मूलम्</summary>

स्वाहा॑ ।
</details>
<details><summary>भट्टभास्कर-टीका</summary>

कः पुनरित्थं वदतीत्याह, **स्वाहा** स्वयमेव सरस्वती, **आह** ब्रूते । 'स्वैव ते वागित्यब्रवीत्' (तै.ब्रा. 2.1.2) इत्यादि ब्राह्मणम् । स्वयमेवाहेत्य् अस्यार्थस्य द्योतकोयं निपातः । **आह** स्वेत्यस्य प्रतिलोमपाठे स्वाहेति भवति । निपाता आद्युदात्ताः (फि.सू. 80) ।
</details>
<details><summary>मूलम्</summary>

द्यावा॑पृथि॒वीभ्या॑म्  +++(हुतः)+++  ।
</details>
<details><summary>भट्टभास्कर-टीका</summary>

न केवलं नाकायैवापि तु, द्यावापृथिवीभ्यामपि हुतोस्त्विति । 'दिवो द्यावा' (पा.सू. 6.3.29) इति द्यावादेशः आद्युदात्तः । 'देवताद्वन्द्वे च' (पा.सू. 6.2.141) इति पूर्वोत्तरपदयोः प्रकृतिस्वरत्वम् ॥
</details>


____

<details><summary>भास्करोक्त-विनियोगः</summary>

6प्रथमां दुग्धां गामभिमन्त्रयते - सा विश्वायुरिति ॥
</details>
<details open><summary>विश्वास-प्रस्तुतिः</summary>

सा वि॒श्वायुः॑ +++(पृथिवी)+++ ।  
+++('इयं वै विश्वायुः' (तै.ब्रा. 3.2.3) इत्यादि ब्राह्मणम् ॥)+++
</details>
<details><summary>Keith</summary>

This is she of all life, 
</details>
<details><summary>मूलम्</summary>

सा वि॒श्वायुः॑ ।
</details>
<details><summary>भट्टभास्कर-टीका</summary>

या प्रथमं दुग्धा गौस्सा विश्वायुर्नाम, विश्वं आयुर्जीवनं यस्यामिति पृथिव्यभिधीयते । तदात्मना च गौः स्तूयते । 'इयं वै विश्वायुः' (तै.ब्रा. 3.2.3) इत्यादि ब्राह्मणम् ॥
</details>


____

<details><summary>भास्करोक्त-विनियोगः</summary>

7द्वितीयामभिमन्त्रयते - सा विश्वव्यचा इति ॥
</details>
<details open><summary>विश्वास-प्रस्तुतिः</summary>

सा वि॒श्वव्य॑चाः +++(अन्तरिक्षम्)+++।  
+++(अन्तरिक्षं विश्वव्यचाः (तै.ब्रा. 3.2.3) ॥)+++
</details>
<details><summary>Keith</summary>

this is the all-encompassing, 
</details>
<details><summary>मूलम्</summary>

सा वि॒श्वव्य॑चाः ।
</details>
<details><summary>भट्टभास्कर-टीका</summary>

विश्वं व्यचति व्याप्नोतीति विश्वव्यचाः । अञ्चु गतौ, अञ्चु इत्येतस्मादसुन्, शिष्टं विश्वधायाशब्दवत् । अन्तरिक्षं विश्वव्यचाः (तै.ब्रा. 3.2.3) ॥
</details>


____

<details><summary>भास्करोक्त-विनियोगः</summary>

8तृतीयामनुमन्त्रयते - सा विश्वकर्मेति ॥
</details>
<details open><summary>विश्वास-प्रस्तुतिः</summary>

सा वि॒श्वक॑र्मा +++(द्युलोकः)+++।
</details>
<details><summary>Keith</summary>

this is the all-doing.
</details>
<details><summary>मूलम्</summary>

सा वि॒श्वक॑र्मा ।
</details>
<details><summary>भट्टभास्कर-टीका</summary>

विश्वानि कर्माणि कर्मफलानि यस्यां सा विश्वकर्मा द्युलोकः । पूर्ववत्स्वरः । 'इमानेवैताभिः' (तै.ब्रा. 3.2.3) इत्यादि ब्राह्मणम् ॥
</details>


____

<details><summary>भास्करोक्त-विनियोगः</summary>

9गोदोहनसक्षालनीया अपः पयस्यानयति - संपृच्यध्वमिति गायत्र्या ॥
</details>
<details open><summary>विश्वास-प्रस्तुतिः - ऋक्</summary>

+++(पयसा)+++ सम्पृ॑च्यध्वम् ऋतावरीर्+++(=ऋतवत्यः)+++  
उ॒र्मिणी॒र् मधु॑मत्तमाः +++(आपः)+++।  
म॒न्द्रा+++(=मादयित्र्यः)+++ धन॑स्य सा॒तये॑+++(=लाभाय)+++ ।
</details>
<details><summary>Keith</summary>

I Be ye united, that follow holy orders,  
Ye that wave and are fullest of sweetness,  
Delightful for the gaining of wealth.
</details>
<details><summary>मूलम्</summary>

सम्पृ॑च्यध्वमृतावरीरू॒र्मिणी॒र्मधु॑मत्तमाः ।  
म॒न्द्रा धन॑स्य सा॒तये॑ ॥
</details>
<details><summary>भट्टभास्कर-टीका</summary>

हे ऋतावरीः ऋतेन सत्येन यज्ञेन वा तद्वत्यः, ऋतसम्पादिका आपः ययूं पयसा सम्पृच्यध्वं सम्पृक्ता भवत । कर्मणि लकारः । 'छन्दसीवनिपौ' (पा.सू. 5.2.109 वा 2) इति वनिप् । 'वनो र च' (पा.सू. 4.1.7) इति ङीप् रेफौ । 'अन्येषामपि दृश्यते' (पा.सू. 6.3.137) इति दीर्घः । 'वा छन्दसि' (पा.सू. 6.1.106) इति पूर्वसवर्णदीर्घत्वं । आष्टमिकमामन्त्रितानुदात्तत्वम् (पा.सू. 8.1.19) । ऊर्मिमत्त्वादिगुणयुक्तास्सत्यस्सम्पृच्यध्वम् । एतेषामामन्त्रितत्वाभावाद्यथायथं स्वरा भवन्ति । पयस्सम्पर्केण वा ह्येते गुणाः अपामुपजायन्ते । महद्भिरूर्मिभिस्तद्वत्यः ऊर्मिण्यः । 'तुन्दादिषु स्वाङ्गाद्विवृद्धौ' (पा.सू. 5.2.117 गणसूत्रम्) इति पाठादिनिप्रत्ययः । स्वमङ्गं स्वाङ्गम् । पूर्ववद्दीर्घत्वम् (पा.सू. 6.1.106) । मधुमत्तमाः मधुरतमाः । मन्द्राः मादयित्र्यः । मदि स्तुतिमोदमदस्वप्नकान्तिगतिषु । 'स्फायितञ्चि' (उ.सू. 170) इत्यादिना रक्प्रत्ययः ।  
किमर्थं सम्पृच्यत इत्याह धनस्येति । धनस्य सान्नाय्यलक्षणस्य । सातये लाभाय । धनवनषणसम्भक्तौ, 'जनसनखनां सञ्झलोः' (पा.सू. 6.4.42) इत्यात्वम् । 'ऊतियूति' (पा.सू. 3.3.97) इत्यादिना क्तिन्प्रत्ययान्तोऽन्तोदात्तो निपातितः । युष्मत्सम्पर्के हि तत्सिद्धिरिति भावः ॥
</details>

____

<details><summary>भास्करोक्त-विनियोगः</summary>

10दध्ना तनक्ति - सोमेनेति ॥
</details>
<details open><summary>विश्वास-प्रस्तुतिः</summary>

सोमे॑न॒ +++(सान्नाय्यरूपेण)+++ त्वा ऽऽत॑न॒च्मीन्द्रा॑य॒ दधि॑ ।
</details>
<details><summary>Keith</summary>

With Soma I curdle thee, curds for Indra.
</details>
<details><summary>मूलम्</summary>

सोमे॑न॒ त्वाऽऽत॑न॒च्मीन्द्रा॑य॒ दधि॑ ।
</details>
<details><summary>भट्टभास्कर-टीका</summary>

सोमसदृशेन दध्ना त्वा त्वां आतनच्मि घनीकरोमि । यद्वा - सोमेन सदृशत्वात् सान्नाय्यमेव सोमः । 'सोमः खलु वै सान्नाय्यम्' (तै.ब्रा. 3.2.3) इति च श्रूयते । सोमशब्दात् ‘तत्करोति’ (चुराद्यन्तर्गणसूत्रम्) इति णिचि, 'एरचिण्यन्तानां' (पा.सू. 3.3.56) इति वचनात्करणे घञ् । ञित्त्वादाद्युदात्तत्वं । किमर्थमित्याह - इन्द्राय यथा त्वं दधि भवसि तथा तदर्थमातनच्मि । 'ऐन्द्रं दध्यमावास्यायाम्' (तै.सं. 2.5.4) इत्यैन्द्रत्वं दध्नः । तञ्चू सङ्कोचने, श्नान्नलोपः (पा.सू. 6.4.23) ॥
</details>


____

<details><summary>भास्करोक्त-विनियोगः</summary>

उपरि निदधाति
</details>
<details open><summary>विश्वास-प्रस्तुतिः</summary>

विष्णो॑ ह॒व्यꣳ र॑ख्षस्व ॥ [4]
</details>
<details><summary>Keith</summary>

O Visnu, guard the offering.

</details>
<details><summary>मूलम्</summary>

विष्णो॑ ह॒व्यꣳ र॑ख्षस्व ॥ [4]
</details>
<details><summary>भट्टभास्कर-टीका</summary>

11उपरि निदधाति - विष्णविति ॥ हे विष्णो सर्वस्य रक्षक इदं दुग्धलक्षणं हव्यं रक्षस्व । व्यत्ययेनात्मनेपदम् । हवमर्हतीति हव्यं होमार्हम् । 'छन्दसि च' (पा.सू. 5.1.67) इति यत्प्रत्ययः ॥

</details>


इति तृतीयोनुवाकः   