+++
title = "१० प्रवासोपस्थानं, याजमानम्"

+++

## प्रवासोपस्थानम्
प्रवत्स्यत यजमानस्यः अग्न्युपस्थानमन्त्राः (१-६ मन्त्राः)


१,२,६,९ त्रिष्टुप्  
३ विपरीता बृहती  
४ शङ्कुमत्यनुष्टुप्  
५,७,११ अनुष्टुप्  
१२ विराट् स्थाना  
८ द्विपदा  
प्रजापतिर्ऋषिः


_______
<details><summary>भास्करोक्त-विनियोगः</summary>

1अग्निभ्यः प्रवत्स्यन्नाहवनीयमुपतिष्ठते - मम नामेति त्रिष्टुभा ॥ 
</details>


<details open><summary>विश्वास-प्रस्तुतिः - ऋक्</summary>

**मम॒ नाम॑** प्रथ॒मञ् जा॑तवेदᳶ!  
पि॒ता मा॒ता च॑ **दधतु॒र्** यद् अग्रे᳚ ।  
तत् त्वम् **बि॑भृहि॒** पुन॒र् आ मद्-आ+एतो॒स्  
तवा॒हन् **नाम॑ बिभराण्य्** अग्ने॥
</details>

<details><summary>Keith</summary>

The name that first, O all-knower,  
My father and my mother bestowed upon me aforetime,  
Do thou bear it until I return;  
O Agni, may I bear thy name.
</details>


<details><summary>मूलम्</summary>

मम॒ नाम॑ प्रथ॒मञ्जा॑तवेदᳶ पि॒ता मा॒ता च॑ दधतु॒र्यदग्रे᳚ ।  
तत्त्वम्बि॑भृहि॒ पुन॒रा मदैतो॒स्तवा॒हन्नाम॑ बिभराण्यग्ने॥
</details>

<details><summary>भट्टभास्कर-टीका</summary>

हे अग्ने जातवेदः जातानां वेदितः, यद्वा - जातधनादिक । मम यत्प्रथममाद्यं गुह्यं; 'तस्माद्द्विनामा ब्राह्मणोर्धुकः' इति द्विनामत्वाद्विशेष्यते । किम्पुनस्तदित्याह - पिता माता चाग्रे जन्मकाले यद्दधतुः नाम मम चक्रतुः । सत्यपि यद्वृत्ते व्यत्ययेन निहन्यते । यद्वा - मम प्रथमं नाम माता च पिता च दधतुः तस्मादेवं नाम विशिष्टम् ।  

ततः किम्पुनस्तद् इत्याह - यद् अग्रे यज् जन्म-काले एव ममाभूत् । प्रथमस्य नाम्नो द्वौ गुणौ - मातापितृ-कर्तृकत्वं, अग्रे कृतत्वं च । ततो विशिष्टं मदीयं नाम त्वं बिभृहि । कुत इत्यत आह - मत् मम । सुपां सुलुक्' इति षष्ठ्या लुक् । 

कुतः? **आ पुनरेतोः** आपुनरागमनात् । 'भावलक्षणे स्थेण्' इति तोसुन्प्रत्ययः, कृदुत्तरपदप्रकृतिस्वरत्वं बाधित्वा 'तादौ च' इति गतेः प्रकृतिस्वरत्वम् । यद्वा - आभिमुख्ये आङ्स्वीकर्तव्यः । कर्तरि तोसुन् । मदिति पञ्चम्येव । आ गन्तोः मत्, यावदहमागन्तास्मि तावदित्यर्थः । तव च नामाहं बिभराणि । तावन्तं कालं नामभरणं चावश्यकार्यप्रतिलम्भार्थम् ।  
एतदुक्तं भवति - मयि प्रोषित उपसन्निहितस्त्वमहं भूत्वा मया कर्तव्यं सर्वं कुरु, यथात्र न किञ्चित्परिहास्यते । अहमप्यन्यत्र त्वं भूत्वा त्वया कर्तव्यं करिष्यामि, यथा बहिर्न किञ्चित्परिहास्यते । एवमाभ्यां परस्परस्योपकुर्वद्भ्यां वर्तितव्यमिति ॥
</details>

_______
<details><summary>भास्करोक्त-विनियोगः</summary>

2आगत्य प्रवासात्पुनस्तमुपतिष्ठते - मम नाम तव चेति । 
</details>



<details open><summary>विश्वास-प्रस्तुतिः - ऋक्</summary>

मम॒ **नाम॒** तव॑ च जातवेदो॒!  
वास॑सी इव वि॒+++(=विनिमयेन-)+++वसा॑नौ॒ ये **चरा॑वः** ।  
आयु॑षे॒ त्वञ्, जी॒वसे॑ व॒यय्ँ  
य॑थाय॒थव्ँ **वि परि॑ दधावहै॒** पुन॒स् ते  ॥
</details>

<details><summary>Keith</summary>

My name and thine, O all-knower,  
Which like men changing garments we bear,  
Let us exchange again,  
Thou for life, and we to live.
</details>


<details><summary>मूलम्</summary>

मम॒ नाम॒ तव॑ च जातवेदो॒ वास॑सी इव वि॒वसा॑नौ॒ ये चरा॑वः ।  
आयु॑षे॒ त्वञ्जी॒वसे॑ व॒यय्ँ ...  +++(विवृद्धपादः तृतीयपादः)+++    
य॑थाय॒थव्ँवि परि॑ दधावहै॒ पुन॒स्ते  ॥
</details>

<details><summary>भट्टभास्कर-टीका</summary>

अयञ्च जगतीप्रकारो विवृद्धपादः । 'आयुषे त्वं जीवसे वयम्' इति तृतीयः पादः ॥  
हे जातवेदः मम च तव च सम्बन्धिनी ये नामनी विवसानौ विपरिवृत्य वसानौ मम नाम त्वं तव च नामाहमिति, अतोन्योन्यस्य विपरिवृत्ते इव धारयन्तौ चरावः त्वं चाहं च वर्तावहे । ते नामनी पुनरिदानीं यथायथं यथास्वं विपरिदधावहै पुनविवर्तावहै । तव नाम त्वमेव परिधत्स्व मम च नामाहमेव परिदधे । 'यथास्वे यथायथम्' इति निपात्यते ।


किमर्थमित्याह - आयुषे अन्नाय हविर्लक्षणाय त्वमात्मीयं नाम गृहाण । जीवसे दीर्घाय्नुर्जीवितुम् वयमप्यात्मीयं नाम गृह्णीमः । 'अस्मदो द्वयोश्च' इत्येकस्मिन् बहुवचनम् । वचनव्यत्ययो वा । 'तुमर्थे सेसेन्' इत्यसेप्रत्ययः, आद्युदात्तत्वप्रसङ्गादसुन्नन्तो नेष्यते ॥
</details>

_______
<details><summary>भास्करोक्त-विनियोगः</summary>

3गार्हपत्यमुपतिष्ठते - नमोग्नय इति त्रिष्टुभा ॥ 
</details>

<details open><summary>विश्वास-प्रस्तुतिः - ऋक्</summary>

**नमो॒ ऽग्नये** ऽप्र॑तिविद्धाय॒,
नमो ऽना॑धृष्टाय॒, नम॑स् स॒म्राजे᳚ ।  
अ-षा॑ढो+++(=सह्यः)+++ अ॒ग्निर् बृ॒हद्-व॑या+++(=अपरिमितान्नः)+++  
विश्व॒जिथ् सह॑न्त्य॒श्+++(=अभिभवनशीलश्)+++ श्रेष्ठो॑ गन्ध॒र्वः  ॥
</details>

<details><summary>Keith</summary>

Homage to Agni, the unpierced,  
Homage to the unapproachable, homage to the king!  
Irresistible is Agni [1], the very vigorous, all-conquering,  
Powerful, the best, the Gandharva.
</details>


<details><summary>मूलम्</summary>

नमो॒ऽग्नयेऽप्र॑तिविद्धाय॒ नमोऽना॑धृष्टाय॒ नम॑स्स॒म्राजे᳚ ।  
अषा॑ढः [43]  +अ॒ग्निर्बृ॒हद्व॑या विश्व॒जिथ्सह॑न्त्य॒श्श्रेष्ठो॑ गन्ध॒र्वः  ॥
</details>

<details><summary>भट्टभास्कर-टीका</summary>

**नमोग्नये** पूजेयं क्रियते । **अप्रतिविद्धाय** केन न चिदप्यताडिताय । **नमो ऽनाधृष्टाय** केन चिदप्यपरिभूताय । **नमस्सम्राजे** सर्वदा सङ्गतदीप्तये । 'मो राजि समः क्वौ' इति मकारः ।

इदानीं स एवाग्निस्स्तूयते - अयं खल्वग्निः **अषाढः** केन चिदपि सोढुमशक्यः । 'साढ्वै साढ्वा' इति निपात्यते, 'सहोस्साढस्सः' इति षत्वम् । **बृहद्वयाः** अपरिमितान्नः, **विश्वजित्** सर्वस्य जेता, **सहन्त्यः** अभिभवनशीलश् शत्रूणाम् । सहेरौणादिके झचि स्वार्थिको यत्, अद्व्यचोपि व्यत्ययेन 'यतोऽनावः' इत्याद्युदात्तत्वम् । श्रेष्ठः प्रशस्यतमः, **गन्धर्वः** गवां स्तुतिशब्दानां धारयिता स्वीकर्ता । स्वीकृत्य वा तदर्थस्य कर्ता । पृषोदरादिः । योग्निरित्थम्भूतस्तस्मै नमः इति ॥
</details>

_______
<details><summary>भास्करोक्त-विनियोगः</summary>

4अन्वाहार्यपचनम् उपतिष्ठते - त्वत्पितार इति ॥ 
</details>

<details open><summary>विश्वास-प्रस्तुतिः - ऋक्</summary>

**त्वत्-पि॑तारो** अग्ने **दे॒वास्**  
त्वाम्-आ॑हुतय॒स् त्वद्-वि॑वाचनाः ।  
सम्-मामायु॑षा॒ सङ्-गौ॑प॒त्येन॒ **सुहि॑ते मा धाः**  ॥
</details>

<details><summary>Keith</summary>

O Agni, the gods have thee for father,  
Offer to thee oblations, and have thee as an umpire  
With life, with lordship of cattle (endow) me  
And bestow on me good fortune.
</details>



<details><summary>मूलम्</summary>

त्वत्पि॑तारो अग्ने दे॒वास्त्वामा॑हुतय॒स्त्वद्वि॑वाचनाः ।  
सम्मामायु॑षा॒ सङ्गौ॑प॒त्येन॒ सुहि॑ते मा धाः  ॥
</details>

<details><summary>भट्टभास्कर-टीका</summary>

अयं कश्चिद्गायत्रीप्रकारः । 'सम्मामायुषा' इति तृतीयः । हे अग्ने त्वात्पितारस्त्वत्पितृकाः त्वं पिता पाता वा येषां तादृशा देवताः । छान्दसं दीर्घत्वम्, 'ऋतश्छन्दसि' इति कबभावः । 

**त्वाम्-आहुतयः** त्वां प्रति गन्तारः, त्वय्य् **आहुतयो** येषान्ते त्वामाहुतयः । छान्दसो द्वितीयाया अलुक् । त्वय्याहुतयः देवाहुतय इत्यर्थः । 

**त्वद्विवाचनाः** त्वं विवाचनाः विवाचयिता विशेषेण ख्यापयिता येषां ते तादृशाः, त्वन्मुखत्वाद्देवानाम् वचेर्ण्यन्तान्नन्द्यादिलक्षणो ल्युः । स तादृशस्त्वमायुषान्नेन जीवितेन वा सुहिते सुष्ठु निहिते सुहितार्थं मां सन्धाः सन्धेहि संयोजय । गौपत्येन गवां स्वामित्वेन च मां सन्धेहि । पत्यन्तलक्षणो यत् । दधातेर्लेटि शपो लुक् । छान्दसे वा लिङि 'गातिस्था' इति सिचो लुक् । 

यद्वा - **सुहिते** सम्यक् स्थापय । सुहित इति प्रादिसमासे अव्ययपूर्वपदप्रकृतिस्वरत्वम् ॥
</details>

_______
<details><summary>भास्करोक्त-विनियोगः</summary>

5आहवनीयमुपतिष्ठते - अयमित्यनुष्टुभा+++(??)+++ ॥ 
</details>

<details open><summary>विश्वास-प्रस्तुतिः - ऋक्</summary>

अ॒यम् अ॒ग्निश् श्रेष्ठ॑तमो॒, ऽयम्  
भग॑वत्तमो॒ ऽयꣳ स॑हस्र॒-सा+++(त्)+++-त॑मः ।  
अ॒स्मा अ॑स्तु सु॒वीर्य᳚म्  ॥
</details>

<details><summary>Keith</summary>

Agni here is of all the best,  
He is most adorable,  
Must ready to win (us) a thousand;  
To him be all good strength.
</details>


<details><summary>मूलम्</summary>

अ॒यम॒ग्निश्श्रेष्ठ॑तमो॒ऽयम्भग॑वत्तमो॒ऽयꣳ स॑हस्र॒सात॑मः ।  
अ॒स्मा अ॑स्तु सु॒वीर्य᳚म्  ॥
</details>

<details><summary>भट्टभास्कर-टीका</summary>

**अयम् अग्निर्** आहवनीयश् **श्रेष्ठतमः** अतिशयेन प्रशस्यतमः प्रशस्तानामपि प्रशस्ततमः । प्रकर्षवतामप्यतिशयविवक्षया द्वितीय आतिशायनिको भवत्येव, यथा 'श्रेष्ठतमाय कर्मणे' इति । अयं भगवत्तमः अतिशयेन धनवान् । तथाऽयं **सहस्रसातमः** सहस्रस्य बहुनो धनस्य ये सनितारस्सम्भक्तारो दातारो वा तानतिशेते । 'जनसन' इति विट् ,'विड्वनोरनुनासिकस्स्यात्' इत्यात्वम् । ईदृशोयमग्निरस्मै यजमानाय मह्यं सुवीर्यमस्तु शोभनवीर्यं धनमस्तु । ईदृशधनहेतुर्मामस्त्विति यावत् । 'वीरवीर्यौ च' इत्युत्तरपदाद्युदात्तत्वम् । एवं सहस्रपदोपात्तं धनं सुवीर्यशब्देन विशेप्यते ॥
</details>

_______
<details><summary>भास्करोक्त-विनियोगः</summary>

6विच्छिन्ननिमित्तो होमः - मनो ज्योतिरिति । 
</details>



<details open><summary>विश्वास-प्रस्तुतिः - ऋक्</summary>

मनो॒ ज्योति॑र् **जुषता॒म्**, आज्य॒व्ँ  
विच्छि॑न्नय्ँ **य॒ज्ञꣳ सम्** इ॒मन् **द॑धातु** ।  
या +++(अन्यैर्)+++ **इ॒ष्टा उ॒षसो॑**, +++(मया तु)+++  नि॒-म्रुच॑श्+++(←स्तेये)+++ च॒  
तास् **सन्द॑धामि** ह॒विषा॑ घृ॒तेन॑  ॥
</details>

<details><summary>Keith</summary>

Mind, light, rejoice in the oblation  
May he unite the scattered sacrifice;  
The offerings at dawn and evening  
I unite with oblation and ghee.
</details>


<details><summary>मूलम्</summary>

मनो॒ ज्योति॑र् जुषता॒म् आज्य॒व्ँ  
विच्छि॑न्नय्ँ य॒ज्ञꣳ सम् इ॒मन् द॑धातु ।    
या इ॒ष्टा उ॒षसो॑ नि॒म्रुच॑श् च॒   
तास् सन्द॑धामि ह॒विषा॑ घृ॒तेन॑  ॥
</details>

<details><summary>भट्टभास्कर-टीका</summary>

त्रिष्टुबियं, विराड्वा ॥ पूर्वार्धर्चो व्याख्यातः ।

[हे अग्ने तव **ज्योतिः** कीदृशं मननीयम् ।

यद्वा - **मनश्** शेषमुद्वासितेन पीडितं यन् मननीयम् एवासीत्  
नान्यत्वे[त्र]विद्यते तद् इदम् **आज्यं जुषतां** सेवतां अनेन कर्मणा पूर्ववत्समृद्धमस्तु ।

यद्वा - **मनस्** सदा मननीयं मनोहरं अग्न्याख्यं **ज्योतिः** उद्वासनापराधं चेतस्य् अकृत्वा **जुषताम् आज्यम्** इति । ततो **विच्छिन्नम्** उद्वासने तव **यज्ञम् इमं सन्दधातु** ।
]

सर्वस्य **मनो** द्योतमानोयमग्निर् **इदम् आज्यं जुषतां**, जुषमाणश् चेमं **विच्छिन्नं यज्ञं सन्दधात्व्** इति । 

**या इष्टाः** 'तास् सन्दधामि' इति वचनात् मयि प्रोषिते प्रमत्ते वा । **या उषसः** अन्यैर् यजमानैर् इष्टाः, मयानिष्टा इत्यर्थसिद्धम् । 

यद्वा - **इष्टा** यागार्हा मयानिष्टास् संधातुं **या इष्टाः** । इच्छतेर्निष्ठा ।  
इषेर्वा गतिकर्मणः, इष्टाः गताः विना यागेनातिवाहिताः ।  
**उषसः** अहरारम्भाः प्रातश्च सायं चेति यावत् । 

**म्रुचु** म्लुचु स्तेयकरणे, सम्पदादि-लक्षणः क्विप् ।  
**तास् सन्दधामि** अनेन घृतेनैव हविषा चरुणा सङ्गताः करोमि अनेन हविषा यागवतीः करोमि । अथापरम् - या इष्टाः पूर्वं मया यागवत्यः कृताः या उषसः उदया दिवसा इत्यर्थः । याश्च निम्रुचः लुप्तयागा उषसस्ता उभयीरुषसः अनेन हविषा सन्दधामि संयोजयामि, यागवतीरेव सर्वाः करोमि, इष्टानिष्टविभागरहिताः करोमीत्यर्थः ॥
</details>

## प्राजापत्यम् इष्टियाजमानकाण्डम्
दार्शिकयाजमानशेषाः आचमनव्रतौपायनादीनां मन्त्राः      (१० ७-१४ मन्त्राः )

_______
<details><summary>भास्करोक्त-विनियोगः</summary>

7अतः परम् इष्टि-याजमान-काण्डं प्राजापत्यम् । तत्राप आचामति - पयस्वतीरित्यनुष्टुभा ॥ 
</details>



<details open><summary>विश्वास-प्रस्तुतिः - ऋक्</summary>

पय॑स्वती॒र् ओष॑धयः॒   
पय॑स्वद् वी॒रुधा॒म् पयः॑ ।    
अ॒पाम् पय॑सो॒ यत् पय॒स्  
तेन॒ माम् इ॑न्द्र॒ सꣳ सृ॑ज  ॥
</details>

<details><summary>Keith</summary>

Rich in milk are the plants [2],  
The milk of the shoot is rich in milk,  
With the milk of the milk of the waters,  
O Indra, do thou unite me.

</details>


<details><summary>मूलम्</summary>

पय॑स्वती॒रोष॑धयः॒ [44] पय॑स्वद्वी॒रुधा॒म्पयः॑ ।    
अ॒पाम्पय॑सो॒ यत्पय॒स्तेन॒ मामि॑न्द्र॒ सꣳ सृ॑ज  ॥
</details>

<details><summary>भट्टभास्कर-टीका</summary>

पयस्वतीः पयस्वत्यः क्षीरवत्यस्सारवत्यो वा । पानरसेन तद्वत्य ओषधय ओषध्यः फलपाकान्ताः । 'वा छन्दसि' पूर्वसवर्णदीर्घत्वम् । वीरुधां तु पयः पयस्वत् ओषधीनां पयोपि पयस्वत् सारवत् पेयत्वगुणवत् । विविधं रोहन्तीति वीरुधः लतादयः । पृषोदरादिः । अपां वा सम्बन्धि यत्पयः ईदृशं पयसोपि पयः, यत्किञ्चित्पय ओषधीनां वीरुधां वा तस्यापि पयस्ततोपि सारवत् । तेन मां संसृज योजय हे इन्द्र । एतदुक्तं भवति - ओषधयो न केवलं पयस्वत्यः वीरुधान्तु पयोपि पयस्वत्, अपान्तु ततोपि पयस्वत्पय इति ॥
</details>

_______
<details><summary>भास्करोक्त-विनियोगः</summary>

8व्रतमुपैति - अग्ने व्रतपत इति यजुषा ॥ 
</details>

<details><summary>मूलम् (संयुक्तम्)</summary>

अग्ने᳚ व्रतपते व्र॒तञ्च॑रिष्यामि॒ तच्छ॑केय॒न्तन्मे॑ राध्यताम्  ॥ 
</details>

<details open><summary>विश्वास-प्रस्तुतिः</summary>

अग्ने᳚ व्रतपते व्र॒तञ् च॑रिष्यामि ।  
</details>

<details><summary>Keith</summary>

O Agni, lord of vows, I shall perform this vow; 
</details>


<details><summary>मूलम्</summary>

अग्ने᳚ व्रतपते व्र॒तञ्च॑रिष्यामि ।  
</details>

<details><summary>भट्टभास्कर-टीका</summary>

हे अग्ने व्रतानां ब्रह्मचर्यादीनां पते पालयितः । 'नामन्त्रिते समानाधिकरणे सामान्यवचनम्' इति पूर्वस्याविद्यमानवत्वनिषेधाद्द्वितीयं निहन्यते । व्रतं यथोक्तं चरिष्यामि ।
</details>

<details open><summary>विश्वास-प्रस्तुतिः</summary>

तच्छ॑केयम् ।  
</details>

<details><summary>Keith</summary>

may I accomplish it; 
</details>


<details><summary>मूलम्</summary>

तच्छ॑केयम् ।  
</details>

<details><summary>भट्टभास्कर-टीका</summary>

तद्व्रतमहं शकेयं चरितुं समर्थो भूयासम् । लिङ्याशिष्यङ् ।
</details>

<details open><summary>विश्वास-प्रस्तुतिः</summary>

तन् मे॑ राध्यताम्+++(=सिद्ध्यतु)+++  ॥
</details>

<details><summary>Keith</summary>

may it be successful for me.
</details>

<details><summary>मूलम्</summary>

तन्मे॑ राध्यताम्  ॥
</details>

<details><summary>भट्टभास्कर-टीका</summary>

**तद्** व्रतं त्वत्प्रसादाच् चरितं **मे** मम **राध्यतां** सिद्ध्यतु । राध हिंसासिद्दयोः, दैवादिकः ॥
</details>

_______
<details><summary>भास्करोक्त-विनियोगः</summary>

9हविर्निरुप्यमाणमभिमन्त्रयते - अग्निं होतारमिति । 
</details>


<details open><summary>विश्वास-प्रस्तुतिः - ऋक्</summary>

**अ॒ग्निꣳ** होता॑रम् इ॒ह तꣳ **हु॑वे**  
**दे॒वान्** य॒ज्ञिया॑न् इ॒ह यान् **हवा॑महे**  ॥  
**आ य॑न्तु दे॒वास्** सु॑मन॒स्यमा॑ना  
**वि॒यन्तु॑ दे॒वा** ह॒विषो॑ मे अ॒स्य  ॥
</details>

<details><summary>Keith</summary>

Agni, the priest, I summon hither;  
The gods worthy of sacrifice whom we invoke,  
Let these gods come in kindly mind;  
Let the gods enjoy this oblation of me.
</details>


<details><summary>मूलम्</summary>

अ॒ग्निꣳ होता॑रमि॒ह तꣳ हु॑वे दे॒वान् ..  
य॒ज्ञिया॑नि॒ह यान् हवा॑महे  ॥  
आ य॑न्तु दे॒वास्सु॑मन॒स्यमा॑ना ..  
वि॒यन्तु॑ दे॒वा ह॒विषो॑ मे अ॒स्य  ॥
</details>

<details><summary>भट्टभास्कर-टीका</summary>

अत्र वृत्तिद्वययोगात्संशये सङ्ख्यया त्रिष्टुबित्येके । 'आद्यात्सन्देहे । देवतादिभ्यश्च' इति जगतीत्यन्ये ॥   

इहास्मिन् कर्मणि होतारं देवानामाह्वातारमग्निं हुवे आह्वयामि । शपो लुक् । देवान्यज्ञियान्यज्ञार्हान् हवामहे आह्वयामः, य आह्वातव्यास्तानप्याह्वयामि । 'बहुलं छन्दसि' इति ह्वयतेस्सम्प्रसार्णम् । 'यज्ञर्त्विग्भ्याम्' इति यज्ञशब्दाद्घः । यद्वा - यान्हवामहे ये होतव्याः तानाह्वयामि । जुहोतेर्व्यत्येयन शप्, आत्मनेपदं च । ते च हुतास्सुमनस्यमानाः सुमनसस्सन्त आह्वानापराधं सोढ्वा तुष्यन्तु, आयन्त्वागच्छन्तु । भृशादित्वलक्षणः क्यङ् । आगत्य च देवा हविषोस्य **वियन्तु** भक्षयन्तु । वी गत्यादिषु, 'क्रियाग्रहणं कर्तव्यम्' इति सम्प्रदानत्वात् 'चतुर्थ्यर्थे बहुलं छन्दसि' इति षष्ठी ॥
</details>

_______
<details><summary>भास्करोक्त-विनियोगः</summary>

10यज्ञं यज्ञयोगेन युनक्ति - कस्त्वेति यजुषा ॥ 
</details>



<details open><summary>विश्वास-प्रस्तुतिः</summary>

कस्+++(→प्रजापतिः पक्षे)+++ त्वा॑ युनक्ति॒ - स त्वा॑ युनक्तु ।
</details>

<details><summary>Keith</summary>

Who yoketh thee? Let him yoke thee.
</details>


<details><summary>मूलम्</summary>

कस्त्वा॑ युनक्ति॒ स त्वा॑ युनक्तु ।
</details>

<details><summary>भट्टभास्कर-टीका</summary>

**कः** प्रजापतिरेव हि त्वां युनक्ति योक्तुमर्हति, तस्मात्स त्वां युनक्तु हे यज्ञ युक्तात्मानं त्वां करोतु ॥
</details>

_______
<details><summary>भास्करोक्त-विनियोगः</summary>

11कपालानि विमुञ्चति - यानि घर्म इत्यनुष्टुभा ॥ 
</details>

<div class="js_include" url="/vedAH_yajuH/taittirIyam/saMhitA/Rk/vishvAsa-prastutiH/1/1_darshapUrNamAsAdiH/07_kapAlopadhAnam/yAni_gharme.md"  newLevelForH1="5" title="विश्वास-प्रस्तुतिः"> </div>  


<div class="js_include" url="/vedAH_yajuH/taittirIyam/saMhitA/Rk/sarvASh_TIkAH/1/1_darshapUrNamAsAdiH/07_kapAlopadhAnam/yAni_gharme.md"  newLevelForH1="5" includeTitle="false"> </div>  

<details><summary>भट्टभास्कर-टीका</summary>

इयं चाध्वर्यवे व्याख्याता 'धृष्टिरसि' इत्यत्र ।

</details>

_______
<details><summary>भास्करोक्त-विनियोगः</summary>

12भिन्नं कपालम् उत्कर उदस्यति - अभिन्न इति । 
</details>

<details open><summary>विश्वास-प्रस्तुतिः - ऋक्</summary>

+++(भिन्ने ऽपि कपाले)+++ अभि॑न्नो घ॒र्मो +++(→यज्ञो)+++, जी॒र+++(=उदक)+++-दा॑नु॒र्  
यत॒ आत्त॒स् तद् अ॑ग॒न् पुनः॑ ।  
</details>

<details><summary>Keith</summary>

Unbroken is the cauldron, sprinkling abundantly,  
It hath returned to that whence it came;  
</details>


<details><summary>मूलम्</summary>

अभि॑न्नो घ॒र्मो जी॒रदा॑नु॒र्यत॒ आत्त॒स्तद॑ग॒न्पुनः॑ ।  
</details>

<details><summary>भट्टभास्कर-टीका</summary>

पङ्क्तिरियं चतुष्पदा ॥ **अभिन्नो** ऽविगुणोस्तु **घर्मो** यज्ञः; सत्यपि कपालभेदे तन्निमत्तं यज्ञस्य वैगुण्यं मा भूदित्यर्थः ।  

अथ वा - घर्मार्थं कपालं, **घर्मः** स भिन्नोप्य् **अभिन्नो** ऽस्तु अविनष्ट एवास्तु ।  

अत एव **जीरदानुः** यागः कपालं वा भवतु वैगुण्याभावात्; **जीरम्** उदकं तस्य दाता वर्षादिद्वारेण ।  
यद्वा - जीवं जीवितं प्रजानां तस्य दाता । जीवेरौणादिको रक्प्रत्ययः, ददातेर्नुः, दासीभारादित्वात्पूर्वपदप्रकृतिस्वरत्वम् । जीवेरदानुक् जीरदानुः इति निर्वचनं पदकारा न सहन्ते ।  

किञ्च - अयं घर्मो यज्ञात्मा कपालात्मा वा यतः पृथिव्या आत्तः गृहीतः तदेव पुनरगन् गच्छतु पृथिव्यां गृहीतं पृथिवीमेव गच्छतु । गमेश्छान्दसे लिङि 'मन्त्रे घस' इत्यादिना च्लेर्लुक् । 'मो नो धातोः ' ॥
</details>

_______
<details><summary>भास्करोक्त-विनियोगः</summary>

13आहवनीये सम्मीननीं जुहोति - इध्मो वेदिरित्युत्तरेणार्धर्चेन त्रयस्त्रिंशदिति त्रिष्टुभा च ॥ 
</details>



<details open><summary>विश्वास-प्रस्तुतिः - ऋक्</summary>

इ॒ध्मो वेदि॑ᳶ परि॒धय॑श् च॒ सर्वे॑  
य॒ज्ञस्याऽऽयु॒र् अनु॒ सञ्च॑रन्ति  ॥
</details>

<details><summary>Keith</summary>

The kindling-wood, the Vedi, and all the enclosing-sticks  
Attend the life of the sacrifice.
</details>


<details><summary>मूलम्</summary>

इ॒ध्मो वेदि॑ᳶ परि॒धय॑श्च॒ सर्वे॑ य॒ज्ञस्याऽऽयु॒रनु॒ सञ्च॑रन्ति  ॥
</details>

<details><summary>भट्टभास्कर-टीका</summary>

इध्मो वेदिः परिधयश्च । चशब्दादन्येप्येवंजातीयास्सर्वे यज्ञस्यायुस्थानीयमिममनुसञ्चरन्ति अनुक्रमेण प्रत्यासन्ना भूत्वा चरन्ति इमं सेवमाना वर्तन्ते । ये च त्रयस्त्रिंशत्तन्तवः तन्तुस्थानीयाः पटमिव सूत्राणीमं यज्ञं वितत्निरे विस्तारयन्ति । के पुनस्ते? ये 'प्रजापतिर्मनसान्धोच्छेतः' इति आकूतिप्रभृतियज्ञस्य तनितारः प्रजापत्यादयः ते वेदितव्याः । आकूत्यादयो वा यज्ञावयवाः ।
</details>

<details open><summary>विश्वास-प्रस्तुतिः - ऋक्</summary>

त्रय॑स्-त्रिꣳश॒त् +++(देवरूपा)+++ **तन्त॑वो॒** ये **वि॑तत्नि॒रे**,  
य इ॒मय्ँ **य॒ज्ञꣵ** स्व॒धया॒ **दद॑न्ते** ।   
तेषा᳚ञ् छि॒न्नम् प्रत्य् **ए॒तद् द॑धामि॒**  
स्वाहा॑   ।
</details>

<details><summary>Keith</summary>

The three and thirty threads that stretch,  
That maintain in security the sacrifice,  
Of these the broken one I restore; hail!  
</details>


<details><summary>मूलम्</summary>

त्रय॑स्त्रिꣳश॒त्तन्त॑वो॒ ये वि॑तत्नि॒रे य इ॒मय्ँय॒ज्ञꣵ स्व॒धया॒ दद॑न्ते ।   
तेषा᳚ञ्छि॒न्नम्प्रत्ये॒तद्द॑धामि॒ स्वाहा॑  +++(अत्र त्रिष्टुप्-छन्द इति व्याख्याने-। उत्तरविनियोगमन्त्रस्यापि योगेन त्रिष्टुप् ज्ञेया)+++  ।
</details>

<details><summary>भट्टभास्कर-टीका</summary>

**त्रयश्च त्रिंशच्** च । 'त्रेस्त्रयः' इति सूत्रेण त्रेस्त्रयसादेशः, 'सङ्क्या' इति पूर्वपदप्रर्कृतिस्वरत्वम् । विपूर्वात् तनोतेश् छान्दसे लिटि 'तनिपत्योश्छन्दसि' इत्युपधालोपः । अथ ये च इमं **यज्ञं** स्वधयान्नेन हविरात्मना **ददन्ते** उत्पादयन्ति, उत्पाद्य वा देवेभ्यो दधति । ददतिर् भौवादिकः । 

**तेषां** सर्वेषां **यच् छिन्नं** भेदन-निमित्तेन प्राप्तं वैगुण्यं **एतत् प्रतिदधामि** अनयाहुत्या प्रतिविहितं करोमि । 

यद्वा - समर्थे **प्रति**-शब्दः; **यच् छिन्नम् एतत्** सन्दधामि सन्ततमविच्छिन्नमनयाहुत्या करोमि, स्वाहुतं चेदमस्तु ॥
</details>

_______
<details><summary>भास्करोक्त-विनियोगः</summary>

14अन्यं कपालं तेषु विसृजति - घर्म इति ॥ 
</details>

<details open><summary>विश्वास-प्रस्तुतिः</summary>

घ॒र्मो दे॒वाꣳ अप्ये॑तु  ॥ [46]  
</details>

<details><summary>Keith</summary>

Let the cauldron go to the gods.
</details>


<details><summary>मूलम्</summary>

घ॒र्मो दे॒वाꣳ अप्ये॑तु  ॥ [46]  
</details>

<details><summary>भट्टभास्कर-टीका</summary>

घर्मो यज्ञः कपालं वा देवानप्येतु अनुप्रविशतु अन्वितगुणो भवतु ॥

इति पञ्चमे दशमोनुवाकः ॥  
</details>

