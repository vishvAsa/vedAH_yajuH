+++
title = "०४ अभितः पुरोडाशम्"

+++
_______
<details><summary>भास्करोक्त-विनियोगः</summary>

9अभितः पुरोडाशम् आहुतीर् जुहोति पुरस्ताद् उपरिष्टाच् च - पनर् ऊर्जेति द्वाभ्यां गायत्रीभ्याम् ॥
</details>



<details open><summary>विश्वास-प्रस्तुतिः - ऋक्</summary>

पुन॑र् **ऊ॒र्जा नि व॑र्तस्व॒**  
पुन॑र् अग्न इ॒षा ऽऽयु॑षा ।  
पुन॑र् नᳶ **पाहि** वि॒श्वतः॑ +++(अंशसः इति कौथुमे)+++ ॥
</details>

<details><summary>Keith</summary>

Return with strength, return,  
O Agni, with food and life;  
Again guard us on all sides.
</details>


<details><summary>मूलम्</summary>

पुन॑रू॒र्जा नि व॑र्तस्व॒ पुन॑रग्न इ॒षाऽऽयु॑षा ।  
पुन॑र्नᳶ पाहि वि॒श्वतः॑  ॥
</details>

<details><summary>भट्टभास्कर-टीका</summary>

हे अग्ने ऊर्जा रसेन क्षीरादिना अस्मभ्यं देयेन सह निवर्तस्व पुनरुद्वासितोहमिति सञ्जातमन्युर्वा मय्युपेक्षां मा कार्षीः । इषा अन्नेन आयुषा च सह पुनार्निवर्तस्वेत्येव । उद्वासननिमित्ताच्च पापाद्विश्वतोस्मान्पुनः पाहि रक्ष ॥
</details>

_______
<details><summary>भास्करोक्त-विनियोगः</summary>

10द्वितीया -  
</details>

<details open><summary>विश्वास-प्रस्तुतिः - ऋक्</summary>

स॒ह **र॒य्या**+++(←उदात्तयणः इति स्वरः)+++ **नि व॑र्त॒स्व**  
+अग्ने॒ **पिन्व॑स्व॒** धार॑या ।  
वि॒श्व-फ्स्नि॑या+++(←प्सा भक्षणि)+++ वि॒श्वत॒स्-परि॑  ॥
</details>

<details><summary>Keith</summary>

Return with wealth, O Agni,  
Fatten with the stream,  
All gaining on every side.
</details>


<details><summary>मूलम्</summary>

स॒ह र॒य्या नि व॑र्त॒स्वाग्ने॒ पिन्व॑स्व॒ धार॑या ।  
वि॒श्वफ्स्नि॑या वि॒श्वत॒स्परि॑  ॥
</details>

<details><summary>भट्टभास्कर-टीका</summary>

हे **अग्ने रय्या** धनेन सह **निवर्तस्व** । 'उदात्तयणः' इति तृतीयाया उदात्तत्वम् । **धारया** ऽनयाहुत्या एतद् आहुति-हेतुकया वा वर्षधारया **विश्वतस्परि** विश्वस्य रक्षणीयस्य तृण-धान्य-लता-पादपादेर् मूर्ध्नि **पिन्वस्व** सिञ्च । पिवि सेचने; इदित्त्वान्नुम् । 'पञ्चम्याः परावध्यर्थे' इति संहितायां सत्वम् । 

धारा विशेष्यते - **विश्वप्स्न्या** । **प्सा** भक्षणे । विश्वेन प्सानीया भक्षणीया विश्वं वा प्साति भक्षयति व्याप्नोतीति **विश्वप्स्न्** । 'श्वन्नुक्षन्' इत्यादौ कनिन्प्रत्ययान्तो निपात्यते निपातनसामर्थ्यादभीष्टस्वरसिद्धिः । 'ऋन्नेभ्यः' इति ङीप् ॥
</details>
