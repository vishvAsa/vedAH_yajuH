+++
title = "०५ ध्रुवाप्यायन-यजमानभागुप्राशन-पूर्णपात्रनिनयन-विष्णुक्रमादिमन्त्रब्राह्मणम्"

+++

प्रजापतिर्ऋषिः


<details><summary>मूलम् (संयुक्तम्)</summary>

ध्रु॒वाव्ँवै रिच्य॑मानाय्ँय॒ज्ञोऽनु॑ रिच्यते य॒ज्ञय्ँयज॑मानो॒ यज॑मानम्प्र॒जा ध्रु॒वामा॒प्याय॑मानाय्ँय॒ज्ञोऽन्वा प्या॑यते य॒ज्ञय्ँयज॑मानो॒ यज॑मानम्प्र॒जा आ प्या॑यतान्ध्रु॒वा घृ॒तेनेत्या॑ह ध्रु॒वामे॒वाऽऽप्या॑ययति॒ तामा॒प्याय॑मानाय्ँय॒ज्ञोऽन्वा प्या॑यते य॒ज्ञय्ँयज॑मानो॒ यज॑मानम्प्र॒जाᳶ प्र॒जाप॑तेर्वि॒भान्नाम॑ लो॒कस्तस्मिꣵ॑ स्त्वा दधामि स॒ह यज॑माने॒नेति॑ [21]आ॒ह 
</details>

<details open><summary>विश्वास-प्रस्तुतिः</summary>

ध्रु॒वाव्ँवै रिच्य॑मानाय्ँय॒ज्ञोऽनु॑ रिच्यते ।  


य॒ज्ञय्ँयज॑मानः   +++(अन्वाप्यायते)+++  ।  
यज॑मानम्प्र॒जाः  +++(अन्वाप्यायते)+++  ।  
ध्रु॒वामा॒प्याय॑मानाय्ँय॒ज्ञोऽन्वा प्या॑यते ।  

य॒ज्ञय्ँयज॑मानः  +++(आप्यायताम्)+++
यज॑मानम्प्र॒जा  +++(आ प्या॑यताम्)+++
ध्रु॒वा घृ॒तेनेत्या॑ह ध्रु॒वामे॒वाऽऽप्या॑ययति ।  
तामा॒प्याय॑मानाय्ँय॒ज्ञोऽन्वा प्या॑यते ।  

य॒ज्ञय्ँयज॑मानः  +++(अन्वा प्यायते)+++ ।  
यज॑मानम्प्र॒जाः  +++(अन्वाप्यायते)+++  ।   
प्र॒जाप॑तेर्वि॒भान्नाम॑ लो॒कः ।  
तस्मिꣵ॑ स्त्वा दधामि स॒ह यज॑माने॒नेत्या॑ह ।  
</details>

<details><summary>मूलम्</summary>

ध्रु॒वाव्ँवै रिच्य॑मानाय्ँय॒ज्ञोऽनु॑ रिच्यते ।  


य॒ज्ञय्ँयज॑मानः   +++(अन्वाप्यायते)+++  ।  
यज॑मानम्प्र॒जाः  +++(अन्वाप्यायते)+++  ।  
ध्रु॒वामा॒प्याय॑मानाय्ँय॒ज्ञोऽन्वा प्या॑यते ।  

य॒ज्ञय्ँयज॑मानः  +++(आप्यायताम्)+++
यज॑मानम्प्र॒जा  +++(आ प्या॑यताम्)+++
ध्रु॒वा घृ॒तेनेत्या॑ह ध्रु॒वामे॒वाऽऽप्या॑ययति ।  
तामा॒प्याय॑मानाय्ँय॒ज्ञोऽन्वा प्या॑यते ।  

य॒ज्ञय्ँयज॑मानः  +++(अन्वा प्यायते)+++ ।  
यज॑मानम्प्र॒जाः  +++(अन्वाप्यायते)+++  ।   
प्र॒जाप॑तेर्वि॒भान्नाम॑ लो॒कः ।  
तस्मिꣵ॑ स्त्वा दधामि स॒ह यज॑माने॒नेत्या॑ह ।  
</details>

<details><summary>भट्टभास्करटीका</summary>

1आप्यायतामिति ध्रुवाया आप्यायमानाया अनुमन्त्रणम् । तामाप्यायमानां स्तोतुमाह - ध्रुवां वा इत्यादि ॥ अनोर्लक्षणे कर्मप्रवचनीयत्वम् । रिचिर् रेचने, रौधादिकः, कर्मकर्तरि यक् व्यत्ययेनाद्युदात्तत्वम् । 'अचः कर्तृयकि' इति वा व्यत्ययेनानजन्तस्य भवति । श्यन्वा व्यत्ययेन । ओ प्यायी वृद्धौ । गतमन्यत् ॥
</details>



<details><summary>मूलम् (संयुक्तम्)</summary>

अ॒यव्ँवै प्र॒जाप॑तेर्वि॒भान्नाम॑ लो॒कस्तस्मि॑न्ने॒वैन॑न्दधाति स॒ह यज॑मानेन॒ रिच्य॑त इव॒ वा ए॒तद्यद्यज॑ते॒ यद्य॑जमानभा॒गम्प्रा॒श्ञात्या॒त्मान॑मे॒व प्री॑णात्ये॒तावा॒न्॒वै य॒ज्ञो यावान्॑यजमानभा॒गो य॒ज्ञो यज॑मानो॒ यद्य॑जमानभा॒गम्प्रा॒श्ञाति॑ य॒ज्ञ ए॒व य॒ज्ञम्प्रति॑ष्ठापयति 
</details>

<details open><summary>विश्वास-प्रस्तुतिः</summary>

अ॒यव्ँवै प्र॒जाप॑तेर्वि॒भान्नाम॑ लो॒कः ।   
तस्मि॑न्ने॒वैन॑न्दधाति स॒ह यज॑मानेन ।  
</details>

<details><summary>मूलम्</summary>

अ॒यव्ँवै प्र॒जाप॑तेर्वि॒भान्नाम॑ लो॒कः ।   
तस्मि॑न्ने॒वैन॑न्दधाति स॒ह यज॑मानेन ।  
</details>

<details><summary>भट्टभास्करटीका</summary>

2प्रजापतेर्विभानिति ॥ यजमानप्राशनमन्त्रः । अयं लोको मनुष्यलोकः सूर्यादिभिर्विविधं भातीति विभान् ।  
</details>

<details open><summary>विश्वास-प्रस्तुतिः</summary>

रिच्य॑त इव॒ वा ए॒तद्यद्यज॑ते ।  
यद्य॑जमानभा॒गम्प्रा॒श्ञाति॑ ।   
आ॒त्मान॑मे॒व प्री॑णाति ।  
</details>

<details><summary>मूलम्</summary>

रिच्य॑त इव॒ वा ए॒तद्यद्यज॑ते ।  
यद्य॑जमानभा॒गम्प्रा॒श्ञाति॑ ।   
आ॒त्मान॑मे॒व प्री॑णाति ।  
</details>

<details><summary>भट्टभास्करटीका</summary>

रिच्यत इवेत्यादि । नियमैः कर्शितत्वात् रिच्यत इव यजमानः । स आत्मीयभागप्राशनेनात्मानं तर्पयति ।  
</details>

<details open><summary>विश्वास-प्रस्तुतिः</summary>

ए॒तावा॒न् वै य॒ज्ञो यावान्॑ यजमानभा॒गः।  
य॒ज्ञो यज॑मानः ।  
यद्य॑जमानभा॒गम्प्रा॒श्ञाति॑ ।   
य॒ज्ञ ए॒व य॒ज्ञम्प्रति॑ष्ठापयति ।  
</details>

<details><summary>मूलम्</summary>

ए॒तावा॒न् वै य॒ज्ञो यावान्॑ यजमानभा॒गः।  
य॒ज्ञो यज॑मानः ।  
यद्य॑जमानभा॒गम्प्रा॒श्ञाति॑ ।   
य॒ज्ञ ए॒व य॒ज्ञम्प्रति॑ष्ठापयति ।  
</details>

<details><summary>भट्टभास्करटीका</summary>

एतावानित्यादि । प्राधान्याद्यज्ञो यजमान इति तदधीनत्वात्तन्निवृत्तेः ॥
</details>



<details><summary>मूलम् (संयुक्तम्)</summary>

ए॒तद्वै सू॒यव॑स॒ꣳ॒ सोद॑क॒य्ँयद्ब॒र्हिश्चाऽऽप॑श्चै॒तत् [22]यज॑मानस्या॒ऽऽयत॑न॒य्ँयद्वेदि॒र्यत्पू᳚र्णपा॒त्रम॑न्तर्वे॒दि नि॒नय॑ति॒ स्व ए॒वाऽऽयत॑ने सू॒यव॑स॒ꣳ॒ सोद॑कङ्कुरुते 
</details>

<details open><summary>विश्वास-प्रस्तुतिः</summary>

ए॒तद्वै सू॒यव॑स॒ꣳ॒ सोद॑कं यद्ब॒र्हिश्चाऽऽप॑श्च ।  

ए॒तत् [22] यज॑मानस्या॒ऽऽयत॑नं यद्वेदिः
यत्पू᳚र्णपा॒त्रम॑न्तर्वे॒दि नि॒नय॑ति ।   
स्व ए॒वाऽऽयत॑ने सू॒यव॑स॒ꣳ॒ सोद॑कङ्कुरुते ।  
</details>

<details><summary>मूलम्</summary>

ए॒तद्वै सू॒यव॑स॒ꣳ॒ सोद॑कं यद्ब॒र्हिश्चाऽऽप॑श्च ।  

ए॒तत् [22] यज॑मानस्या॒ऽऽयत॑नं यद्वेदिः
यत्पू᳚र्णपा॒त्रम॑न्तर्वे॒दि नि॒नय॑ति ।   
स्व ए॒वाऽऽयत॑ने सू॒यव॑स॒ꣳ॒ सोद॑कङ्कुरुते ।  
</details>

<details><summary>भट्टभास्करटीका</summary>

3एतद्वा इत्यादि ॥ पूणपात्रविधिः । सूयवसं सोदकं चानेनेतत्क्रियते, यद्बर्हिश्चापश्च संयोज्यन्ते । किञ्च - एतद्यजमानस्यायतनं गृहं यद्वेदिः तस्माद्यदिदमन्तर्वेदि प्रणीतासु पूर्णपात्रमानयति तदेतत्स्व एवायतने आत्मार्थं सूयवसं सोदकं च कुरुते ॥
</details>



<details><summary>मूलम् (संयुक्तम्)</summary>

सद॑सि॒ सन्मे॑ भूया॒ इत्या॒हाऽऽपो॒ वै य॒ज्ञ आपो॒ऽमृत॑य्ँय॒ज्ञमे॒वामृत॑मा॒त्मन्ध॑त्ते 
</details>

<details open><summary>विश्वास-प्रस्तुतिः</summary>

सद॑सि॒ सन्मे॑ भूया॒ इत्या॑ह ।  
</details>

<details><summary>मूलम्</summary>

सद॑सि॒ सन्मे॑ भूया॒ इत्या॑ह ।  
</details>

<details><summary>भट्टभास्करटीका</summary>

4तत्र सदसि सन्मे इति पूर्णपात्र अनीयमाने यजमानो जपति ॥
</details>

<details open><summary>विश्वास-प्रस्तुतिः</summary>

आपो॒ वै य॒ज्ञः ।   
आपो॒ऽमृत॑य्ँय॒ज्ञमे॒वामृत॑मा॒त्मन्ध॑त्ते ।  
</details>

<details><summary>मूलम्</summary>

आपो॒ वै य॒ज्ञः ।   
आपो॒ऽमृत॑य्ँय॒ज्ञमे॒वामृत॑मा॒त्मन्ध॑त्ते ।  
</details>

<details><summary>भट्टभास्करटीका</summary>

आपो वा इत्यादि । गतम् । यज्ञममृतं चात्मनि स्थापयति अनेन मन्त्रेण । सदादिपदैर्यज्ञामृते अभिधीयेते इति भावः ॥
</details>



<details><summary>मूलम् (संयुक्तम्)</summary>

सर्वा॑णि॒ वै भू॒तानि॑ व्र॒तमु॑प॒यन्त॒मनूप॑ यन्ति॒ प्राच्या᳚न्दि॒शि दे॒वा ऋ॒त्विजो॑ मार्जयन्ता॒मित्या॑है॒ष वै द॑र्शपूर्णमा॒सयो॑रवभृ॒थः [23]यान्ये॒वैन॑म्भू॒तानि॑ व्र॒तमु॑प॒यन्त॑मनूप॒यन्ति॒ तैरे॒व स॒हाव॑भृ॒थमवै॑ति 
</details>

<details open><summary>विश्वास-प्रस्तुतिः</summary>

सर्वा॑णि॒ वै भू॒तानि॑ व्र॒तमु॑प॒यन्त॒मनूप॑ यन्ति ।  
</details>

<details><summary>मूलम्</summary>

सर्वा॑णि॒ वै भू॒तानि॑ व्र॒तमु॑प॒यन्त॒मनूप॑ यन्ति ।  
</details>

<details><summary>भट्टभास्करटीका</summary>

5सर्वाणीत्यादि ॥ व्रतोपायनकाल एवैनमनु सर्वाणि भूतानि देवादीनि उपयन्ति उपगच्छन्ति । इदानीं तैस्सर्वैस्सहावभृथमवैति ।  
</details>

<details open><summary>विश्वास-प्रस्तुतिः</summary>

प्राच्या᳚न्दि॒शि दे॒वा ऋ॒त्विजो॑ मार्जयन्ता॒मित्या॑ह ।  
एष वै द॑र्शपूर्णमा॒सयो॑रवभृ॒थः ।   
यान्ये॒वैन॑म्भू॒तानि॑ व्र॒तमु॑प॒यन्त॑मनूप॒यन्ति॑  ।   
तैरे॒व स॒हाव॑भृ॒थमवै॑ति ।  
</details>

<details><summary>मूलम्</summary>

प्राच्या᳚न्दि॒शि दे॒वा ऋ॒त्विजो॑ मार्जयन्ता॒मित्या॑ह ।  
एष वै द॑र्शपूर्णमा॒सयो॑रवभृ॒थः ।   
यान्ये॒वैन॑म्भू॒तानि॑ व्र॒तमु॑प॒यन्त॑मनूप॒यन्ति॑  ।   
तैरे॒व स॒हाव॑भृ॒थमवै॑ति ।  
</details>

<details><summary>भट्टभास्करटीका</summary>

कः पुनरयमवभृथ इत्याह – प्राच्यामित्यादि । अनेन मन्त्रेण यद्दिशां व्युत्सेचनम् ॥
</details>



<details><summary>मूलम् (संयुक्तम्)</summary>

विष्णु॑मुखा॒ वै दे॒वाश्छन्दो॑भिरि॒माल्ँ लो॒कान॑नपज॒य्यम॒भ्य॑जय॒न्॒ यद्वि॑ष्णुक्र॒मान्क्रम॑ते॒ विष्णु॑रे॒व भू॒त्वा यज॑मान॒श्छन्दो॑भिरि॒माल्ँ लो॒कान॑नपज॒य्यम॒भि ज॑यति॒ विष्णो॒ᳵ क्रमो᳚ऽस्यभिमाति॒हेत्या॑ह गाय॒त्री वै पृ॑थि॒वी त्रैष्टु॑भम॒न्तरि॑ख्ष॒ञ्जाग॑ती॒ द्यौरानु॑ष्टुभी॒र्दिश॒श्छन्दो॑भिरे॒वेमाल्ँ लो॒कान् य॑थापू॒र्वम॒भि ज॑यति ॥ [24]
</details>

<details open><summary>विश्वास-प्रस्तुतिः</summary>

विष्णु॑मुखा॒ वै दे॒वाश्छन्दो॑भिरि॒माल्ँ लो॒कान॑नपज॒य्यम॒भ्य॑जयन् ।  
यद्वि॑ष्णुक्र॒मान्क्रम॑ते॒ विष्णु॑रे॒व भू॒त्वा यज॑मानः
छन्दो॑भिरि॒माल्ँ लो॒कान॑नपज॒य्यम॒भि ज॑यति ।  
</details>

<details><summary>मूलम्</summary>

विष्णु॑मुखा॒ वै दे॒वाश्छन्दो॑भिरि॒माल्ँ लो॒कान॑नपज॒य्यम॒भ्य॑जयन् ।  
यद्वि॑ष्णुक्र॒मान्क्रम॑ते॒ विष्णु॑रे॒व भू॒त्वा यज॑मानः
छन्दो॑भिरि॒माल्ँ लो॒कान॑नपज॒य्यम॒भि ज॑यति ।  
</details>

<details><summary>भट्टभास्करटीका</summary>

6विष्णुमुखा इत्यादि ॥ विष्णुक्रमाणां क्रमणविधिः । ते च 'विष्णोः क्रमोसि' इत्यादयः । विष्णुमुखाः विष्णुप्रधानाः । अनपजय्यमन्यैरपजेतुमशक्यम् । क्रियाविशेषणम्, 'अचो यत्' 'क्षय्यजय्यौ शक्यार्थे' इति अयादेशः, 'ययतोश्चातदर्थे' इत्युत्तरपदान्तोदात्तत्वम् ।  
</details>

<details open><summary>विश्वास-प्रस्तुतिः</summary>

विष्णो॒ᳵ क्रमो᳚ऽस्यभिमाति॒हेत्या॑ह ।  
गा॒य॒त्री वै पृ॑थि॒वी ।  
त्रैष्टु॑भम॒न्तरि॑ख्षम्  ।  
जाग॑ती॒ द्यौः ।  
आनु॑ष्टुभी॒र्दिशः॑ ।  
</details>

<details><summary>मूलम्</summary>

विष्णो॒ᳵ क्रमो᳚ऽस्यभिमाति॒हेत्या॑ह ।  
गा॒य॒त्री वै पृ॑थि॒वी ।  
त्रैष्टु॑भम॒न्तरि॑ख्षम्  ।  
जाग॑ती॒ द्यौः ।  
आनु॑ष्टुभी॒र्दिशः॑ ।  
</details>

<details><summary>भट्टभास्करटीका</summary>

विष्णोः क्रमोसीति । चतुर्णां क्रमाणां ग्रहणम् । त्रिष्टुब्जगत्यनुष्टुप्शब्देभ्य उत्सादित्वादञ् । आनुष्टुभीः अनुष्टुब्भ्यः । 'वा छन्दसि' इति पूर्वसवर्णदीर्घत्वम् ।  
</details>

<details open><summary>विश्वास-प्रस्तुतिः</summary>

छन्दो॑भिरे॒वेमाल्ँ लो॒कान् ...  
</details>

<details><summary>मूलम्</summary>

छन्दो॑भिरे॒वेमाल्ँ लो॒कान् ...  
</details>

<details><summary>भट्टभास्करटीका</summary>

छन्दोभिरेवेत्यादि । गायत्र्यादयः पृथिव्यादीनां कारणानि ; कारणेन च कार्यजयस्सुकर इति भावः ।  
</details>

<details open><summary>विश्वास-प्रस्तुतिः</summary>

य॑थापू॒र्वम॒भि ज॑यति ॥ [24]
</details>

<details><summary>मूलम्</summary>

य॑थापू॒र्वम॒भि ज॑यति ॥ [24]
</details>

<details><summary>भट्टभास्करटीका</summary>

यथापूर्वमिति । अनपजय्यमित्यर्थः । अनुक्रमेण वा ॥

इति सप्तमे पञ्चमोनुवाकः ॥  
</details>
