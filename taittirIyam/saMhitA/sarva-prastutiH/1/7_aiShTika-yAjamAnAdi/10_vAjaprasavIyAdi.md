+++
title = "१० वाजप्रसवीयादि"

+++

<details><summary>विस्तारः (द्रष्टुं नोद्यम्)</summary>

१-३ त्रिष्टुप् जगती वा
४-७ अनुष्टुप्  
वाजप्रसवीयसप्तान्नहोमः, अभिषेकमन्त्राश्च
</details>

<details><summary>भास्करोक्त-विनियोगः</summary>

1सप्त वाजप्रसवीयान् जुहोति - वाजस्येति ॥  
तत्राद्यास्तिस्रस्त्रिष्टुभः, अन्त्या अनुष्टुभः ।
</details>

<details open><summary>विश्वास-प्रस्तुतिः</summary>

वाज॑स्ये॒मम् +++(→सोमं)+++ प्र॑स॒वस् **सु॑षुवे॒**  
अग्रे॒ सोम॒ꣳ॒ राजा॑न॒म् ओष॑धीष्व् अ॒फ्सु ।  
ता अ॒स्मभ्य॒म् **मधु॑मतीर् भवन्तु**  
व॒यꣳ रा॒ष्ट्रे **जा᳚ग्रियाम** पु॒रोहि॑ताः  ॥
</details>

<details><summary>Keith</summary>

The instigation of strength pressed in aforetime  
This Soma, the lord in the plants, in the waters;  
Be they full of sweetness for us;  
May we as Purohitas watch over the kingship.
</details>


<details><summary>मूलम्</summary>

वाज॑स्ये॒मम्प्र॑स॒वस्सु॑षुवे॒ अग्रे॒ सोम॒ꣳ॒ राजा॑न॒मोष॑धीष्व॒फ्सु ।  
ता अ॒स्मभ्य॒म्मधु॑मतीर्भवन्तु व॒यꣳ रा॒ष्ट्रे जा᳚ग्रियाम पु॒रोहि॑ताः  ॥
</details>

<details><summary>भट्टभास्कर-टीका</summary>

**वाजस्यान्नस्य प्रसव** उत्पत्तिः, उत्पत्तिहेतुर्वा इदं कर्म, देवो वा सविता । **इमं** सोमं राजानं ओषधीष्वप्सु च **सुषुवे** उदपीपदत् आधिपत्येन तासु प्रवर्तयामास । अग्रे प्रथममेव ताः तादृश्यः सोमसम्बन्धा ओषधयः आपश्च अस्मभ्यमस्मदर्थं मधुमतीः मधुमत्यः मुधुरसवत्यो वा भवन्तु । 'वा छन्दसि' इति पूर्वसवर्णदीर्घत्वम् । वयं च तद्वत्तया राष्ट्रे जाग्रियाम प्रबुध्येमहि अप्रमत्ता भवेम । 'छन्दस्युभयथा ' इत्युभयभावात् 'रिङ्शयग्लिङ्क्षु' सलोपश्च । पुरोहिता धर्मकार्येष्वग्रतः कृताः प्रधानभूता इत्यर्थः । 'पुरोव्ययम्' इति गतित्वात् 'गतिरनन्तरः' इति पूर्वपदपकृतिस्वरत्वम् ॥
</details>

<details><summary>भास्करोक्त-विनियोगः</summary>

2अथ द्वितीया - 
</details>


<details open><summary>विश्वास-प्रस्तुतिः</summary>

वाज॑स्ये॒दम् प्र॑स॒व **आ ब॑भूव  
+इ॒मा** च॒ विश्वा॒ भुव॑नानि स॒र्वतः॑ ।   
स वि॒राज॒म् **पर्ये॑ति** प्रजा॒नन्  
प्र॒जाम् पुष्टि॑व्ँ व॒र्धय॑मानो अ॒स्मे  ॥
</details>

<details><summary>Keith</summary>

The instigation of strength hath pervaded  
This (world) and all these worlds on every side;  
He goeth around knowing pre-eminence,  
Increasing offspring and prosperity for us.
</details>


<details><summary>मूलम्</summary>

वाज॑स्ये॒दम्प्र॑स॒व आ ब॑भूवे॒मा च॒ विश्वा॒ भुव॑नानि स॒र्वतः॑ ।   
स वि॒राज॒म्पर्ये॑ति प्रजा॒नन्प्र॒जाम्पुष्टि॑व्ँव॒र्धय॑मानो अ॒स्मे  ॥
</details>

<details><summary>भट्टभास्कर-टीका</summary>

वाजस्य प्रसवः प्रसवहेतुः इदं कर्म आ बभूव उदपादि । अनन्तरं चेमानि विश्वानि भुवनानि भूतजातान्या बभूवुः । सर्वतः सर्वेण प्रकारेण । 'शेश्छन्दसि' इति शेर्लोपः । स वाजस्य प्रसवः अन्नं वा कर्म वा विराजं प्रजापति कर्मपक्षे अन्नं पर्येति प्राप्नोति । प्रजानन् प्रजानन्निव मयैतत्कर्तव्यमिति विद्वानिव प्रजां पुष्टिञ्च वर्धयमानः वर्धयितुम् । हेतौ शानच्, अदुपदेशाल्लसार्वधातुकानुदात्तत्वे धातुस्वरः । अस्मे अस्माकं अस्मदर्थम् । 'सुपां सुलुक्' इति शे आदेशः, उदात्तनिवृत्तिस्वरेण तस्योदात्तत्वम् ॥
</details>

<details open><summary>विश्वास-प्रस्तुतिः</summary>

वाज॑स्ये॒माम् प्र॑स॒वश् **शि॑श्रिये॒** दिव॑म्  
इ॒मा च॒ विश्वा॒ भुव॑नानि स॒म्राट् ।   
अदि॑थ्सन्तन् **दापयतु** प्रजा॒नन्  
र॒यिं [40] च॒ न॒स्सर्व॑वीरा॒न् नि य॑च्छतु  ॥
</details>

<details><summary>Keith</summary>

The instigation of strength rested on this sky  
And all these worlds as king;  
May the wise one make the niggard to be generous,  
And may he accord us wealth [1] with all heroes.
</details>


<details><summary>मूलम्</summary>

वाज॑स्ये॒माम्प्र॑स॒वश्शि॑श्रिये॒ दिव॑मि॒मा च॒ विश्वा॒ भुव॑नानि स॒म्राट् ।   
अदि॑थ्सन्तन्दापयतु प्रजा॒नन्र॒यिं [40] च॒ न॒स्सर्व॑वीरा॒न्नि य॑च्छतु  ॥
</details>

<details><summary>भट्टभास्कर-टीका</summary>

3अथ तृतीया - वाजस्य प्रसवो यथोक्तस्वरूपः इमां दिवं पृथिवीम् । त्रिष्वपि लोकेषु दिव्शब्दो वर्तते । यथा 'तृतीयस्यामितो दिवि' इति । शिश्रिये श्रितवान् इमं लोकं धारयितुम् । अनेन हीहत्यानां स्थितिर्भवति कर्मणा वा वृष्ट्यादिद्वारेण तत इमानि विश्वानि भुवनानि सप्रसवश्शिश्रिये । अन्नेन हि कर्मणा वृष्ट्यादिद्वारेण विश्वेषां भुवनानां स्थितिर्भवति यथा 'तस्मादीतः प्रदानं देवा उप जविन्ति' इति । सम्राट् संहतदीप्तिः नोस्मभ्यं अदित्सन्तं दातुमनिच्छन्तं दापयतु । यो हि दित्सन् भवति स हि स्वयमेव ददाति । प्रजानन् प्रज्ञावानिव अस्मद्विषये प्रवर्तताम् । किञ्च - रयिं धनं च सर्ववीरपुरुषान् नियच्छतु नियमयतु ददातु अस्मासु स्थापयतु वा ॥
</details>

<details><summary>भास्करोक्त-विनियोगः</summary>

4अथ चतुर्थी - अग्न इति ॥ 
</details>


<details open><summary>विश्वास-प्रस्तुतिः</summary>

अग्ने॒ अच्छा॑ **वदे॒ह** न॒ᳶ  
प्रति॑ नस् सु॒मना॑ **भव** ।   
**प्र** णो॑ **यच्छ** भुवस्पते  
धन॒दा **अ॑सि** न॒स् त्वम्  ॥
</details>

<details><summary>Keith</summary>

O Agni, speak to us;  
To us be thou kindly disposed;  
Further us, O lord of the world  
Thou art the giver of wealth to us.
</details>

<details><summary>मूलम्</summary>

अग्ने॒ अच्छा॑ वदे॒ह न॒ᳶ प्रति॑ नस्सु॒मना॑ भव ।   
प्र णो॑ यच्छ भुवस्पते धन॒दा अ॑सि न॒स्त्वम्  ॥
</details>

<details><summary>भट्टभास्कर-टीका</summary>

हे अग्ने इहास्मिन् कर्मणि नोस्मान् अस्माकं वा इहास्मिन् कर्मणि अच्छवद आभिमुख्येन वद अस्मद्धितं ब्रूहि ।  

किञ्च - नोस्मान् प्रति सुमनाः कल्याणमतिश्च भव मनसा च अस्मद्धितमनुचिन्तयेत्यर्थः । किं वः क्रियतामिति चेत् ; नोस्मभ्यं प्रयच्छ देहि धनमिति गम्यते ; 'धनदा असि' इति वक्ष्यमाणत्वात् । 'उपसर्गाद्बहुलम्' इति नसो णत्वम् । भुवस्पते पृथिव्याः पते । 'षष्ठ्य्वाः पतिपुत्र' इति सत्वम् । धनदाः धनस्य दाता धनं दातुं समर्थः त्वमस्माकमसि । तस्माद्देहीति ॥
</details>

<details><summary>भास्करोक्त-विनियोगः</summary>

5अथ पञ्चमी - प्र ण इति ॥ 
</details>


<details open><summary>विश्वास-प्रस्तुतिः</summary>

**प्र** णो॑ **यच्छत्व्** अर्य॒मा  
प्र भग॒ᳶ प्र बृह॒स्पतिः॑ ।  
प्र दे॒वाᳶ प्रोत सू॒नृता॒+++(=सु+ऋता)+++  
**प्र** वाग् दे॒वी **द॑दातु** नः  ॥
</details>

<details><summary>Keith</summary>

May Aryaman further us,  
May Bhaga, may Brhaspati,  
May the gods, and the bounteous one;  
May the goddess speech be bountiful to us.
</details>


<details><summary>मूलम्</summary>

प्र णो॑ यच्छत्वर्य॒मा प्र भग॒ᳶ प्र बृह॒स्पतिः॑ ।  
प्र दे॒वाᳶ प्रोत सू॒नृता॒ प्र वाग्दे॒वी द॑दातु नः  ॥
</details>

<details><summary>भट्टभास्कर-टीका</summary>

नः अस्मभ्यमर्यमा प्रयच्छतु यावद्दातव्यं तत्सर्वं ददातु भगश्च, बृहस्पतिश्च देवाश्च । उत अपि च सूनृता प्रियवाक् यज्ञः वाग्देवी सरस्वती च प्रददातु अस्मभ्यम् । बृहस्पतिशब्दे सुट्स्वरावुक्तौ । शोभना च ऋता च सूनृता पृषोदरादिः ॥
</details>

<details><summary>भास्करोक्त-विनियोगः</summary>

6षष्ठी - अर्यमणमिति ॥ 
</details>


<details open><summary>विश्वास-प्रस्तुतिः</summary>

अ॒र्य॒मण॒म् बृह॒स्पति॒म्  
इन्द्र॒न् **दाना॑य चोदय** ।  
वाच॒व्ँ विष्णु॒ꣳ॒ सर॑स्वतीꣳ  
सवि॒तार᳚म् [41] च॒ वा॒जिन᳚म्  ॥
</details>

<details><summary>Keith</summary>

Aryaman, Brhaspati, Indra,  
Impel to give us gifts,  
Speech, Visnu, Sarasvat!,  
And Savitr the strong.
</details>


<details><summary>मूलम्</summary>

अ॒र्य॒मण॒म्बृह॒स्पति॒मिन्द्र॒न्दाना॑य चोदय ।  
वाच॒व्ँविष्णु॒ꣳ॒ सर॑स्वतीꣳ सवि॒तार᳚म् [41] च॒ वा॒जिन᳚म्  ॥
</details>

<details><summary>भट्टभास्कर-टीका</summary>

हे अग्ने दानाय चोदय अभिमतानि दापय । वाग्ग्रहणं सरस्वतीविशेषणं नदीनिवृत्त्यर्थम् । सवितृविशेषणं वाजिग्रहणम् ॥
</details>

<details><summary>भास्करोक्त-विनियोगः</summary>

7सप्तमी - सोममिति ॥ 
</details>



<details open><summary>विश्वास-प्रस्तुतिः</summary>

सोम॒ꣳ॒ राजा॑न॒व्ँ वरु॑णम्  
अ॒ग्निम् **अ॒न्वार॑भामहे**+++(=आलभामहे)+++ ।  
आ॒दि॒त्यान् विष्णु॒ꣳ॒ सूर्य॑म्  
ब्र॒ह्माण॑ञ् च॒ बृह॒स्पति᳚म् ॥
</details>

<details><summary>Keith</summary>

Soma the king, Varuna,  
Agni, we grasp,  
The Adityas, Visnu, Surya  
And Brhaspati, the Brahman (priest).
</details>


<details><summary>मूलम्</summary>

सोम॒ꣳ॒ राजा॑न॒व्ँवरु॑णम॒ग्निम॒न्वार॑भामहे ।  
आ॒दि॒त्यान् विष्णु॒ꣳ॒ सूर्य॑म्ब्र॒ह्माण॑ञ्च॒ बृह॒स्पति᳚म् ॥
</details>

<details><summary>भट्टभास्कर-टीका</summary>

सोमादीनग्निं च त्वामन्वारभामहे . यूयमेव प्रथमं कर्म आरभध्वम्, अभिमतप्रदत्वात् ; वयन्तु युष्मानन्वारभामहे । यद्वा - अन्वारम्भणमवलम्बनम् । अस्मिन् कर्मणि सोमादीनेवावलम्बामह इति । यद्वा - अन्वारम्भणं पश्चादरम्भणम्, रभिश्च याच्ञायाम् । युष्मद्दानानन्तरं पुनःपुनर्युष्मानेव वयं याचामहे, नान्यान्याचिष्महीति । आदित्यानप्येवमिति ॥
</details>

<details><summary>भास्करोक्त-विनियोगः</summary>

8-10अभिषेकमन्त्राः - देवस्येत्यादयः ॥ 
</details>


<details><summary>मूलम् (संयुक्तम्)</summary>

दे॒वस्य॑ त्वा सवि॒तुᳶ प्र॑स॒वे᳚ऽश्विनो᳚र्बा॒हुभ्या᳚म्पू॒ष्णो हस्ता᳚भ्या॒ꣳ॒ सर॑स्वत्यै वा॒चो य॒न्तुर्य॒न्त्रेणा॒ग्नेस्त्वा॒ साम्रा᳚ज्येना॒भिषि॑ञ्चा॒मीन्द्र॑स्य॒ बृह॒स्पते᳚स्त्वा॒ साम्रा᳚ज्येना॒भिषि॑ञ्चामि ॥ [42]
</details>

<div class="js_include" url="/vedAH_yajuH/taittirIyam/saMhitA/yajuH/sarva-prastutiH/1/1_darshapUrNamAsAdi/04_havirnirvApaH/devasya_tvA_savituH.md"  newLevelForH1="5" includeTitle="false"> </div>  


<details open><summary>विश्वास-प्रस्तुतिः</summary>

सर॑स्वत्यै वा॒चो  
य॒न्तुर् य॒न्त्रेण
अग्नेस् त्वा॒ साम्रा᳚ज्येना॒भिषि॑ञ्चामि  ।  
</details>

<details><summary>Keith</summary>

with the bond of Sarasvati, of speech, the binder, I anoint thee with the lordship of Agni, 
</details>


<details><summary>मूलम्</summary>

सर॑स्वत्यै वा॒चो य॒न्तुर्य॒न्त्रेण
अग्नेस्त्वा॒ साम्रा᳚ज्येना॒भिषि॑ञ्चामि  ।  
</details>

<details><summary>भट्टभास्कर-टीका</summary>

सरस्वत्यै सरस्वत्याः । षष्ठ्यर्थे चतुर्थी ॥ सरस्वत्या वाचस्सम्बन्धिना यन्तुर्यन्त्रेण यन्तुरप्यन्यस्य यन्त्रणेन यमनेन । सामान्येन वा विवक्ष्यते, यन्त्र्याः वाचस्सरस्वत्याः यन्त्रणेन अग्नेश्च साम्राज्येन त्वामभिषिञ्चामि । सङ्गतं राजतीति सम्राट्, 'मो राजि समः क्वौ', 'गुणवचनब्राह्मणादिभ्यः' इति ष्यञ् ।  
</details>

<details open><summary>विश्वास-प्रस्तुतिः</summary>

इन्द्र॑स्य॒ साम्रा᳚ज्येना॒भिषि॑ञ्चामि ॥  
बृह॒स्पते᳚स्त्वा॒ साम्रा᳚ज्येना॒भिषि॑ञ्चामि ॥
</details>

<details><summary>Keith</summary>

with the lordship of Indra, of Brhaspati, I anoint thee.
</details>


<details><summary>मूलम्</summary>

इन्द्र॑स्य॒ साम्रा᳚ज्येना॒भिषि॑ञ्चामि ॥  

बृह॒स्पते᳚स्त्वा॒ साम्रा᳚ज्येना॒भिषि॑ञ्चामि ॥
</details>

<details><summary>भट्टभास्कर-टीका</summary>

एवं 'इन्द्रस्य त्वा साम्राज्येन' 'बृहस्पतेस्त्वा साम्राज्येन', इत्येतौ गतौ ॥

इति सप्तमे दशमोनुवाकः ॥  
</details>
