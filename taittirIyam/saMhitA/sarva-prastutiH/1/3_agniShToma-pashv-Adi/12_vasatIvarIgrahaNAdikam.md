+++
title = "१२ वसतीवरीग्रहणादिकम्"

+++
वसतीवरीसंज्ञकानामपां ग्रहणम्  

सोमाभिषवसङ्गता मन्त्राः १२-१३ अनुवाकौ

अनुष्टुप्  
सोमऋषिः


_______
<details><summary>भास्करोक्त-विनियोगः</summary>

1वसतीवरीर्गृह्णाति - हविष्मतीरिति चतुष्पदया ॥
</details>

<details><summary>मूलम् (संयुक्तम्)</summary>

ह॒विष्म॑तीरि॒मा आपो॑ ह॒विष्मा᳚न्दे॒वो अ॑ध्व॒रो ह॒विष्मा॒ꣳ॒ आ वि॑वासति ह॒विष्माꣳ॑ अस्तु॒ सूर्यः॑ ॥ 
</details>

<details open><summary>विश्वास-प्रस्तुतिः - ऋक्</summary>

ह॒विष्म॑तीर् इ॒मा +++(वसतीवरीसंज्ञा)+++ आपो॑  
ह॒विष्मा᳚न् दे॒वो अ॑ध्व॒रः ।   
ह॒विष्मा॒ꣳ॒ आ **वि॑वासति** +++(←वा गतिगन्धनयोः)+++   
**ह॒विष्माꣳ॑ अस्तु॒** सूर्यः॑ ॥
</details>

<details><summary>Keith</summary>

These waters are rich in oblation,  
Rich in oblation is the divine sacrifice,  
Rich in oblation he seeks to win (the gods?),  
Rich in oblation be the sun.
</details>


<details><summary>मूलम्</summary>

ह॒विष्म॑तीरि॒मा आपो॑ ह॒विष्मा᳚न्दे॒वो अ॑ध्व॒रः ।   
ह॒विष्मा॒ꣳ॒ आ वि॑वासति ह॒विष्माꣳ॑ अस्तु॒ सूर्यः॑ ॥
</details>

<details><summary>भट्टभास्कर-टीका</summary>

1वसतीवरीर्गृह्णाति - हविष्मतीरिति चतुष्पदया ॥ 'अनुष्टुभा गृह्नाति' इत्यादि ब्राह्मणम् । 

**इमा** वसतीवरीसंज्ञा आप **हविष्मतीः** हविष्मत्यः हविषा सोमेन संस्कार्येण तद्वत्यः सोमसंस्कारकारका इत्यर्थः । 'वा छन्दसि' इति पूर्वसवर्णदीर्धत्वम् । एताभिश्च सोमम् अनुप्रविश्य स्वयम् अपि हविष्ट्वम् आपन्नाभिर् **हविष्मान् अस्तु** । **देवो** देवनादिगुणो **ऽध्वरो** यागः, हिंसक-रहितत्वात् । 'नञ्सुभ्याम्' इत्युत्तरपदान्तोदात्तत्वम् । यद्वा - यागेनाराध्यो देवस्सर्वविजयी हविष्मानस्तु । 'अनुदात्ते च कुधपरे' इति संहितायां देवो इति प्रकृत्या भवति ।   

ततश् चानेनैव प्रकारेण यजमानोपि **हविष्मान्** सन् **आविवासति** आविवासतु परिचरतु **देवान्** । 'आतोऽटि नित्यम्' इति संहितायां नकारस्य रुत्वम्, 'अत्रानुनासिकः पूर्वस्य तु वा', 'अनुनासिकात्परोनुस्वारः' ।  

तदर्थम् एताभिर्गृह्यमाणाभिः हविष्मान्भगवान् सूर्योस्तु । एतासां हविष्ट्वसम्पादनाय यावद्ग्रहणमस्तं नेयादित्यर्थः । 'यस्यागृहीता अभि निम्रोचेत्' इत्यादि ब्राह्मणम् । पूर्ववत्संहितायां रुत्वम् । 'देवा वै यज्ञमाग्नीध्रे व्यभजन्त ततो यदत्यशिष्यत' इत्यादि ब्राह्मणं समस्तोनुवाकः ॥
</details>

_______
<details><summary>भास्करोक्त-विनियोगः</summary>

2ता जघनेन शालामुखीयं वेद्यां संसृष्टास् सादयति - अग्नेर्व इति ॥
</details>


<details><summary>मूलम् (संयुक्तम्)</summary>

अ॒ग्नेर्वोऽप॑न्नगृहस्य॒ सद॑सि सादयामि सु॒म्नाय॑ सुम्निनीस्सु॒म्ने मा॑ धत्त 
</details>

<details open><summary>विश्वास-प्रस्तुतिः</summary>

अ॒ग्नेर् वो ऽप॑न्न-गृहस्य॒ सद॑सि सादयामि सु॒म्नाय॑+++(=सुखाय)+++।  
सुम्निनीस् सु॒म्ने मा॑ धत्त ।
</details>

<details><summary>Keith</summary>

In the seat of Agni whose home is abiding I set you down, kindly for kindness, accord to me kindness.
</details>


<details><summary>मूलम्</summary>

अ॒ग्नेर्वोऽप॑न्नगृहस्य॒ सद॑सि सादयामि सु॒म्नाय॑।  
सुम्निनीस्सु॒म्ने मा॑ धत्त ।
</details>

<details><summary>भट्टभास्कर-टीका</summary>

2ता जघनेन शालामुखीयं वेद्यां संसृष्टास्सादयति - अग्नेर्व इति ॥

**अपन्नगृहस्य** अविपन्नगृहस्य नित्यगृहस्य च सदसि तदधिष्ठिते तत्-समीप-स्थाने युष्मान् **सुम्नाय** सुखार्थं सादयामि यजमानस्य सुखं स्यादिति ।

हे **सुम्निनीः** सुम्निन्यः सर्वदा सुख-हेतु-भूताः । पूर्ववत् पूर्वसवर्णदीर्घत्वम् +++('वा छन्दसि [जसि इचि]' (पा.सू. 6.1.106))+++ । माम् अध्वर्युम् अपि **सुम्ने धत्त** स्थापयत ।  
'अस्मै वै लोकाय गार्हपत्य अधीयते' इत्यादि ब्राह्मणम् ॥
</details>

_______
<details><summary>भास्करोक्त-विनियोगः</summary>

3ता आदाय दक्षिणया द्वारोपनिर्हृत्य सव्ये ऽंसे निधाय दक्षिणेन परीत्य दक्षिणतो यूपेन संस्पृष्टास् सादयति - इन्द्राग्नियोरिति ॥ 
</details>


<details open><summary>विश्वास-प्रस्तुतिः</summary>

इ॒न्द्रा॒ग्नि॒योर् भा॑ग॒धेयीः᳚ स्थ ।
</details>

<details><summary>Keith</summary>

Ye are the share of Indra and Agni; 
</details>


<details><summary>मूलम्</summary>

इ॒न्द्रा॒ग्नि॒योर्भा॑ग॒धेयीः᳚ स्थ ।
</details>

<details><summary>भट्टभास्कर-टीका</summary>

3ता आदाय दक्षिणया द्वारोपनिर्हृत्य सव्ये ऽंसे निधाय दक्षिणेन परीत्य दक्षिणतो यूपेन संस्पृष्टास् सादयति - इन्द्राग्नियोरिति ॥ 

इन्द्राग्न्योर्भागधेयीः भागभूता यूयं स्थ । 'भागरूपनामभ्यो धेयः' इति स्वार्थे धेयप्रत्ययः । 'केवलमामकभागधेय' इत्यादिना ङीप् । इन्द्राग्निशब्दस्य 'देवताद्वन्द्वे च' इति पूर्वोत्तरपदयोर्युगपत्प्रकृतिस्वरत्वे 'नोत्तरपदेनुदात्तादौ' इति प्रतिषिद्धे समासान्तोदात्तत्वमेव, तत्र 'उदात्तयणः' इति विभक्तेरुदात्तत्वम् । 'सर्वतः परिहरति रक्षसामपहत्यै' `इति ब्राह्मणम् ॥
</details>

_______
<details><summary>भास्करोक्त-विनियोगः</summary>

4दक्षिणेंसे निधाय एतेनैव यथोक्तमेत्य जघनेन गार्हपत्यं पूर्ववत्सादयति - मित्रावरुणयोर्भागधेयीस्स्थेति ॥ 
</details>


<details open><summary>विश्वास-प्रस्तुतिः</summary>

मि॒त्रावरु॑णयोर् भाग॒धेयीः᳚ स्थ ।
</details>

<details><summary>Keith</summary>

ye are the share of Mitra and Varuna; 
</details>


<details><summary>मूलम्</summary>

मि॒त्रावरु॑णयोर्भाग॒धेयीः᳚ स्थ ।
</details>

<details><summary>भट्टभास्कर-टीका</summary>

4दक्षिणेंसे निधाय एतेनैव यथोक्तमेत्य जघनेन गार्हपत्यं पूर्ववत्सादयति - मित्रावरुणयोर्भागधेयीस्स्थेति ॥ सुबोधम् । 'मित्रावरुणौ वा अपां नेतारौ' `इति ब्राह्मणम् ।'देयताद्वन्द्वे च' इति पूवोत्तरपदयोः प्रकृतिस्वरत्वम् ॥
</details>

_______
<details><summary>भास्करोक्त-विनियोगः</summary>

5पूर्वया द्वारोपनिर्हृत्य दक्षिणे अंसे निधायोत्तरतः परीत्य  
उत्तरतो यूपेन संसृष्टास्सादयति - विश्वेशां देवानां भागधेयीस्स्थेति ॥
</details>


<details open><summary>विश्वास-प्रस्तुतिः</summary>

विश्वे॑षान्दे॒वाना᳚म्भाग॒धेयीः᳚ स्थ ।
</details>

<details><summary>Keith</summary>

ye are the share of the all-gods.
</details>


<details><summary>मूलम्</summary>

विश्वे॑षान्दे॒वाना᳚म्भाग॒धेयीः᳚ स्थ ।
</details>

<details><summary>भट्टभास्कर-टीका</summary>

5पूर्वया द्वारोपनिर्हृत्य दक्षिणे अंसे निधायोत्तरतः परीत्य  
उत्तरतो यूपेन संसृष्टास्सादयति - विश्वेशां देवानां भागधेयीस्स्थेति ॥ गतम् ॥
</details>

_______
<details><summary>भास्करोक्त-विनियोगः</summary>

6सव्येंसे निधायैतेनैव यथेतम् एत्य  
जघनेनैवाग्नीध्रियं धिष्ण्यं संसृष्टास् सादयति - यज्ञे जागृतेति ॥  

</details>


<details open><summary>विश्वास-प्रस्तुतिः</summary>

य॒ज्ञे जा॑गृत ॥ [21]
</details>

<details><summary>Keith</summary>

Be watchful over the sacrifice.
</details>


<details><summary>मूलम्</summary>

य॒ज्ञे जा॑गृत ॥ [21]
</details>

<details><summary>भट्टभास्कर-टीका</summary>

6सव्येंसे निधायैतेनैव यथेतम् एत्य  
जघनेनैवाग्नीध्रियं धिष्ण्यं संसृष्टास् सादयति - यज्ञे जागृतेति ॥  

हे वसतीवर्यः, यज्ञेस्मिन्जागृत यज्ञार्थमप्रमत्ता भवत । 'आग्नीध्र उपवासयत्येतद्वै यज्ञस्यापराजितम्' इत्यादि ब्राह्मणम् 'आ तृतीयसवनात्परि शेरे यज्ञस्य सन्तत्यै' इत्यन्तम् ॥
</details>

इति तृतीये द्वादशोनुवाकः ॥  
