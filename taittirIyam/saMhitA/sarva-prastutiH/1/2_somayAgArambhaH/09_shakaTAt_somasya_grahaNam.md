+++
title = "०९ शकटात् सोमस्य ग्रहणम्"

+++
सोमऋषिः  
१ षट्पदा अतिजगती  
२-३ अनुष्टुप्  
४ जगती  

## प्रच्यावनम्
________
<details><summary>भास्करोक्त-विनियोगः</summary>

शकटेन सोमं प्रच्यावयति।
</details>

<details open><summary>विश्वास-प्रस्तुतिः</summary>

प्रच्य॑वस्व भुवस्पते॒ +++(सोम!)+++  
विश्वा᳚न्य् अ॒भि+++(लक्ष्य)+++ धामा॑नि  ।  
मा त्वा॑ परिप॒री+++(=परिबाधको [विश्वावसुर् गन्धर्वो])+++ वि॑दत्।  
मा त्वा॑ +++(अन्ये)+++ परिप॒न्थिनो॑ विदन्,  
मा त्वा॒ वृका॑ अघा॒यवः॑।      
मा ग॑न्ध॒र्वो वि॒श्वाव॑सु॒र् आ द॑घत्+++(=आत्मसात् कार्षुः)+++ ।
</details>

<details><summary>Keith</summary>

Move forward, O lord of the world,  
To all thy stations.  
Let no opponent find thee,  
Let not robbers find thee;  
Let not the evil-working wolves (find) thee;  
Nor the Gandharva, Viçvavasu, injure thee.
</details>


<details><summary>मूलम् (संयुक्तम्)</summary>

प्रच्य॑वस्व भुवस्पते॒ विश्वा᳚न्य॒भि धामा॑नि॒ मा त्वा॑ परिप॒री वि॑द॒न्मा त्वा॑ परिप॒न्थिनो॑ विद॒न्मा त्वा॒ वृका॑ अघा॒यवो॒ मा ग॑न्ध॒र्वो वि॒श्वाव॑सु॒रा द॑घत्
</details>


<details><summary>मूलम्</summary>

+++(अतिजगतीछन्दोनुगुणः मन्त्रः)+++  
[षट्पदतया विभक्तो मन्त्रः  ]   
प्रच्य॑वस्व भुवस्पते॒ ...  +++(८ अक्षराणि)+++   
विश्वा᳚न्य॒भि धामा॑नि  ।  +++(७ अक्षराणि)+++     
मा त्वा॑ परिप॒री वि॑दत् ...  +++(८ अक्षराणि)+++    
मा त्वा॑ परिप॒न्थिनो॑ विदन् ...  +++(९ अक्षराणि)+++    
मा त्वा॒ वृका॑ अघा॒यवः॑।   +++(८ अक्षराणि)+++     
मा ग॑न्ध॒र्वो वि॒श्वाव॑सु॒रा द॑घत् ।  +++(११ अक्षराणि - चतुर्थपादः विवृद्धाक्षरः)+++
</details>

<details><summary>भट्टभास्करटीका</summary>

1शकटेन सोमं प्रच्यावयति - प्रच्यवस्वेति तिसृभिः । तत्र प्रथमा षट्पदा अतिजगती ॥

प्रच्यवस्व प्रकर्षेणास्माद्देशाद्गच्छ भुवः भुवनस्य पते सोम । 'षष्ठ्याः पतिपुत्र' इत्यादिना सत्वं, 'सुबामन्त्रिते' इति पराङ्गवद्भावात् षष्ठ्यामन्त्रितसमुदायो निहन्यते ।

विश्वानि धामानि गन्तव्यानि स्थानानि अभि लक्षीकृत्य गच्छ । 'अभिरभागे' इति कर्मप्रवचनीयत्वम् ।

किञ्च - तथा गच्छन्तं त्वां परिपरी मा विदत् मा प्रापत् । विन्दतेर्लुङि लृदित्वादङ् । 'छन्दसि परि' इत्यादिना पर्यवस्थातरि निपात्यते । योध्वन्याक्रम्य बाधते स पर्यवस्थाता ।

स विश्वावसुर्गन्धर्वोभिप्रेतः यः पूर्वं सोमं पर्यमुष्णात् । ब्राह्मणं च भवति 'मा त्वा परिपरी विददित्याह यदेवादस्सोममाह्रियमाणं गन्धवो विश्वावसुः पर्यमुष्णात्तस्मादेवमाहापरिमोषाय' इति । स इदानीं त्वाम्मा विददिति ।

किञ्च - सर्व एव परिपन्थिनः विश्वावसोरन्येपि त्वां मा विदन् । तेनैव निपात्यते ।

किञ्च – वृकाः आदाय गन्तारः । कुक वृक आदाने, इगुपधात्कः, पचाद्यच् [ज्वा?], पुषादिर्द्रष्टव्यः । अघं पापं वधादिकं तवेच्छन्तः । 'छन्दसि परेच्छायाम्' इति क्यच्, 'अश्वाघस्यात्' इत्यात्त्वम् । येध्वनि पीडां कुर्वन्तोन्यत्र बाधितुं अध्वनोपनयन्ति ते त्वां मा दघत् मात्मसात्कार्षुः । दघ पालने, छान्दसश्च्लेरङादेशः । एवं तु वक्ष्यमाणस्यैकवचनस्य विपरिणामेन सम्बन्धः क्लिष्टस्स्यात् । तस्माद्वृका अपि त्वां माविदन्नित्येव ।

किच्च - विश्वावसुनामा गन्धर्वः त्वां मा दघत् परिपरी च मा भूत् आदघिता च मा भूत् इति द्वयमस्य निषिध्यते । चतुर्थपादो विवृद्धाक्षरः ॥
</details>


<details open><summary>विश्वास-प्रस्तुतिः - ऋक्</summary>

श्ये॒नो भू॒त्वा परा॑ पत  
यज॑मानस्य नो गृ॒हे +++(प्राग्वंशे)+++ ।  
+++(ऋत्विक्प्रेरित)+++दे॒वैस् सꣵ॑स्कृ॒तम् +++(आसनम्)+++ ।  
</details>

<details><summary>Keith</summary>

Become an eagle and fly away   
to the place in the house of the sacrificer  
which we have prepared with the gods (for thee). 

</details>

<details><summary>मूलम्</summary>

श्ये॒नो भू॒त्वा परा॑ पत  
यज॑मानस्य नो गृ॒हे ।  
दे॒वैस्सꣵ॑स्कृ॒तम् ।    
+++(अत्र तृतीयपादः ह्रसिष्ठः चतुर्थो वर्षिष्ठः इति व्याख्याने । अयं न स्पष्टः मूले ।)+++
</details>

<details><summary>भट्टभास्करटीका</summary>

2अथ द्वितीया श्येन इत्यनुष्टुप् । अत्र तृतीयः पादो ह्रसिष्ठः, चतुर्थो वर्षिष्ठः ॥  
श्येन इव शीघ्रो भूत्वा परापत निस्सङ्कटं गच्छ अस्मदीयस्य यजमानस्य गृहे प्राग्वंशे । तत्र ऋत्विग्भिर्देवैस्संस्कृंतं आसन्दीस्थानम् । प्रवृद्धादित्वादुत्तरपदान्तोदात्तत्वम् ॥
</details>



## उपस्थानादिकम्
________
<details><summary>भास्करोक्त-विनियोगः</summary>

अध्वर्यु-यजमानौ गच्छतः।।
</details>

<details open><summary>विश्वास-प्रस्तुतिः</summary>

+++(हे सोम!)+++ यज॑मानस्य स्व॒स्त्यय॑न्य् अ॒सि  ।  
</details>

<details><summary>Keith</summary>

Thou art the good luck of the sacrificer.
</details>

<details><summary>मूलम् (संयुक्तम्)</summary>

－यज॑मानस्य स्व॒स्त्यय॑न्य॒स्यपि॒ पन्था॑मगस्महि स्वस्ति॒गाम॑ने॒हस॒य्ँयेन॒ विश्वा॒ᳶ परि॒ द्विषो॑ वृ॒णक्ति॑ वि॒न्दते॒ वसु॒
</details>

<details><summary>मूलम्</summary>

यज॑मानस्य स्व॒स्त्यय॑न्य॒सि  ।
</details>

<details><summary>भट्टभास्करटीका</summary>

3अध्वर्युयजमानौ गच्छतः - यजमानस्य स्वस्त्ययनीति ॥  
स्वस्त्ययनमविनाशप्रापणं तद्वानसि यजमानस्य स्वस्त्ययनकार्यसि हे सोम । यद्वा - स्वस्तिमदयनमाश्रयस्तद्वान् अविनश्वराश्रयत्वात् यजमानस्याविनश्वराश्रयोसीति यावत् । सर्वथा 'परादिश्छन्दसि बहुळम्' इत्युत्तरपदाद्युदात्तत्वम् ।
</details>



<details open><summary>विश्वास-प्रस्तुतिः - ऋक्</summary>

अपि॒ पन्था॑म् अगस्महि  
स्व॒स्ति॒गाम् अ॑ने॒हस᳚म्+++(=अस्पर्धिनम्)+++,  
येन॒ विश्वा॒ᳶ परि॒ द्विषो॑  
वृ॒णक्ति॑, वि॒न्दते॒ वसु॑ ।
</details>

<details><summary>Keith</summary>

We have reached the path  
Which leadeth to bliss, without a foe,  
Whereby a man defeateth all his foes  
and winneth wealth.
</details>

<details><summary>मूलम्</summary>

अपि॒ पन्था॑मगस्महि  
स्व॒स्ति॒गाम॑ने॒हस᳚म्।  
येन॒ विश्वा॒ᳶ परि॒ द्विषो॑  
वृ॒णक्ति॑ वि॒न्दते॒ वसु॑ ।
</details>

<details><summary>भट्टभास्करटीका</summary>

सतिशिष्टत्वादीनि[दि] प्वरस्य अथ तृतीया - अपिपन्थामित्यनुष्टुप् ।  
केचिदाहुः - 'प्रथमा धृतिर्नवपदा । यजमानस्य स्वस्त्ययनीत्यादिका तु पञ्चपदा पङ्तिः' इति ॥

अपि च, वयमपि पन्थां पन्थानमगस्महि सभ्प्राप्ताः त्वत्प्रसादेन सोम । कीदृशं स्वस्तिगां, स्वस्ति अविनाशं गम्यते येन तादृशम् । 'गाङ् गतौ' इत्यतो विच् । अनेहसं अपापं पापफलरहितं पन्थानं अगमाम । व्यत्ययेनात्मनेपदम्, 'वा गमः' इति सिचः कित्त्वादनुनासिकलोपः । 'पथिमथ्यृभुक्षामात्' इत्यात्वम् व्यत्ययेन द्वितीयायामपि भवति । यद्वा - 'आशंसायां भूतवच्च' इति लुङ् । तमपि पन्थानं गम्यास्म स्वस्तिगामनेहसम् ।

पुनश्च पन्था विशेष्यते - येन पथा गच्छन् विश्वा द्विषः विश्वान् द्वेषेयान् लिङ्गव्यत्ययेन स्त्रीत्वम् । यद्वा - सम्पदादिलक्षणस्स्त्रियां क्विप् । परिवृणक्ति परितो वर्जयति ।

किञ्च - विन्दते लभते च वसु धनं तमगमाम गम्यास्म वा ॥
</details>


________
<details><summary>भास्करोक्त-विनियोगः</summary>

राजानं प्रत्य् उपतिष्ठते। ।
</details>

<details open><summary>विश्वास-प्रस्तुतिः - ऋक्</summary>

नमो॑ मि॒त्रस्य॒ वरु॑णस्य॒ चख्ष॑से+++(!)+++  
म॒हो दे॒वाय॒ तद् ऋ॒तꣳ स॑पर्यत ।
दू॒रे॒दृशे॑ दे॒वजा॑ताय के॒तवे॑   
दि॒वस्-पु॒त्राय॒ सूर्या॑य शꣳसत ॥  
+++(वरणात्मा कदाचित् सोम उपयाति - 'वरुणो वा एष यजमानमभ्यैति यत्क्रीतस्सोम उपनद्धः' इति। मित्रवान् अपि - 'मित्रो न एहि' इति सोम उच्यते ।)+++
</details>

<details><summary>Keith</summary>

Honour to the radiance of Mitra and Varuna.  
This worship, this reverence offer to the god;  
To the far seeing, god-born, the banner,  
The son of the sky, the sun, do ye sing.
</details>

<details><summary>मूलम् (संयुक्तम्)</summary>

－नमो॑ मि॒त्रस्य॒ वरु॑णस्य॒ चख्ष॑से म॒हो दे॒वाय॒ तदृ॒तꣳ स॑पर्यत दूरे॒दृशे॑ दे॒वजा॑ताय के॒तवे॑ दि॒वस्पु॒त्राय॒ सूर्या॑य शꣳसत॒
</details>

<details><summary>मूलम्</summary>

नमो॑ मि॒त्रस्य॒ वरु॑णस्य॒ चख्ष॑से  
म॒हो दे॒वाय॒ तदृ॒तꣳ स॑पर्यत ।  
दू॒रे॒दृशे॑ दे॒वजा॑ताय के॒तवे॑   
दि॒वस्पु॒त्राय॒ सूर्या॑य शꣳसत ॥

</details>

<details><summary>भट्टभास्करटीका</summary>

5राजानं प्रत्युपतिष्ठते - नमो मित्रस्येति जगत्या ॥
सूर्यात्मना सोमस्स्तूयते । नमस्कारोस्तु तस्मै मित्रस्य वरुणस्य चक्षसे चक्षुस्थानीयाय । महः चतुर्थ्यर्थे षष्ठी; महते देवाय तदृतं यज्ञं सपर्यत तस्मै देवाय सपर्यार्थं यज्ञमपि प्रयुङ्ग्ध्वम् । सपर पूजायां कण्ड्वादिः । विभक्तिव्यत्ययेन वा चक्षुस्थानीयं तं ऋतेन परिचरतेति ।

एवं नमस्कारेण यज्ञेन च महान् देव आराध्यत इत्युक्तम्, अधुना स्तोत्रेणाप्याराधनीय इत्याह - दूरेदृशे दूरे सर्वदा दृश्यत इति दूरेदृक्, दूरे स्थित्वा सर्वं पश्यतीति वा । 'तत्पुरुषे कृति बहुळम्' इत्यलुक् । देवजाताय जाता देवा यस्मिन् । 'निष्ठायाः पूर्वनिपाते आतिकालसुखादिध्यः परवचनम्' इति परनिपातः । केतवे रश्मिमते । मत्वर्थीयो लुप्यते । यद्वा - केतुः प्रज्ञा, तद्धतेवे तदात्मने वा । दिवस्पुत्राय दीप्तेः पुत्रस्थानीयाय, सदा तत्प्रभवत्वात् । यद्वा - दिवो द्युलोकस्य दुःखात्त्रायकाय । 'षष्ठ्याः पतिपुत्र' इत्यादिना सत्वम् । ईदृशाय सूर्याय विश्वस्य सवित्रे शंसत शस्त्राणि कुरुत, स्तुवतेति यावत् ।

एवं लिङ्गात्सूर्योपस्थानमिदं प्रतीयते, सोमोपस्थाने तु विनियुज्यते 'राजानं प्रत्युपतिष्ठते' इति । तत्र चक्षुस्स्थनीयस्य सूर्यस्य नमस्कारादिना चक्षुष्मान्देव आराधितो भवतीत्याचार्यस्याभिप्रायः । इयं चोपपत्तिः - अत्र प्रकरणे मित्रवरुणशब्दौ सोमवचनौ मन्त्रेषु प्रसिद्धौ, यथा 'मित्रो न एहि' इति सोम उच्यते । मितेः त्रायते इति मित्रः । 'वरुणो वा एष यजमानमभ्यैति यत्क्रीतस्सोम उपनद्धः' इति च । वरुण इतीदानीं सोमाभिधानम् । वरणीयैस्सर्वैर्भवतीति वरुणः । देवायेति षष्ट्यर्थे चतुर्थी ।   
अयं भावः - मित्रत्वादिगुणविशिष्टस्य महतो देवस्यास्य त्व(मस्य) [म्] चक्षुस्स्थानीय [इति] सूर्याय नमस्कारादिकं कुरुतेति । अनेनैवाभिप्रायेण 'राजानं प्रत्युपतिष्ठते' इति प्रतिशब्दः प्रयुक्तः; राजानं प्रति राजानमुद्दिश्य सूर्यमुपतिष्ठत इति लिङ्गमप्यविरुद्धम् ॥
</details>

________
<details><summary>भास्करोक्त-विनियोगः</summary>

शकटम् उदग्-ईषम् उपस्तम्भयति।  
+++(इषा = शकटस्य महादण्डो यस्यैकस्मिन् भागे वृषो युज्यते, अपरस्मिन् च शकटम्।)+++
</details>

<div class="js_include" url="/vedAH_yajuH/taittirIyam/saMhitA/yajuH/sarva-prastutiH/1/2_somayAgArambhaH/08_anasi_sthApanam/varuNasya_skambhanam.md"  newLevelForH1="5" includeTitle="false"> </div>  

<details><summary>मूलम् (संयुक्तम्)</summary>

वरु॑णस्य॒ स्कम्भ॑नमसि॒ वरु॑णस्य स्कम्भ॒सर्ज॑नम॒स्युन्मु॑क्तो॒ वरु॑णस्य॒ पाशः॑ ॥ [17]
</details>

<details><summary>भट्टभास्करटीका</summary>

6शकटमुदगीषमुपस्तम्भयति - वरुणस्य स्कम्भनमसीति ॥ व्याख्यातम् । इह त्वयं विशेषः - ईषाया उपस्कम्भनमभिधेयम्, तत्र तु गौः ॥

</details>

________
<details><summary>भास्करोक्त-विनियोगः</summary>

शम्याम् उद्-वृहति।
</details>

<div class="js_include" url="/vedAH_yajuH/taittirIyam/saMhitA/yajuH/sarva-prastutiH/1/2_somayAgArambhaH/08_anasi_sthApanam/varuNasya_skambhanam.md"  newLevelForH1="5" includeTitle="false"> </div>  

<details><summary>भट्टभास्करटीका</summary>

7शम्यामुद्वृहति - वरुणस्य स्कम्भसर्जनमसीति ॥ व्याख्यातमेतत् । अत्रापि स एवार्थः । सर्जनं विसर्जनं वेदितव्यम् ॥
</details>

________
<details><summary>भास्करोक्त-विनियोगः</summary>

योक्त्रम् अपनयति।
</details>

<details open><summary>विश्वास-प्रस्तुतिः</summary>

उन् मु॑क्तो॒ वरु॑णस्य॒ पाशः॑ ॥
</details>

<details><summary>Keith</summary>

Varuna's noose is loosened.
</details>



<details><summary>मूलम्</summary>

उन्मु॑क्तो॒ वरु॑णस्य॒ पाशः॑ ॥
</details>

<details><summary>भट्टभास्करटीका</summary>

8योक्त्रमपनयति - उन्मुक्तो वरुणस्य पाश इति ॥ अपनीतोसीत्यर्थः । यद्वा - त्वय्यपनीते वरुणस्य पाशः उन्मुक्तो भवतीति ॥
</details>


इति द्वितीये नवमोनुवाकः  
