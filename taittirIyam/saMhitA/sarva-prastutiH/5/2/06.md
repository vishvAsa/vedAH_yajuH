+++
title = "०६"

+++

<details><summary>मूलम् (संयुक्तम्)</summary>

अग्ने॒ तव॒ श्रवो॒ वय॒ इति॒ सिक॑ता॒ नि व॑पत्ये॒तद्वा अ॒ग्नेर्वै᳚श्वान॒रस्य॑ सू॒क्तꣳ सू॒क्तेनै॒व वै᳚श्वान॒रमव॑ रुन्द्धे ष॒ड्भिर्नि व॑पति॒ षड्वा ऋ॒तव॑स्सव्वँथ्स॒रस्स॑व्ँवथ्स॒रो᳚ऽग्निर्वै᳚श्वान॒रस्सा॒ख्षादे॒व वै᳚श्वान॒रमव॑ रुन्द्धे
</details>

<details open><summary>विश्वास-प्रस्तुतिः</summary>

अग्ने॒ तव॒ श्रवो॒ वय॒ इति॒ सिक॑ता॒ नि व॑पति ।  
ए॒तद् वा अ॒ग्नेर्वै᳚श्वान॒रस्य॑ सू॒क्तम् ।   
सू॒क्तेनै॒व वै᳚श्वान॒रमव॑ रुन्धे ।  
ष॒ड्भिर्नि व॑पति ।  
षड्वा ऋ॒तव॑स् सव्वँथ्स॒रः ।  
स॑व्ँवथ्स॒रो᳚ ऽग्निर् वै᳚श्वान॒रः ।   
सा॒ख्षादे॒व वै᳚श्वान॒रमव॑ रुन्धे ।  
</details>

<details><summary>मूलम्</summary>

अग्ने॒ तव॒ श्रवो॒ वय॒ इति॒ सिक॑ता॒ नि व॑पति ।  
ए॒तद् वा अ॒ग्नेर्वै᳚श्वान॒रस्य॑ सू॒क्तम् ।   
सू॒क्तेनै॒व वै᳚श्वान॒रमव॑ रुन्धे ।  
ष॒ड्भिर्नि व॑पति ।  
षड्वा ऋ॒तव॑स् सव्वँथ्स॒रः ।  
स॑व्ँवथ्स॒रो᳚ ऽग्निर् वै᳚श्वान॒रः ।   
सा॒ख्षादे॒व वै᳚श्वान॒रमव॑ रुन्धे ।  
</details>

<details><summary>भट्टभास्कर-टीका</summary>

1अग्ने तव श्रवो वय इत्यादि ॥ व्याघारणान्तं कृत्वा तत्रानेन सूक्तेन षडृचेन सिकता निवपति । विश्वेषां नराणां स्वामित्वेन सम्बन्धी वैश्वानरः ॥
</details>

<details><summary>मूलम् (संयुक्तम्)</summary>

समु॒द्रव्ँवै नामै॒तच्छन्द॑स्समु॒द्रमनु॑ प्र॒जा प्र जा॑यन्ते॒ यदे॒तेन॒ सिक॑ता नि॒वप॑ति प्र॒जाना᳚म्प्र॒जन॑ना॒य
</details>

<details open><summary>विश्वास-प्रस्तुतिः</summary>

स॒मु॒द्रव्ँ वै नामै॒तच्छन्दः॑ ।  
स॒मु॒द्रमनु॑ प्र॒जा प्र जा॑यन्ते ।  
यदे॒तेन॒ सिक॑ता नि॒वप॑ति ।  
प्र॒जाना᳚म् प्र॒जन॑नाय ।  
</details>

<details><summary>मूलम्</summary>

स॒मु॒द्रव्ँ वै नामै॒तच्छन्दः॑ ।  
स॒मु॒द्रमनु॑ प्र॒जा प्र जा॑यन्ते ।  
यदे॒तेन॒ सिक॑ता नि॒वप॑ति ।  
प्र॒जाना᳚म् प्र॒जन॑नाय ।  
</details>

<details><summary>भट्टभास्कर-टीका</summary>

2समुद्रं वा इति ॥ समुन्दनशीलं समुद्रं अवस्थितस्वरूपम् । तथा हि - प्रथमा विष्टारपङ्क्तिः, मध्यमयोः पादयोः द्वादशाक्षरत्वात् । द्विप्तीयाऽस्तारपक्तिः, अयुक्पादयोः द्वादशाक्षरत्वात् । यथा द्वितीया तथा तृतीया यथा प्रथमा तथा चतुर्थी उपरिष्टाज्ज्योतिर्जगती पञ्चमी, चतुर्थस्य पादस्याष्टाक्षरत्वात् । यथा द्वितीय तृतीये तथा षष्ठीति । समुद्रमनुगताः प्रजाः प्रजायन्ते यस्मात् तस्मात्प्रजानां प्रजननानि भवन्ति एतेन सिकता निवपतः ॥
</details>

<details><summary>मूलम् (संयुक्तम्)</summary>

इन्द्रः॑ [31]  
वृ॒त्राय॒ वज्र॒म्प्राह॑र॒थ्स त्रे॒धा व्य॑भव॒थ्स्फ्यस्तृती॑य॒ꣳ॒ रथ॒स्तृती॑य॒य्ँयूप॒स्तृती॑य॒य्ँये᳚ऽन्तश्श॒रा अशी᳚र्यन्त॒ ताश्शर्क॑रा अभव॒न्तच्छर्क॑राणाꣳ शर्कर॒त्वव्
</details>

<details open><summary>विश्वास-प्रस्तुतिः</summary>

इन्द्रो॑ वृ॒त्राय॒ वज्र॒म् प्राह॑रत् ।[31]  
स त्रे॒धा व्य॑भव॒थ् स्फ्यस्तृती॑य॒ꣳ॒ , रथ॒स्तृती॑य॒य्ँ , यूप॒स्तृती॑यम् ।   
ये᳚ऽन्तश्श॒रा अशी᳚र्यन्त॒ ताश् शर्क॑रा अभवन् ।   
तच्छर्क॑राणाꣳ शर्कर॒त्वम् ।  
</details>

<details><summary>मूलम्</summary>

इन्द्रो॑ वृ॒त्राय॒ वज्र॒म् प्राह॑रत् ।[31]  
स त्रे॒धा व्य॑भव॒थ् स्फ्यस्तृती॑य॒ꣳ॒ , रथ॒स्तृती॑य॒य्ँ , यूप॒स्तृती॑यम् ।   
ये᳚ऽन्तश्श॒रा अशी᳚र्यन्त॒ ताश् शर्क॑रा अभवन् ।   
तच्छर्क॑राणाꣳ शर्कर॒त्वम् ।  
</details>

<details><summary>भट्टभास्कर-टीका</summary>

3इन्द्रो वृत्रायेत्यादि ॥ व्यभवत् । शराः शकलानि । शर्करत्वमिति । शरणात् शर्करः । 'त्वे च' इति ह्रस्वत्वम् ॥
</details>

<details><summary>मूलम् (संयुक्तम्)</summary>

वँज्रो॒ वै शर्क॑रा प॒शुर॒ग्निर्यच्छर्क॑राभिर॒ग्निम्प॑रिमि॒नोति॒ वज्रे॑णै॒वास्मै॑ प॒शून्परि॑ गृह्णाति॒ तस्मा॒द्वज्रे॑ण प॒शव॒ परि॑गृहीता॒स्तस्मा॒थ्स्थेया॒नस्थे॑यसो॒ नोप॑ हरते
</details>

<details open><summary>विश्वास-प्रस्तुतिः</summary>

वँज्रो॒ वै शर्क॑राः ।  
प॒शुर॒ग्निः ।  
यच्छर्क॑राभिर् अ॒ग्निम् प॑रिमि॒नोति॒ , वज्रे॑णै॒वास्मै॑ प॒शून् परि॑ गृह्णाति ।   
तस्मा॒द् वज्रे॑ण प॒शव॒ परि॑गृहीताः ।  
तस्मा॒थ् स्थेया॒नस्थे॑यसो॒ नोप॑ हरते ।  
</details>

<details><summary>मूलम्</summary>

वँज्रो॒ वै शर्क॑राः ।  
प॒शुर॒ग्निः ।  
यच्छर्क॑राभिर् अ॒ग्निम् प॑रिमि॒नोति॒ , वज्रे॑णै॒वास्मै॑ प॒शून् परि॑ गृह्णाति ।   
तस्मा॒द् वज्रे॑ण प॒शव॒ परि॑गृहीताः ।  
तस्मा॒थ् स्थेया॒नस्थे॑यसो॒ नोप॑ हरते ।  
</details>

<details><summary>भट्टभास्कर-टीका</summary>

4वज्रो वा इत्यादि ॥ तदेकदेशत्वात् । पशुरिति । तत्साधनत्वात् । अग्निं आहवनीयचितेरायतनं परिमिनोति परिश्रयति । डु मिङ् प्रक्षेपणे । स्थेयान् स्थिरतरः । अस्थेयान् अर्थी, न तु स्थेयानितरार्थी ॥
</details>

<details><summary>मूलम् (संयुक्तम्)</summary>

त्रिस॒प्ताभिः॑ [32]  
प॒शुका॑मस्य॒ परि॑ मिनुयाथ्स॒प्त वै शी॑र्ष॒ण्याः᳚ प्रा॒णा प्रा॒णा प॒शव॑ प्रा॒णैरे॒वास्मै॑ प॒शूनव॑ रुन्द्धे त्रिण॒वाभि॒र्भ्रातृ॑व्यवतस्त्रि॒वृत॑मे॒व वज्रꣳ॑ स॒म्भृत्य॒ भ्रातृ॑व्याय॒ प्र ह॑रति॒ स्तृत्या॒ अप॑रिमिताभि॒ परि॑ मिनुया॒दप॑रिमित॒स्याव॑रुद्ध्यै॒
</details>

<details open><summary>विश्वास-प्रस्तुतिः</summary>

त्रि॒स॒प्ताभि॑ प॒शुका॑मस्य॒ परि॑ मिनुयात् । [32]   
स॒प्त वै शी॑र्ष॒ण्याः᳚ प्रा॒णाः ।  
प्रा॒णा प॒शवः॑ ।  
प्रा॒णैरे॒वास्मै॑ प॒शूनव॑ रुन्धे ।  
त्रि॒ण॒वाभि॒र्भ्रातृ॑व्यवतः ।  
त्रि॒वृत॑मे॒व वज्रꣳ॑ स॒म्भृत्य॒ भ्रातृ॑व्याय॒ प्र ह॑रति ।   
स्तृत्यै᳚ ।  
अप॑रिमिताभि॒ परि॑ मिनुयात् ।  अप॑रिमित॒स्याव॑रुद्ध्यै ।  
</details>

<details><summary>मूलम्</summary>

त्रि॒स॒प्ताभि॑ प॒शुका॑मस्य॒ परि॑ मिनुयात् । [32]   
स॒प्त वै शी॑र्ष॒ण्याः᳚ प्रा॒णाः ।  
प्रा॒णा प॒शवः॑ ।  
प्रा॒णैरे॒वास्मै॑ प॒शूनव॑ रुन्धे ।  
त्रि॒ण॒वाभि॒र्भ्रातृ॑व्यवतः ।  
त्रि॒वृत॑मे॒व वज्रꣳ॑ स॒म्भृत्य॒ भ्रातृ॑व्याय॒ प्र ह॑रति ।   
स्तृत्यै᳚ ।  
अप॑रिमिताभि॒ परि॑ मिनुयात् ।  अप॑रिमित॒स्याव॑रुद्ध्यै ।  
</details>

<details><summary>भट्टभास्कर-टीका</summary>

5त्रिसप्ताभिरिति ॥ त्रीणि सप्तकानि यासां ताः त्रिसप्ताः । 'बहुव्रीहौ सङ्ख्ये' इति डच् । पशुकामस्येति । 'शीलिकामि' इति णः । पूर्वपदप्रकृतिस्वरत्वं च । त्रिणवाभिरिति । सप्तविंशत्या । उक्तः समासान्तः । त्रिवृतमिति । वज्रस्य त्रिवृत्त्वमुक्तम् । स्तृत्या इति । स्तृ हिंसायाम् । अपरिमिताभिरिति । माङ् माने, 'द्यतिस्यति' इत्यादिना इत्वम् ॥
</details>

<details><summary>मूलम् (संयुक्तम्)</summary>

यङ्का॒मये॑ताप॒शुस्स्या॒दित्यप॑रिमित्य॒ तस्य॒ शर्क॑रा॒स्सिक॑ता॒ व्यू॑हे॒दप॑रिगृहीत ए॒वास्य॑ विषू॒चीन॒ꣳ॒ रेत॒ परा॒ सिञ्चत्यप॒शुरे॒व भ॑वति [33]  
यङ्का॒मये॑त पशु॒मान्थ्स्या॒दिति॑ परि॒मित्य॒ तस्य॒ शर्क॑रा॒स्सिक॑ता॒ व्यू॑हे॒त्परि॑गृहीत ए॒वास्मै॑
</details>

<details open><summary>विश्वास-प्रस्तुतिः</summary>

यङ्का॒मये॑त + "अ॒प॒शुस् स्या॒द् इति॑ + अप॑रिमित्य॒ तस्य॒ शर्क॑रा॒स् सिक॑ता॒ व्यू॑हेत् ।   
अप॑रिगृहीत ए॒वास्य॑ विषू॒चीन॒ꣳ॒ रेत॒ परा॒ सिञ्चति ।   
अप॒शुरे॒व भ॑वति । [33]  
यङ्का॒मये॑त - "पशु॒मान्थ्स्या॒द्" इति॑ , परि॒मित्य॒ तस्य॒ शर्क॑रा॒स् सिक॑ता॒ व्यू॑हेत् ।  
</details>

<details><summary>मूलम्</summary>

यङ्का॒मये॑त + "अ॒प॒शुस् स्या॒द् इति॑ + अप॑रिमित्य॒ तस्य॒ शर्क॑रा॒स् सिक॑ता॒ व्यू॑हेत् ।   
अप॑रिगृहीत ए॒वास्य॑ विषू॒चीन॒ꣳ॒ रेत॒ परा॒ सिञ्चति ।   
अप॒शुरे॒व भ॑वति । [33]  
यङ्का॒मये॑त - "पशु॒मान्थ्स्या॒द्" इति॑ , परि॒मित्य॒ तस्य॒ शर्क॑रा॒स् सिक॑ता॒ व्यू॑हेत् ।  
</details>

<details><summary>भट्टभास्कर-टीका</summary>

6अथ सिकताव्यूहनं विधातुमाह - यं कामयेतेत्यादि ॥ शर्करा अपरिमित्य अपरिश्रित्य सिकता व्यूहेत् पूर्वं न्युप्ता विप्रियेत् [न्युप्येत्] । अपरिमित स्थाने विषूचीनं विष्वग्गतं परा सिञ्चति पराभूतं सिञ्चति रेतः । तेनापशुस्स्यात् रेतोनाशात् । विष्वङ् नाना अञ्चतीति ऋत्विगादिना क्विप् । 'विभाषाञ्चेरदि क्स्त्रियाम्' इति खः । नकाराकारयोर्लुप्तयोः 'चौ' इति दीर्घत्वम् ॥
</details>

<details><summary>मूलम् (संयुक्तम्)</summary>

परि॑गृहीत ए॒वास्मै॑ समी॒चीन॒ꣳ॒ रेत॑स्सिञ्चति पशु॒माने॒व भ॑वति
</details>

<details open><summary>विश्वास-प्रस्तुतिः</summary>

परि॑गृहीत ए॒वास्मै॑ समी॒चीन॒ꣳ॒ रेत॑स् सिञ्चति ।  
प॒शु॒मान् ए॒व भ॑वति ।  
</details>

<details><summary>मूलम्</summary>

परि॑गृहीत ए॒वास्मै॑ समी॒चीन॒ꣳ॒ रेत॑स् सिञ्चति ।  
प॒शु॒मान् ए॒व भ॑वति ।  
</details>

<details><summary>भट्टभास्कर-टीका</summary>

7समीचीनमिति ॥ सङ्गतमञ्चतीति सम्यक् । 'समस्समि' इति सम्यादेशः पूर्ववत्सः, दीर्घत्वं च ॥
</details>

<details><summary>मूलम् (संयुक्तम्)</summary>

सौ॒म्या व्यू॑हति॒ सोमो॒ वै रे॑तो॒धा रेत॑ ए॒व तद्द॑धाति गायत्रि॒या ब्रा᳚ह्म॒णस्य॑ गाय॒त्रो हि ब्रा᳚ह्म॒णस्त्रि॒ष्टुभा॑ राज॒न्य॑स्य॒ त्रैष्टु॑भो॒ हि रा॑ज॒न्य॑श्
</details>

<details open><summary>विश्वास-प्रस्तुतिः</summary>

सौ॒म्या व्यू॑हति ।  
सोमो॒ वै रे॑तो॒धा ।  
रेत॑ ए॒व तद् द॑धाति ।  
गा॒य॒त्रि॒या ब्रा᳚ह्म॒णस्य॑ गाय॒त्रो हि ब्रा᳚ह्म॒णः ।   
त्रि॒ष्टुभा॑ राज॒न्य॑स्य॒ त्रैष्टु॑भो॒ हि रा॑ज॒न्यः॑ ।  
</details>

<details><summary>मूलम्</summary>

सौ॒म्या व्यू॑हति ।  
सोमो॒ वै रे॑तो॒धा ।  
रेत॑ ए॒व तद् द॑धाति ।  
गा॒य॒त्रि॒या ब्रा᳚ह्म॒णस्य॑ गाय॒त्रो हि ब्रा᳚ह्म॒णः ।   
त्रि॒ष्टुभा॑ राज॒न्य॑स्य॒ त्रैष्टु॑भो॒ हि रा॑ज॒न्यः॑ ।  
</details>

<details><summary>भट्टभास्कर-टीका</summary>

8सौम्येति ॥ 'आ प्यायस्व' इत्यनया गायत्र्या । त्रिष्टुभेति । 'सं ते पयांसि' इति । गायत्रीत्रिष्टुब्भ्यां सह जातत्वाद्गायत्रत्रैष्टुभौ ब्राह्मणराजन्यौ । त्रिष्टुब्छब्द उत्सादिः ॥
</details>

<details><summary>मूलम् (संयुक्तम्)</summary>

श॒य्ँयुम्बा॑र्हस्प॒त्यम्मेधो॒ नोपा॑नम॒थ्सो᳚ऽग्निम्प्रावि॑शत् [34]  
सो᳚ऽग्ने कृष्णो॑ रू॒पङ्कृ॒त्वोदा॑यत॒ सोऽश्व॒म्प्रावि॑श॒थ्सोऽश्व॑स्यावान्तरश॒फो॑ऽभव॒द्यदश्व॑माक्र॒मय॑ति॒ य ए॒व मेधोऽश्व॒म्प्रावि॑श॒त्तमे॒वाव॑ रुन्द्धे
</details>

<details open><summary>विश्वास-प्रस्तुतिः</summary>

श॒य्ँयुम्बा॑र्हस्प॒त्यम्मेधो॒ नोपा॑नमत् ।   
सो᳚ऽग्निम्प्रावि॑शत् । [34]  
सो᳚ऽग्ने कृष्णो॑ रू॒पङ्कृ॒त्वोदा॑यत ।  
सोऽश्व॒म् प्रावि॑शत् ।  
सोऽश्व॑स्यावान्तरश॒फो॑ऽभवत् ।   
यदश्व॑माक्र॒मय॑ति॒ , य ए॒व मेधोऽश्व॒म् प्रावि॑श॒त् तमे॒वाव॑ रुन्धे ।  
</details>

<details><summary>मूलम्</summary>

श॒य्ँयुम्बा॑र्हस्प॒त्यम्मेधो॒ नोपा॑नमत् ।   
सो᳚ऽग्निम्प्रावि॑शत् । [34]  
सो᳚ऽग्ने कृष्णो॑ रू॒पङ्कृ॒त्वोदा॑यत ।  
सोऽश्व॒म् प्रावि॑शत् ।  
सोऽश्व॑स्यावान्तरश॒फो॑ऽभवत् ।   
यदश्व॑माक्र॒मय॑ति॒ , य ए॒व मेधोऽश्व॒म् प्रावि॑श॒त् तमे॒वाव॑ रुन्धे ।  
</details>

<details><summary>भट्टभास्कर-टीका</summary>

9शंयुमित्यादि ॥ बृहस्पतिशब्दं [बृहस्पतिपुत्रं] शंयुनामानं मेधः यज्ञो नोपानमत् । सोऽग्निं प्राविशत् । ततोऽग्नेः कष्णमृगो भूत्वा रूपं च तदीयं कृत्वा उदगच्छत् स मेधः । अनन्तरं स मेधोऽश्वं प्राविशत् । अथ सोऽश्वस्यावान्तरशफोऽभवत् । तस्मात् यदश्वं आक्रमयति चित्यायतनं अभ्यस्तात्तत् अश्वं प्रविष्टस्य मेधस्य लाभाय भवति ॥
</details>

<details><summary>मूलम् (संयुक्तम्)</summary>

प्र॒जाप॑तिना॒ग्निश्चे॑त॒व्य॑ इत्या॑हु प्राजाप॒त्योऽश्वो॒ यदश्व॑माक्र॒मय॑ति प्र॒जाप॑तिनै॒वाग्निञ्चि॑नुते पुष्करप॒र्णमुप॑ दधाति॒ योनि॒र्वा अ॒ग्ने पु॑ष्करप॒र्णꣳ सयो॑निमे॒वाग्निञ्चि॑नुते॒ऽपाम्पृ॒ष्ठम॒सीत्युप॑ दधात्य॒पाव्ँवा ए॒तत्पृ॒ष्ठय्ँयत्पु॑ष्करप॒र्णꣳ रू॒पेणै॒वैन॒दुप॑ दधाति ॥ [35]  
</details>

<details open><summary>विश्वास-प्रस्तुतिः</summary>

प्र॒जाप॑तिना॒ऽग्निश्चे॑त॒व्य॑ इत्या॑हुः ।  
प्रा॒जा॒प॒त्यो ऽश्वः॑ ।  
यदश्व॑माक्र॒मय॑ति प्र॒जाप॑तिनै॒वाग्निञ् चि॑नुते ।  
पु॒ष्क॒र॒प॒र्णमुप॑ दधाति ।  
योनि॒र्वा अ॒ग्ने पु॑ष्करप॒र्णम् ।  
सयो॑निम् ए॒वाग्निञ् चि॑नुते ।   
अ॒पाम्पृ॒ष्ठम् अ॒सीत्युप॑ दधाति ।  
अ॒पाव्ँ वा ए॒तत्पृ॒ष्ठय्ँ यत् पु॑ष्करप॒र्णम् ।  
रू॒पेणै॒वैन॒दुप॑ दधाति ॥ [35]  
</details>

<details><summary>मूलम्</summary>

प्र॒जाप॑तिना॒ऽग्निश्चे॑त॒व्य॑ इत्या॑हुः ।  
प्रा॒जा॒प॒त्यो ऽश्वः॑ ।  
यदश्व॑माक्र॒मय॑ति प्र॒जाप॑तिनै॒वाग्निञ् चि॑नुते ।  
पु॒ष्क॒र॒प॒र्णमुप॑ दधाति ।  
योनि॒र्वा अ॒ग्ने पु॑ष्करप॒र्णम् ।  
सयो॑निम् ए॒वाग्निञ् चि॑नुते ।   
अ॒पाम्पृ॒ष्ठम् अ॒सीत्युप॑ दधाति ।  
अ॒पाव्ँ वा ए॒तत्पृ॒ष्ठय्ँ यत् पु॑ष्करप॒र्णम् ।  
रू॒पेणै॒वैन॒दुप॑ दधाति ॥ [35]  
</details>

<details><summary>भट्टभास्कर-टीका</summary>

10प्रजापतिना इत्यादि ॥ प्रजापतिरेवाग्निं चेतुमर्हतीति ब्रुवते पुराविदः । अर्हे कृत्यः । योनिर्वा इति । 'त्वामग्ने पुष्करादधि' इति लिङ्गात् । अपां वा एतत् पृष्ठमिति । उपरिभावसामान्यात् । रूपेणैवेति । पुष्करपर्णं यद्रूपमपां पृष्ठत्वं तेनैव रूपेण अनुकीर्तितेन उपदधाति उपधानं कृतं भवति ॥

इति पञ्चमे द्वितीये षष्ठोऽनुवाकः ॥  
</details>
