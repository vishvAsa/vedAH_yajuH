+++
title = "११"

+++


<details><summary>मूलम् (संयुक्तम्)</summary>

दे॒वा॒सु॒रास्सय्ँय॑त्ता आस॒न्कनी॑याꣳसो दे॒वा आस॒न्भूया॒ꣳ॒सोऽसु॑रा॒स्ते दे॒वा ए॒ता इष्ट॑का अपश्य॒न्ता उपा॑दधत भूय॒स्कृद॒सीत्ये॒व भूयाꣳ॑सोऽभव॒न्वन॒स्पति॑भि॒रोष॑धीभिर्...
</details>

<details open><summary>विश्वास-प्रस्तुतिः</summary>

दे॒वा॒सु॒रास् सय्ँय॑त्ता आसन् ।  
कनी॑याꣳसो दे॒वा आस॒न् , भूया॒ꣳ॒सो ऽसु॑राः ।  
ते दे॒वा ए॒ता इष्ट॑का अपश्यन्   
ता उपा॑दधत ।  
भू॒य॒स्कृद॒सीत्ये॒व भूयाꣳ॑सोऽभव॒न् , वन॒स्पति॑भि॒रोष॑धीभिः ।  
</details>

<details><summary>मूलम्</summary>

दे॒वा॒सु॒रास् सय्ँय॑त्ता आसन् ।  
कनी॑याꣳसो दे॒वा आस॒न् , भूया॒ꣳ॒सो ऽसु॑राः ।  
ते दे॒वा ए॒ता इष्ट॑का अपश्यन्   
ता उपा॑दधत ।  
भू॒य॒स्कृद॒सीत्ये॒व भूयाꣳ॑सोऽभव॒न् , वन॒स्पति॑भि॒रोष॑धीभिः ।  
</details>

<details><summary>भट्टभास्करटीका</summary>

1देवासुरा इत्यादि ॥ भूयस्कृतां विधिः । कनीयांसः अल्पतराः क्षीणभूयिष्ठा देवा आसन् । असुरास्तु भूयांसः बहुधा समृद्धा आसन् । ते देवा एता 'भूयस्कृदसि' इत्याद्याः भूयस्कृतोपश्यन् उपादधत च एताश्च पच । एकैका दिक्षु एकाम्मध्ये 'भूयस्कृदसि' इत्येतामुपधाय वनस्पतिभिरोषधीभिः ज्यायांसोभवन् अक्षीयमाणा अभवन् ॥
</details>

<details><summary>मूलम् (संयुक्तम्)</summary>

वरिव॒स्कृद॒सीती॒माम॑जय॒न्प्राच्य॒सीति॒ प्राची॒न्दिश॑मजयन्नू॒र्ध्वासीत्य॒मूम॑जयन्नन्तरिख्ष॒सद॑स्य॒न्तरि॑ख्षे सी॒देत्य॒न्तरि॑ख्षमजय॒न्ततो॑ दे॒वा अभ॑वन्न् [44]  
परासु॑रा॒ यस्यै॒ता उ॑पधी॒यन्ते॒ भूया॑ने॒व भ॑वत्य॒भीमाल्ँ लो॒काञ्ज॑यति॒ भव॑त्या॒त्मना॒ परा᳚स्य॒ भ्रातृ॑व्यो भवत्य्...
</details>

<details open><summary>विश्वास-प्रस्तुतिः</summary>

व॒रि॒व॒स्कृद॒सीति॑ + इ॒माम् अ॑जयन् ।  
प्राच्य॒सीति॒ प्राची॒न् दिश॑मजयन् ।  
ऊ॒र्ध्वासीत्य॒मूम॑जयन् ।  
अ॒ज॒य॒न्न॒न्त॒रि॒ख्षसद् अ॑स्य॒न्तरि॑ख्षे सी॒देत्य॒न्तरि॑ख्षमजयन् ।  
ततो॑ दे॒वा अभ॑वन्न्  परासु॑राः । [44]   
यस्यै॒ता उ॑पधी॒यन्ते॒ भूया॑ने॒व भ॑वति ।  
अ॒भीमाल्ँ  लो॒काञ् ज॑यति ।  
भव॑त्या॒त्मना॒ परा᳚स्य॒ भ्रातृ॑व्यो भवति ।  
</details>

<details><summary>मूलम्</summary>

व॒रि॒व॒स्कृद॒सीति॑ + इ॒माम् अ॑जयन् ।  
प्राच्य॒सीति॒ प्राची॒न् दिश॑मजयन् ।  
ऊ॒र्ध्वासीत्य॒मूम॑जयन् ।  
अ॒ज॒य॒न्न॒न्त॒रि॒ख्षसद् अ॑स्य॒न्तरि॑ख्षे सी॒देत्य॒न्तरि॑ख्षमजयन् ।  
ततो॑ दे॒वा अभ॑वन्न्  परासु॑राः । [44]   
यस्यै॒ता उ॑पधी॒यन्ते॒ भूया॑ने॒व भ॑वति ।  
अ॒भीमाल्ँ  लो॒काञ् ज॑यति ।  
भव॑त्या॒त्मना॒ परा᳚स्य॒ भ्रातृ॑व्यो भवति ।  
</details>

<details><summary>भट्टभास्करटीका</summary>

2वरिवस्कृदसीत्यादि ॥ समृद्धिकथनम् । ततो देवा अभवन् । असुराः परा भूताः । यस्येत्यादि गतम् ॥
</details>

<details><summary>मूलम् (संयुक्तम्)</summary>

अफ्सु॒षद॑सि श्येन॒सद॒सीत्या॑है॒तद्वा अ॒ग्ने रू॒पꣳ रू॒पेणै॒वाग्निमव॑ रुन्द्धे
</details>

<details open><summary>विश्वास-प्रस्तुतिः</summary>

अ॒फ्सु॒षद॑सि श्येन॒सद॒सीत्या॑ह ।  
ए॒तद्वा अ॒ग्ने रू॒पम् ।  
रू॒पेणै॒वाग्निमव॑ रुन्धे ।  
</details>

<details><summary>मूलम्</summary>

अ॒फ्सु॒षद॑सि श्येन॒सद॒सीत्या॑ह ।  
ए॒तद्वा अ॒ग्ने रू॒पम् ।  
रू॒पेणै॒वाग्निमव॑ रुन्धे ।  
</details>

<details><summary>भट्टभास्करटीका</summary>

3अथ अप्सुषदसीत्याद्याः पच एकैका दिक्षु एकां मध्ये । एतद्वा इति । अबादयः । अप्सुषदादयः - अप्सु सीदन्तीति क्विप् । 'तत्पुरुषेकृति बहुळम्' इत्यलुक् ॥
</details>

<details><summary>मूलम् (संयुक्तम्)</summary>

पृथि॒व्यास्त्वा॒ द्रवि॑णे सादया॒मीत्या॑हे॒माने॒वैताभि॑र्लो॒कान्द्रवि॑णावत कुरुत
</details>

<details open><summary>विश्वास-प्रस्तुतिः</summary>

"पृ॒थि॒व्यास्त्वा॒ द्रवि॑णे सादयामि" + इत्या॑ह ।  
इ॒माने॒वैताभि॑र् लो॒कान् द्रवि॑णावत कुरुते ।  
</details>

<details><summary>मूलम्</summary>

"पृ॒थि॒व्यास्त्वा॒ द्रवि॑णे सादयामि" + इत्या॑ह ।  
इ॒माने॒वैताभि॑र् लो॒कान् द्रवि॑णावत कुरुते ।  
</details>

<details><summary>भट्टभास्करटीका</summary>

4अथ 'पृथिव्यास्त्वा द्रविणे सादयामि' इत्याद्या द्रविणोदाः पच एकैका दिक्षु एकां मध्ये । द्रविणस्य धनस्य धात्र्यः । पूर्वपदस्यासुगागमश्छान्दसः । द्रविणावतः धनवतः । 'अन्येषामपि दृश्यते' इति दीर्घत्वम् ॥
</details>

<details><summary>मूलम् (संयुक्तम्)</summary>

आयु॒ष्या॑ उप॑ दधा॒त्यायु॑रे॒व [45]  
अ॒स्मि॒न्द॒धा॒त्यग्ने॒ यत्ते॒ पर॒ꣳ॒ हृन्नामेत्या॑है॒तद्वा अ॒ग्ने प्रि॒यन्धाम॑ प्रि॒यमे॒वास्य॒ धामोपा᳚प्नोति॒ तावेहि॒ सꣳ र॑भावहा॒ इत्या॑ह॒
</details>

<details open><summary>विश्वास-प्रस्तुतिः</summary>

आ॒यु॒ष्या॑ उप॑ दधाति ।  
आयु॑रे॒वास्मिन् दधाति ।[45]  
अग्ने॒ यत्ते॒ पर॒ꣳ॒ हृन्नामेत्या॑ह ।  
ए॒तद् वा अ॒ग्ने प्रि॒यन् धाम॑ ।  
प्रि॒यमे॒वास्य॒ धामोपा᳚प्नोति ।  
तावेहि॒ सꣳ र॑भावहा॒ इत्या॑ह ।  
</details>

<details><summary>मूलम्</summary>

आ॒यु॒ष्या॑ उप॑ दधाति ।  
आयु॑रे॒वास्मिन् दधाति ।[45]  
अग्ने॒ यत्ते॒ पर॒ꣳ॒ हृन्नामेत्या॑ह ।  
ए॒तद् वा अ॒ग्ने प्रि॒यन् धाम॑ ।  
प्रि॒यमे॒वास्य॒ धामोपा᳚प्नोति ।  
तावेहि॒ सꣳ र॑भावहा॒ इत्या॑ह ।  
</details>

<details><summary>भट्टभास्करटीका</summary>

5अथ प्राणं मे पाहीत्याद्या आयुष्याः सप्त । एकैका दिक्षु तिस्रो मध्ये । केचिदाहुः - षडायुष्याः 'अग्ने यत्ते' इति, सप्तमं अग्नेर्हृदयं इति । आयुर्मे पाहीत्यायुश्शब्दवता मन्त्रेणोपधेयत्वादायुष्याः । पूर्ववत् छत्रिन्यायेन सर्वा अप्यायुष्याः । यद्वा - आयुषो निमित्ताः । 'गोद्व्यचः' इति यत् । अत्र 'यस्यैता उपधीयन्ते' इति भूयस्कृत्सूपधानं श्रूयते, 'आयुष्या उपदधाति' इति च आद्युष्यासु । अप्सुषत्सु द्रविणोदासु नोपधानं श्रूयते । तत्र पचदशाप्येता भूयस्कृत इव लक्ष्यन्ते । एतद्वा इति । अग्निहृदयाख्या सप्तमी । तस्मादस्या उपधानेन अग्नेः प्रियं धामोपाप्नोति ॥
</details>

<details><summary>मूलम् (संयुक्तम्)</summary>

व्ये॑वैने॑न॒ परि॑ धत्ते॒ पाञ्च॑जन्ये॒ष्वप्ये᳚ध्यग्न॒ इत्या॑ह
</details>

<details open><summary>विश्वास-प्रस्तुतिः</summary>

व्ये॑वैने॑न॒ परि॑ धत्ते ।  
पाञ्च॑जन्ये॒ष्वप्ये᳚ध्यग्न॒ इत्या॑ह ।  
</details>

<details><summary>मूलम्</summary>

व्ये॑वैने॑न॒ परि॑ धत्ते ।  
पाञ्च॑जन्ये॒ष्वप्ये᳚ध्यग्न॒ इत्या॑ह ।  
</details>

<details><summary>भट्टभास्करटीका</summary>

6व्येवैनेनेति ॥ एनेनाग्निना सह विपरिधत्ते यजमानव्यापारनियमेपि सभा [सहभा] वा भाव(?) इति द्वयोरेकी भूतत्वात् ॥
</details>

<details><summary>मूलम् (संयुक्तम्)</summary>

ए॒ष वा अ॒ग्नि पाञ्च॑जन्यो॒ य पञ्च॑चितीक॒स्तस्मा॑दे॒वमा॑ह
</details>

<details open><summary>विश्वास-प्रस्तुतिः</summary>

ए॒ष वा अ॒ग्नि पाञ्च॑जन्यो॒ य पञ्च॑चितीकः ।  
तस्मा॑द् ए॒वमा॑ह ।  
</details>

<details><summary>मूलम्</summary>

ए॒ष वा अ॒ग्नि पाञ्च॑जन्यो॒ य पञ्च॑चितीकः ।  
तस्मा॑द् ए॒वमा॑ह ।  
</details>

<details><summary>भट्टभास्करटीका</summary>

7एषवा इति । पच चितयो निवृत्ता यस्य सोग्निः पाञ्चजन्यः पचसु योनिभूतासु चितिषु भवः पाञ्चजन्यः । छान्दसो यः । तस्मादेवमिति । कः? पञ्चस्वपि जनेषु एधि भव आह अग्न इति मन्त्रः ॥
</details>

<details><summary>मूलम् (संयुक्तम्)</summary>

ऋर्त॒व्या॑ उप॑ दधात्ये॒तद्वा ऋ॑तू॒नाम्प्रि॒यन्धाम॒ यदृ॑त॒व्या॑ ऋतू॒नामे॒व प्रि॒यन्धामाव॑ रुन्द्धे
</details>

<details open><summary>विश्वास-प्रस्तुतिः</summary>

ऋ॒त॒व्या॑ उप॑ दधाति ।   
ए॒तद् वा ऋ॑तू॒नाम् प्रि॒यन्धाम॒ यद् ऋ॑त॒व्याः᳚ ।  
ऋ॒तू॒नामे॒व प्रि॒यन्धामाव॑ रुन्धे ।  
</details>

<details><summary>मूलम्</summary>

ऋ॒त॒व्या॑ उप॑ दधाति ।   
ए॒तद् वा ऋ॑तू॒नाम् प्रि॒यन्धाम॒ यद् ऋ॑त॒व्याः᳚ ।  
ऋ॒तू॒नामे॒व प्रि॒यन्धामाव॑ रुन्धे ।  
</details>

<details><summary>भट्टभास्करटीका</summary>

8ऋतव्या इति । 'यावा अया वा' इत्याद्यास्सप्तर्तव्याः । एकैका दिक्षु तिस्रो मध्ये । ऋतुप्राप्तिहेतुभूता ऋतव्याः । पूर्ववद्यत् ॥
</details>

<details><summary>मूलम् (संयुक्तम्)</summary>

सु॒मेक॒ इत्या॑ह सव्ँवथ्स॒रो वै सु॒मेक॑स्सव्ँवथ्स॒रस्यै॒व प्रि॒यन्धामोपा᳚प्नोति ॥ [46]  
</details>

<details open><summary>विश्वास-प्रस्तुतिः</summary>

सु॒मेक॒ इत्या॑ह ।  
स॒व्ँव॒थ्स॒रो वै सु॒मेकः॑ ।   
स॒व्ँव॒थ्स॒रस्यै॒व प्रि॒यन्धामोपा᳚प्नोति ॥ [46]  
</details>

<details><summary>मूलम्</summary>

सु॒मेक॒ इत्या॑ह ।  
स॒व्ँव॒थ्स॒रो वै सु॒मेकः॑ ।   
स॒व्ँव॒थ्स॒रस्यै॒व प्रि॒यन्धामोपा᳚प्नोति ॥ [46]  
</details>

<details><summary>भट्टभास्करटीका</summary>

9सुमेक इति ॥ शोभनमेहनः प्रजानामुत्पादयितॄणां मुख्यः संवत्सरः । ककारश्छान्दसः । 'आद्युदात्तं द्व्यच्छन्दसि' इत्युत्तरपदाद्युदात्तत्वम् ॥

इति पञ्चमे तृतीये एकादशोनुवाकः ॥  
</details>
