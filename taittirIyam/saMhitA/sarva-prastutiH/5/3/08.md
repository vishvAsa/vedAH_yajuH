+++
title = "०८"

+++


<details><summary>मूलम् (संयुक्तम्)</summary>

छन्दा॒ꣳ॒स्युप॑ दधाति प॒शवो॒ वै छन्दाꣳ॑सि प॒शूने॒वाव॑ रुन्द्धे॒ छन्दाꣳ॑सि॒ वै दे॒वाना᳚व्ँवा॒मम्प॒शवो॑ वा॒ममे॒व प॒शूनव॑ रुन्द्ध...
</details>

<details open><summary>विश्वास-प्रस्तुतिः</summary>

छन्दा॒ꣳ॒स्युप॑ दधाति ।  
प॒शवो॒ वै छन्दाꣳ॑सि ।  
प॒शूने॒वाव॑ रुन्धे ।   
छन्दाꣳ॑सि॒ वै दे॒वाना᳚व्ँ वा॒मम् प॒शवः॑ ।  
वा॒ममे॒व प॒शूनव॑ रुन्धे ।   
</details>

<details><summary>मूलम्</summary>

छन्दा॒ꣳ॒स्युप॑ दधाति ।  
प॒शवो॒ वै छन्दाꣳ॑सि ।  
प॒शूने॒वाव॑ रुन्धे ।   
छन्दाꣳ॑सि॒ वै दे॒वाना᳚व्ँ वा॒मम् प॒शवः॑ ।  
वा॒ममे॒व प॒शूनव॑ रुन्धे ।   
</details>

<details><summary>भट्टभास्करटीका</summary>

1छन्दांस्युपदधातीत्यादि ॥ छन्दोभिः गायत्र्यादिभिः उपधेया इष्टका छन्दांसि 'अग्निर्मूर्धा' इत्याद्याः तिस्रस्तिस्रो यथाम्नानमेकैकस्यां दिशि । पशवो वा इति । तत्साधनत्वात्ताच्छब्द्यम् । नानारूपत्वाद्वा । छन्दांसि वा इति । देवानां स्वभूतं वामं वननीयं यद्धनं पश्वात्त्मकं तत्खलु छन्दांसि । तस्माच्छन्दसामुपधानेन पश्वात्मकं धनं वाममवरुन्धे ॥
</details>

<details><summary>मूलम् (संयुक्तम्)</summary>

ए॒ताꣳ ह॒ वै य॒ज्ञसे॑नश्चैत्रियाय॒णश्चिति॑व्ँवि॒दाञ्च॑कार॒ तया॒ वै स प॒शूनवा॑रुन्द्ध॒ यदे॒तामु॑प॒दधा॑ति प॒शूने॒वाव॑ रुन्धे ।  
</details>

<details open><summary>विश्वास-प्रस्तुतिः</summary>

ए॒ताꣳ ह॒ वै य॒ज्ञसे॑नश् चैत्रियाय॒णश्चिति॑व्ँ वि॒दाञ्च॑कार ।  
तया॒ वै स प॒शूनवा॑रुन्धे ।  
यदे॒ताम् उ॑प॒दधा॑ति , प॒शूने॒वाव॑ रुन्धे ।  
</details>

<details><summary>मूलम्</summary>

ए॒ताꣳ ह॒ वै य॒ज्ञसे॑नश् चैत्रियाय॒णश्चिति॑व्ँ वि॒दाञ्च॑कार ।  
तया॒ वै स प॒शूनवा॑रुन्धे ।  
यदे॒ताम् उ॑प॒दधा॑ति , प॒शूने॒वाव॑ रुन्धे ।  
</details>

<details><summary>भट्टभास्करटीका</summary>

2एतां ह वा इत्यादि ॥ यज्ञसेनो नाम चित्रियायणस्य अपत्यं पुमान् चैत्रियायणः । 'वृद्धस्य च पूजायाम्' इति युवत्वम्, 'यञिञोश्च' इति फक् । नडादिश्चायं द्रष्टव्यः । यद्वा - नडादिषु चित्रशब्दः पठ्यते । तस्माति फक् । छान्दसो यकारोपजनः । स एताः छन्दश्चितिं विदांचकार ज्ञातवान् । 'उपविदजागृभ्यः' इत्याम्प्रत्ययः । विदेरदन्त्विति निपातनाद्गुणाभावः । तयेत्यादि । गतम् ॥
</details>

<details><summary>मूलम् (संयुक्तम्)</summary>

गाय॒त्री पु॒रस्ता॒दुप॑ दधाति॒ तेजो॒ वै गा॑य॒त्री तेज॑ ए॒व [35]  
मु॒ख॒तो ध॑त्ते
</details>

<details open><summary>विश्वास-प्रस्तुतिः</summary>

गा॒य॒त्री पु॒रस्ता॒दुप॑ दधाति ।  
तेजो॒ वै गा॑य॒त्री ।  
तेज॑ ए॒व मु॑ख॒तो ध॑त्ते । [35]  
</details>

<details><summary>मूलम्</summary>

गा॒य॒त्री पु॒रस्ता॒दुप॑ दधाति ।  
तेजो॒ वै गा॑य॒त्री ।  
तेज॑ ए॒व मु॑ख॒तो ध॑त्ते । [35]  
</details>

<details><summary>भट्टभास्करटीका</summary>

3गायत्रीरिति ॥ 'अग्निर्मूर्धा' इत्याद्याः । तेजो या इति । तेजोहेतुत्वात् तेजसा सहोत्पन्नत्वात् ॥
</details>

<details><summary>मूलम् (संयुक्तम्)</summary>

मूर्ध॒न्वती᳚र्भवन्ति मू॒र्धान॑मे॒वैनꣳ॑ समा॒नाना᳚ङ्करोति
</details>

<details open><summary>विश्वास-प्रस्तुतिः</summary>

मू॒र्ध॒न्वती᳚र् भवन्ति ।  
मू॒र्धान॑मे॒वैनꣳ॑ समा॒नाना᳚ङ् करोति ।  
</details>

<details><summary>मूलम्</summary>

मू॒र्ध॒न्वती᳚र् भवन्ति ।  
मू॒र्धान॑मे॒वैनꣳ॑ समा॒नाना᳚ङ् करोति ।  
</details>

<details><summary>भट्टभास्करटीका</summary>

4मूर्धन्वतीरिति ॥ वयस्यासुमूर्ध्नां मतुब्विधीयते । नैता वयस्याः ; तर्हि 'तद्वानासां' इति न विवक्ष्यते । मूर्धशब्दवत्यो मूर्धन्वत्यः । 'अनो नुट्' 'ह्रस्वनुङ्भ्यां मतुप्' इति मतुप उदात्तत्वम् । पूर्ववत्सवर्णदीर्घत्वम् । ताभिरुपधेया अप्युपचारेण गायत्र्यः मूर्धन्वत्यश्च । मूर्धानं प्रधानमित्यर्थः ॥
</details>

<details><summary>मूलम् (संयुक्तम्)</summary>

त्रि॒ष्टुभ॒ उप॑ दधातीन्द्रि॒यव्ँवै त्रि॒ष्टुगि॑न्द्रि॒यमे॒व म॑ध्य॒तो ध॑त्ते॒
</details>

<details open><summary>विश्वास-प्रस्तुतिः</summary>

त्रि॒ष्टुभ॒ उप॑ दधाति ।  
इ॒न्द्रि॒यव्ँ वै त्रि॒ष्टुक् ।  
इ॒न्द्रि॒यमे॒व म॑ध्य॒तो ध॑त्ते ।  
</details>

<details><summary>मूलम्</summary>

त्रि॒ष्टुभ॒ उप॑ दधाति ।  
इ॒न्द्रि॒यव्ँ वै त्रि॒ष्टुक् ।  
इ॒न्द्रि॒यमे॒व म॑ध्य॒तो ध॑त्ते ।  
</details>

<details><summary>भट्टभास्करटीका</summary>

5त्रिष्टुभ इति ॥ 'भुवो यज्ञस्य' इत्याद्या तिस्रो दक्षिणतः । इन्द्रियं वा इति । पूर्ववत्ताच्छब्द्यम् ॥
</details>

<details><summary>मूलम् (संयुक्तम्)</summary>

जग॑ती॒रुप॑ दधाति॒ जाग॑ता॒ वै प॒शव॑ प॒शूने॒वाव॑ रुन्द्धे
</details>

<details open><summary>विश्वास-प्रस्तुतिः</summary>

जग॑ती॒रुप॑ दधाति ।  
जाग॑ता॒ वै प॒शवः॑ ।  
प॒शूने॒वाव॑ रुन्धे ।  
</details>

<details><summary>मूलम्</summary>

जग॑ती॒रुप॑ दधाति ।  
जाग॑ता॒ वै प॒शवः॑ ।  
प॒शूने॒वाव॑ रुन्धे ।  
</details>

<details><summary>भट्टभास्करटीका</summary>

6जगतीरिति ॥ 'जनस्य गोपाः' इत्याद्यास्तिस्रः पश्चात् ॥
</details>

<details><summary>मूलम् (संयुक्तम्)</summary>

ऽनु॒ष्टुभ॒ उप॑ दधाति प्रा॒णा वा अ॑नु॒ष्टुप्प्रा॒णाना॒मुथ्सृ॑ष्ट्यै
</details>

<details open><summary>विश्वास-प्रस्तुतिः</summary>

अ॒नु॒ष्टुभ॒ उप॑ दधाति ।  
प्रा॒णा वा अ॑नु॒ष्टुप् ।  
प्रा॒णाना॒मुथ्सृ॑ष्ट्यै ।  
</details>

<details><summary>मूलम्</summary>

अ॒नु॒ष्टुभ॒ उप॑ दधाति ।  
प्रा॒णा वा अ॑नु॒ष्टुप् ।  
प्रा॒णाना॒मुथ्सृ॑ष्ट्यै ।  
</details>

<details><summary>भट्टभास्करटीका</summary>

7अनुष्टुभ इति ॥ 'त्वां चित्रश्रवस्तम' इत्याद्यास्तिस्रः उत्तरतः । प्राणानामुत्सृष्ट्या इति । अनिरोधायेत्यर्थः ॥
</details>

<details><summary>मूलम् (संयुक्तम्)</summary>

बृह॒तीरु॒ष्णिहाः᳚ प॒ङ्क्तीर॒ख्षर॑पङ्क्ती॒रिति॒ विषु॑रूपाणि॒ छन्दा॒ꣳ॒स्युप॑ दधाति॒ विषु॑रूपा॒ वै प॒शव॑ प॒शवः॑ [36]  
छन्दाꣳ॑सि॒ विषु॑रूपाने॒व प॒शूनव॑ रुन्द्धे॒ विषु॑रूपमस्य गृ॒हे दृ॑श्यते॒ यस्यै॒ता उ॑पधी॒यन्ते॒ य उ॑ चैना ए॒वव्ँ वेद
</details>

<details open><summary>विश्वास-प्रस्तुतिः</summary>

बृ॒ह॒तीरु॒ष्णिहाः᳚ प॒ङ्क्तीर् अ॒ख्षर॑पङ्क्ती॒रिति॒ विषु॑रूपाणि॒ छन्दा॒ꣳ॒स्युप॑ दधाति ।  
विषु॑रूपा॒ वै प॒शव॑ ।  
प॒शव॒श् छन्दाꣳ॑सि ।[36]   
विषु॑रूपाने॒व प॒शूनव॑ रुन्धे ।  
विषु॑रूपमस्य गृ॒हे दृ॑श्यते॒ यस्यै॒ता उ॑पधी॒यन्ते॒ य उ॑ चैना ए॒वव्ँ वेद॑ ।  
</details>

<details><summary>मूलम्</summary>

बृ॒ह॒तीरु॒ष्णिहाः᳚ प॒ङ्क्तीर् अ॒ख्षर॑पङ्क्ती॒रिति॒ विषु॑रूपाणि॒ छन्दा॒ꣳ॒स्युप॑ दधाति ।  
विषु॑रूपा॒ वै प॒शव॑ ।  
प॒शव॒श् छन्दाꣳ॑सि ।[36]   
विषु॑रूपाने॒व प॒शूनव॑ रुन्धे ।  
विषु॑रूपमस्य गृ॒हे दृ॑श्यते॒ यस्यै॒ता उ॑पधी॒यन्ते॒ य उ॑ चैना ए॒वव्ँ वेद॑ ।  
</details>

<details><summary>भट्टभास्करटीका</summary>

8बृहतीरित्यादि ॥ उक्तमुपधानं सम्प[समानपा]दानां गायत्रीत्रिष्टुप्जगत्यनुष्टुभाम् । बृहतीरुष्णिहाः पङ्क्तीरक्षरपङ्क्तीरित्येतानि विषुरूपाणि विषमरूपतया नानारूपाणि उपदध्यात् । तत्र मध्ये बृहतीस्तिस्र उपदधाति 'एना वः' इत्याद्याः बृहती द्वादशाक्षरा त्रयश्चाष्टाक्षरा इति विषमपादत्वम् । तत्र प्रथमातृतीये पथ्याबृहत्यौ । द्वितीया पुरस्ताद्बृहती चतुरक्षराभिक्रान्ता । अथ पुरस्तादुष्णिहस्तिस्रं उपदधाति 'अग्ने वाजस्य' इत्याद्याः । द्वाम्यामष्टाक्षराभ्यां द्वादशाक्षरेण चैकेनेति विषुरूपत्वम् । (निरोपि परोष्णिहः) । अथ पङ्क्तीस्तिस्रो दक्षिणत उपदधाति 'आ ते अग्ने' इत्याद्याः । सर्वाश्चैताः पङ्क्तयः यथोक्तं 'पथ्या पञ्चभिरष्टाक्षरैः' इति । अत्र पादसङ्ख्याविषमत्वात् विषुरूपत्वम् । अथाष्टाक्षरपङ्क्तीश्चतस्रः पश्चादुपदधाति 'अग्ने तमद्य' इत्याद्याः । ननु यत्र चत्वारः पञ्चकाः द्वौ भूयो वा तामक्षरपङ्क्तिमाहुः यत्र तु पञ्च पञ्चकाः यत्र वा पञ्चपञ्चकाः चतुष्कषट्कौ यत्र वा चत्वारः पञ्चकाः षट्कश्चैकः तां त्रिविधां पदपङ्क्तिमाहुः । अत्र चैतासां पदपङ्क्तित्वं पश्यामः । अत्र ब्रूमः - श्रुतिप्रामाणादक्षरपङ्क्तेः ल- क्षणान्तरं मृग्यम् । स्पष्टं विषुरूपत्वमासाम् । विषुरूपमस्येति । विदुषः फलम् । नारूपं हिरण्यरजतादि अस्य गृहे सर्वदा दृश्यते य एवं विद्वानेता उपदधतीति ॥
</details>

<details><summary>मूलम् (संयुक्तम्)</summary>

अति॑च्छन्दस॒मुप॑ दधा॒त्यति॑च्छन्दा॒ वै सर्वा॑णि॒ छन्दाꣳ॑सि॒ सर्वे॑भिरे॒वैन॒ञ्छन्दो॑भिश्चिनुते॒
</details>

<details open><summary>विश्वास-प्रस्तुतिः</summary>

अति॑च्छन्दस॒मुप॑ दधाति ।  
अति॑च्छन्दा॒ वै सर्वा॑णि॒ छन्दाꣳ॑सि ।  
सर्वे॑भिर् ए॒वैन॒ञ् छन्दो॑भिश् चिनुते ।  
</details>

<details><summary>मूलम्</summary>

अति॑च्छन्दस॒मुप॑ दधाति ।  
अति॑च्छन्दा॒ वै सर्वा॑णि॒ छन्दाꣳ॑सि ।  
सर्वे॑भिर् ए॒वैन॒ञ् छन्दो॑भिश् चिनुते ।  
</details>

<details><summary>भट्टभास्करटीका</summary>

9अतिच्छन्दसमित्यादि ॥ उत्तरतो मध्ये वा अतिच्छन्दसमुपदधाति 'अग्निं होतारं' इत्यष्टिं सप्तपदामेकाम् । गायत्र्यादिजगत्यन्तान्यतिछन्दांसि । सर्वाणीति । जगत्यन्तानां सर्वासां तत्रान्तर्भावात् । सर्वेभिरिति । 'बहुलं छन्दसि' इत्यैसभावः ॥
</details>

<details><summary>मूलम् (संयुक्तम्)</summary>

वर्ष्म॒ वा ए॒षा छन्द॑सा॒य्ँयदति॑च्छन्दा॒ यदति॑च्छन्दसमुप॒दधा॑ति॒ वर्ष्मै॒वैनꣳ॑ समा॒नाना᳚ङ्करोति
</details>

<details open><summary>विश्वास-प्रस्तुतिः</summary>

वर्ष्म॒ वा ए॒षा छन्द॑सा॒य्ँयदति॑च्छन्दा ।  
यदति॑च्छन्दसमुप॒दधा॑ति॒ , वर्ष्मै॒वैनꣳ॑ समा॒नाना᳚ङ् करोति ।  
</details>

<details><summary>मूलम्</summary>

वर्ष्म॒ वा ए॒षा छन्द॑सा॒य्ँयदति॑च्छन्दा ।  
यदति॑च्छन्दसमुप॒दधा॑ति॒ , वर्ष्मै॒वैनꣳ॑ समा॒नाना᳚ङ् करोति ।  
</details>

<details><summary>भट्टभास्करटीका</summary>

10वर्ष्मेति ॥ उच्छ्रायवत्त्वात्ताच्छब्द्यम् । समानानां मध्ये यजमानमुच्छ्रितं करोति ॥
</details>

<details><summary>मूलम् (संयुक्तम्)</summary>

द्वि॒पदा॒ उप॑ दधाति द्वि॒पाद्यज॑मान॒ प्रति॑ष्ठित्यै ॥ [37]  
</details>

<details open><summary>विश्वास-प्रस्तुतिः</summary>

द्वि॒पदा॒ उप॑ दधाति ।   
द्वि॒पाद् यज॑मानः ।  
प्रति॑ष्ठित्यै ॥ [37]  
</details>

<details><summary>मूलम्</summary>

द्वि॒पदा॒ उप॑ दधाति ।   
द्वि॒पाद् यज॑मानः ।  
प्रति॑ष्ठित्यै ॥ [37]  
</details>

<details><summary>भट्टभास्करटीका</summary>

11द्विपदा इति ॥ मध्ये उत्तरतो वा तिस्रः 'अग्ने त्वं नः' इत्याद्याः । सर्वाश्चैता विराजः विराड्जागतगायत्राभ्यामिति, द्वौ पादौ आसामिति बहुव्रीहौ 'सङ्ख्यासुपूर्वस्य' इति लोपे समासान्ते 'टाबृचि' इति टाप्, 'पादः पत्' इति पद्भावः, 'द्वित्रिभ्यां पद्दन्' इत्यन्तोदात्तत्वम् । द्विपदानामासामुपधानं द्विपदो यजमानस्य प्रतिष्ठित्यै भवतीति । 'उदेतौ च' इति गतेः प्रकृतिस्वरत्वम् ॥

इति पञ्चमे तृतीये अष्टमोनुवाकः ॥  
</details>
