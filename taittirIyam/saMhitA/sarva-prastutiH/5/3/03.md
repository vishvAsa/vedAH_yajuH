+++
title = "०३"

+++


<details><summary>मूलम् (संयुक्तम्)</summary>

दे॒वा वै यद्य॒ज्ञेऽकु॑र्वत॒ तदसु॑रा अकुर्वत॒ ते दे॒वा ए॒ता अ॑ख्ष्णयास्तो॒मीया॑ अपश्य॒न्ता अ॒न्यथा॒नूच्या॒न्यथोपा॑दधत॒ तदसु॑रा॒ नान्ववा॑य॒न्ततो॑ दे॒वा अभ॑व॒न्परासु॑रा॒ यद॑ख्ष्णयास्तो॒मीया॑ अ॒न्यथा॒नूच्या॒न्यथो॑प॒दधा॑ति॒ भ्रातृ॑व्याभिभूत्यै॒ भव॑त्या॒त्मना॒ परा᳚स्य॒ भ्रातृ॑व्यो भवत्या॒शुस्त्रि॒वृदिति॑ पु॒रस्ता॒दुप॑ दधाति
</details>

<details open><summary>विश्वास-प्रस्तुतिः</summary>

दे॒वा वै यद्य॒ज्ञेऽकु॑र्वत॒ तदसु॑रा अकुर्वत ।  
ते दे॒वा ए॒ता अ॑ख्ष्णयास्तो॒मीया॑ अपश्यन् ।  
ता अ॒न्यथा॒ऽनूच्या॒न्यथोपा॑दधत ।  
तदसु॑रा॒ नान्ववा॑यन् ।  
ततो॑ दे॒वा अभ॑व॒न् पराऽसु॑राः  ।  
यद॑ख्ष्णयास्तो॒मीया॑ अ॒न्यथा॒ऽनूच्या॒न्यथो॑प॒दधा॑ति॒ , भ्रातृ॑व्याभिभूत्यै ।  
भव॑त्या॒त्मना॒ परा᳚स्य॒ भ्रातृ॑व्यो भवति ।
आ॒शुस्त्रि॒वृदिति॑ पु॒रस्ता॒दुप॑ दधाति ।  
</details>

<details><summary>मूलम्</summary>

दे॒वा वै यद्य॒ज्ञेऽकु॑र्वत॒ तदसु॑रा अकुर्वत ।  
ते दे॒वा ए॒ता अ॑ख्ष्णयास्तो॒मीया॑ अपश्यन् ।  
ता अ॒न्यथा॒ऽनूच्या॒न्यथोपा॑दधत ।  
तदसु॑रा॒ नान्ववा॑यन् ।  
ततो॑ दे॒वा अभ॑व॒न् पराऽसु॑राः  ।  
यद॑ख्ष्णयास्तो॒मीया॑ अ॒न्यथा॒ऽनूच्या॒न्यथो॑प॒दधा॑ति॒ , भ्रातृ॑व्याभिभूत्यै ।  
भव॑त्या॒त्मना॒ परा᳚स्य॒ भ्रातृ॑व्यो भवति ।
आ॒शुस्त्रि॒वृदिति॑ पु॒रस्ता॒दुप॑ दधाति ।  
</details>

<details><summary>भट्टभास्करटीका</summary>

1अथ चतुर्थी चितिरारभ्यते । तत्राक्ष्णयास्तोमीया विधातुमाह - देवा वा इत्यादि ॥ अन्यथेत्यादि । अन्येन क्रमेण स्तोमानुसारिणा मन्त्रानाम्नाय अन्येन क्रमेण मुख्यत्वाद्यनुसारिणा ता उपदधांचक्रुः । तां च प्रक्रियामसुरा नान्वगच्छन् आम्नायक्रमेणैवोपादधत । ततः पराभवन् । अन्यथा उपधाने निबन्धनं च 'यस्य मुख्यवतीः' इत्यादिना दर्शयिष्यति । अत्राक्ष्णया अनार्जवेन वर्तमानाः स्तोमाः त्निवृदादयो येषु मन्त्रेषु ते अक्ष्णया स्तोमा मन्त्राः तैरुपधेयतया तत्सम्बन्धिन्य इष्टका अक्ष्णयास्तोमीयाः । गहादेराकृतिगणत्वाच्छः । 'आशुस्त्रिवृत्' इत्यनुवाके अष्टादश, 'अग्नेर्भागोसि' इत्यत्र दश । भवत्यात्मनेति स्वयं भूतिमान् सम्पद्यते । प्रकृत्यादिलक्षणा तृतीया ॥
</details>

<details><summary>मूलम् (संयुक्तम्)</summary>

य॒ज्ञमु॒खव्ँवै त्रि॒वृत् [11]  
य॒ज्ञ॒मु॒खमे॒व पु॒रस्ता॒द्वि या॑तयति॒ व्यो॑म सप्तद॒श इति॑ दख्षिण॒तो...
</details>

<details open><summary>विश्वास-प्रस्तुतिः</summary>

य॒ज्ञ॒मु॒खव्ँ वै त्रि॒वृत् । [11]  
य॒ज्ञ॒मु॒खम् ए॒व पु॒रस्ता॒द्वि या॑तयति ।  
व्यो॑म सप्तद॒श इति॑ दख्षिण॒तः ।  
</details>

<details><summary>मूलम्</summary>

य॒ज्ञ॒मु॒खव्ँ वै त्रि॒वृत् । [11]  
य॒ज्ञ॒मु॒खम् ए॒व पु॒रस्ता॒द्वि या॑तयति ।  
व्यो॑म सप्तद॒श इति॑ दख्षिण॒तः ।  
</details>

<details><summary>भट्टभास्करटीका</summary>

2यज्ञमुखं वा इत्यादि ॥ अत्रैव व्यवस्थापयिष्यते मुख्यवत्यः पुरस्तादन्नवत्यो दक्षिणतः प्रतिष्ठावत्यः पश्चादोजस्वत्यः उत्तरत इति । त्रिवृतो यज्ञमुखत्वं बहिष्पवमानापेक्षम् । वियातयत इति । व्यापादयति ॥
</details>

<details><summary>मूलम् (संयुक्तम्)</summary>

ऽन्न॒व्ँवै व्यो॑मान्नꣳ॑ सप्तद॒शोऽन्न॑मे॒व द॑ख्षिण॒तो ध॑त्ते॒ तस्मा॒द्दख्षि॑णे॒नान्न॑मद्यते ध॒रुण॑ एकवि॒ꣳ॒श इति॑ प॒श्चात्
</details>

<details open><summary>विश्वास-प्रस्तुतिः</summary>

अन्न॒व्ँवै व्यो॑म ।
अन्नꣳ॑ सप्तद॒शो ।
ऽन्न॑मे॒व द॑ख्षिण॒तो ध॑त्ते ।  
तस्मा॒द्दख्षि॑णे॒नान्न॑मद्यते ।  
ध॒रुण॑ एकवि॒ꣳ॒श इति॑ प॒श्चात् ।  
</details>

<details><summary>मूलम्</summary>

अन्न॒व्ँवै व्यो॑म ।
अन्नꣳ॑ सप्तद॒शो ।
ऽन्न॑मे॒व द॑ख्षिण॒तो ध॑त्ते ।  
तस्मा॒द्दख्षि॑णे॒नान्न॑मद्यते ।  
ध॒रुण॑ एकवि॒ꣳ॒श इति॑ प॒श्चात् ।  
</details>

<details><summary>भट्टभास्करटीका</summary>

3आन्नं वै व्योमेति ॥ विविधवति व्योम्नि । जरत्वरादिना ऊठि गुणः । सप्तदशस्यान्नत्वं अन्नसाधनत् सृष्टत्वात् । तस्माद्दक्ष्णिणेन अन्नं भुज्यते ॥
</details>

<details><summary>मूलम् (संयुक्तम्)</summary>

प्र॑ति॒ष्ठा वा ए॑कवि॒ꣳ॒श प्रति॑ष्ठित्यै
</details>

<details open><summary>विश्वास-प्रस्तुतिः</summary>

प्र॒ति॒ष्ठा वा ए॑कवि॒ꣳ॒शः ।  
प्रति॑ष्ठित्यै
</details>

<details><summary>मूलम्</summary>

प्र॒ति॒ष्ठा वा ए॑कवि॒ꣳ॒शः ।  
प्रति॑ष्ठित्यै
</details>

<details><summary>भट्टभास्करटीका</summary>

4प्रतिष्ठा वा इति ॥ पद्भ्यां सृष्टत्वात् ॥
</details>

<details><summary>मूलम् (संयुक्तम्)</summary>

भा॒न्त प॑ञ्चद॒श इत्यु॑त्तर॒त ओजो॒ वै भा॒न्त ओज॑ पञ्चद॒श ओज॑ ए॒वोत्त॑र॒तो ध॑त्ते॒ तस्मा॑दुत्तरतोभिप्रया॒यी ज॑यति॒ प्रतू᳚र्तिरष्टाद॒श इति॑ पु॒रस्ता᳚त् [12]  
उप॑ दधाति॒
</details>

<details open><summary>विश्वास-प्रस्तुतिः</summary>

भा॒न्त प॑ञ्चद॒श इत्यु॑त्तर॒तः ।  
ओजो॒ वै भा॒न्तः ।  
ओज॑ पञ्चद॒शः ।  
ओज॑ ए॒वोत्त॑र॒तो ध॑त्ते ।  
तस्मा॑दुत्तरतोऽभिप्रया॒यी ज॑यति ।  
प्रतू᳚र्तिरष्टाद॒श इति॑ ।पु॒रस्ता॒द् उप॑ दधाति ।[12]   
</details>

<details><summary>मूलम्</summary>

भा॒न्त प॑ञ्चद॒श इत्यु॑त्तर॒तः ।  
ओजो॒ वै भा॒न्तः ।  
ओज॑ पञ्चद॒शः ।  
ओज॑ ए॒वोत्त॑र॒तो ध॑त्ते ।  
तस्मा॑दुत्तरतोऽभिप्रया॒यी ज॑यति ।  
प्रतू᳚र्तिरष्टाद॒श इति॑ ।पु॒रस्ता॒द् उप॑ दधाति ।[12]   
</details>

<details><summary>भट्टभास्करटीका</summary>

5भान्तः भानशील इन्द्रः ॥ पञ्चदशस्य ओजस्थानात् उरसो बाहुभ्यां चोत्पत्तिः ॥
</details>

<details><summary>मूलम् (संयुक्तम्)</summary>

द्वौ त्रि॒वृता॑वभिपू॒र्वय्ँय॑ज्ञमु॒खे वि या॑तयत्य्
</details>

<details open><summary>विश्वास-प्रस्तुतिः</summary>

द्वौ त्रि॒वृता॑वभिपू॒र्वय्ँ य॑ज्ञमु॒खे वि या॑तयति ।  
</details>

<details><summary>मूलम्</summary>

द्वौ त्रि॒वृता॑वभिपू॒र्वय्ँ य॑ज्ञमु॒खे वि या॑तयति ।  
</details>

<details><summary>भट्टभास्करटीका</summary>

6द्वौ त्रिवृताविति ॥ द्वे नवके अष्टादशेति । अनुपूर्वं अनुक्रमेण ॥
</details>

<details><summary>मूलम् (संयुक्तम्)</summary>

भिव॒र्तस्स॑वि॒ꣳ॒श इति॑ दख्षिण॒तोऽन्न॒व्ँवा अ॑भिव॒र्तोऽन्नꣳ॑ सवि॒ꣳ॒शोऽन्न॑मे॒व द॑ख्षिण॒तो ध॑त्ते॒ तस्मा॒द्दख्षि॑णे॒नान्न॑मद्यते॒ वर्चो᳚ द्वावि॒ꣳ॒श इति॑ प॒श्चाद्
</details>

<details open><summary>विश्वास-प्रस्तुतिः</summary>

अ॒भि॒व॒र्तस्स॑वि॒ꣳ॒श इति॑ दख्षिण॒तः ।  
अन्न॒व्ँ वा अ॑भिव॒र्तः ।  
अन्नꣳ॑ सवि॒ꣳ॒शः ।  
अन्न॑मे॒व द॑ख्षिण॒तो ध॑त्ते ।  
तस्मा॒द् दख्षि॑णे॒नान्न॑मद्यते ।  
वर्चो᳚ द्वावि॒ꣳ॒श इति॑ प॒श्चात् ।  
</details>

<details><summary>मूलम्</summary>

अ॒भि॒व॒र्तस्स॑वि॒ꣳ॒श इति॑ दख्षिण॒तः ।  
अन्न॒व्ँ वा अ॑भिव॒र्तः ।  
अन्नꣳ॑ सवि॒ꣳ॒शः ।  
अन्न॑मे॒व द॑ख्षिण॒तो ध॑त्ते ।  
तस्मा॒द् दख्षि॑णे॒नान्न॑मद्यते ।  
वर्चो᳚ द्वावि॒ꣳ॒श इति॑ प॒श्चात् ।  
</details>

<details><summary>भट्टभास्करटीका</summary>

7अभिवर्तस्सामविशेषः । अपरपक्ष इत्येके । सविंशो विंशतिस्तोत्रियासहितः स्तोमः । तयोरन्नसाधनत्वात् अन्नत्वम् । गतमन्यत् ॥
</details>

<details><summary>मूलम् (संयुक्तम्)</summary>

यद्विꣳ॑श॒तिर्द्वे तेन॑ वि॒राजौ॒ यद्द्वे प्र॑ति॒ष्ठा तेन॑ वि॒राजो॑रे॒वाभि॑पू॒र्वम॒न्नाद्ये॒ प्रति॑ तिष्ठति॒ तपो॑ नवद॒श इत्यु॑त्तर॒तस्तस्मा᳚थ्
</details>

<details open><summary>विश्वास-प्रस्तुतिः</summary>

यद्विꣳ॑श॒तिर् द्वे तेन॑ वि॒राजौ ।   
यद् द्वे प्र॑ति॒ष्ठा तेन॑ ।  
वि॒राजो॑रे॒वाभि॑पू॒र्वम॒न्नाद्ये॒ प्रति॑ तिष्ठति ।  
तपो॑ नवद॒श इत्यु॑त्तर॒तः ।  
तस्मा᳚त् ।  
</details>

<details><summary>मूलम्</summary>

यद्विꣳ॑श॒तिर् द्वे तेन॑ वि॒राजौ ।   
यद् द्वे प्र॑ति॒ष्ठा तेन॑ ।  
वि॒राजो॑रे॒वाभि॑पू॒र्वम॒न्नाद्ये॒ प्रति॑ तिष्ठति ।  
तपो॑ नवद॒श इत्यु॑त्तर॒तः ।  
तस्मा᳚त् ।  
</details>

<details><summary>भट्टभास्करटीका</summary>

8यदिति ॥ यस्मादत्र विंशतिः सन्ति तेन द्वे विराजौ दशके । यस्मादत्र द्वे स्तः तेन प्रतिष्ठा । तेन विराजोः द्वयोरभिपूर्वं प्रति अन्नाद्यर्थं विराजोऽन्नत्वात् । निमित्तात्सप्तमी ॥
</details>

<details><summary>मूलम् (संयुक्तम्)</summary>

तस्मा᳚थ्स॒व्यः [13]  
हस्त॑योस्तप॒स्वित॑रो॒ योनि॑श्चतुर्वि॒ꣳ॒श इति॑ पु॒रस्ता॒दुप॑ दधाति॒
</details>

<details open><summary>विश्वास-प्रस्तुतिः</summary>

तस्मा᳚थ् स॒व्यः  हस्त॑योस् तप॒स्वित॑रः । [13]  
योनि॑श् चतुर्वि॒ꣳ॒श इति॑ पु॒रस्ता॒दुप॑ दधाति ।  
</details>

<details><summary>मूलम्</summary>

तस्मा᳚थ् स॒व्यः  हस्त॑योस् तप॒स्वित॑रः । [13]  
योनि॑श् चतुर्वि॒ꣳ॒श इति॑ पु॒रस्ता॒दुप॑ दधाति ।  
</details>

<details><summary>भट्टभास्करटीका</summary>

9सव्य इति ॥ हस्तयोर्मध्ये सव्यो दक्षिणः तस्वितरः । तपः दुःखम् । प्रभूततरोपकारक इत्यर्थः ॥
</details>

<details><summary>मूलम् (संयुक्तम्)</summary>

चतु॑र्विꣳशत्यख्षरा गाय॒त्री गा॑य॒त्री य॑ज्ञमु॒खय्ँय॑ज्ञमु॒खमे॒व पु॒रस्ता॒द्वि या॑तयति॒ गर्भाः᳚ पञ्चवि॒ꣳ॒श इति॑ दख्षिण॒तोऽन्न॒व्ँवै गर्भा॒ अन्न॑म्पञ्चवि॒ꣳ॒शोऽन्न॑मे॒व द॑ख्षिण॒तो ध॑त्ते॒ तस्मा॒द्दख्षि॑णे॒नान्न॑मद्यत॒ ओज॑स्त्रिण॒व इति॑ प॒श्चादि॒मे वै लो॒कास्त्रि॑ण॒व ए॒ष्वे॑व लो॒केषु॒ प्रति॑ तिष्ठति स॒म्भर॑णस्त्रयोवि॒ꣳ॒श इति॑ [14]  
उ॒त्त॒र॒तस्तस्मा᳚थ्स॒व्यो हस्त॑योस्सम्भा॒र्य॑तर॒ क्रतु॑रेकत्रि॒ꣳ॒श इति॑ पु॒रस्ता॒दुप॑ दधाति॒ वाग्वै क्रतु॑र्यज्ञमु॒खव्ँवाग्य॑ज्ञमु॒खमे॒व पु॒रस्ता॒द्वि या॑तयति ब्र॒ध्नस्य॑ वि॒ष्टप॑ञ्चतुस्त्रि॒ꣳ॒श इति॑ दख्षिण॒तो॑
</details>

<details open><summary>विश्वास-प्रस्तुतिः</summary>

चतु॑र्विꣳशत्यख्षरा गाय॒त्री ।  
गा॒य॒त्री य॑ज्ञमु॒खम् ।   
य॒ज्ञ॒मु॒खमे॒व पु॒रस्ता॒द् वि या॑तयति ।  
गर्भाः᳚ पञ्चवि॒ꣳ॒श इति॑ दख्षिण॒तः ।  
अन्न॒व्ँ वै गर्भाः᳚ ।   
अन्न॑म् पञ्चवि॒ꣳ॒शः ।  
अन्न॑मे॒व द॑ख्षिण॒तो ध॑त्ते ।  
तस्मा॒द् दख्षि॑णे॒नान्न॑मद्यते ।  
ओज॑स्त्रिण॒व इति॑ प॒श्चात् ।  
इ॒मे वै लो॒कास् त्रि॑ण॒वः ।  
ए॒ष्वे॑व लो॒केषु॒ प्रति॑ तिष्ठति ।  
स॒म्भर॑णस् त्रयोवि॒ꣳ॒श इत्यु॑त्तर॒तः । [14]  
तस्मा᳚थ् स॒व्यो हस्त॑योस् सम्भा॒र्य॑तरः ।   
क्रतु॑रेकत्रि॒ꣳ॒श इति॑ पु॒रस्ता॒दुप॑ दधाति ।  
वाग्वै क्रतुः॑ ।  
य॒ज्ञ॒मु॒खव्ँ वाक् ।  
य॒ज्ञ॒मु॒खमे॒व पु॒रस्ता॒द् वि या॑तयति ।  
ब्र॒ध्नस्य॑ वि॒ष्टप॑ञ्चतुस्त्रि॒ꣳ॒श इति॑ दख्षिण॒तः॑ ।  
</details>

<details><summary>मूलम्</summary>

चतु॑र्विꣳशत्यख्षरा गाय॒त्री ।  
गा॒य॒त्री य॑ज्ञमु॒खम् ।   
य॒ज्ञ॒मु॒खमे॒व पु॒रस्ता॒द् वि या॑तयति ।  
गर्भाः᳚ पञ्चवि॒ꣳ॒श इति॑ दख्षिण॒तः ।  
अन्न॒व्ँ वै गर्भाः᳚ ।   
अन्न॑म् पञ्चवि॒ꣳ॒शः ।  
अन्न॑मे॒व द॑ख्षिण॒तो ध॑त्ते ।  
तस्मा॒द् दख्षि॑णे॒नान्न॑मद्यते ।  
ओज॑स्त्रिण॒व इति॑ प॒श्चात् ।  
इ॒मे वै लो॒कास् त्रि॑ण॒वः ।  
ए॒ष्वे॑व लो॒केषु॒ प्रति॑ तिष्ठति ।  
स॒म्भर॑णस् त्रयोवि॒ꣳ॒श इत्यु॑त्तर॒तः । [14]  
तस्मा᳚थ् स॒व्यो हस्त॑योस् सम्भा॒र्य॑तरः ।   
क्रतु॑रेकत्रि॒ꣳ॒श इति॑ पु॒रस्ता॒दुप॑ दधाति ।  
वाग्वै क्रतुः॑ ।  
य॒ज्ञ॒मु॒खव्ँ वाक् ।  
य॒ज्ञ॒मु॒खमे॒व पु॒रस्ता॒द् वि या॑तयति ।  
ब्र॒ध्नस्य॑ वि॒ष्टप॑ञ्चतुस्त्रि॒ꣳ॒श इति॑ दख्षिण॒तः॑ ।  
</details>

<details><summary>भट्टभास्करटीका</summary>

10चतुर्विंशत्यक्षरेत्यादि ॥ गतम् । पवमानाभिप्रायं गायत्या यज्ञमुखत्वम् ॥
+++(सम्पादकटिप्पनी - विस्तृतं व्याख्यानमन्यत्र मृग्यम् । )+++
</details>

<details><summary>मूलम् (संयुक्तम्)</summary>

ऽसौ वा आ॑दि॒त्यो ब्र॒ध्नस्य॑ वि॒ष्टप॑म्ब्रह्मवर्च॒समे॒व द॑ख्षिण॒तो ध॑त्ते॒ तस्मा॒द्दख्षि॒णोऽर्धो᳚ ब्रह्मवर्च॒सित॑र प्रति॒ष्ठा त्र॑यस्त्रि॒ꣳ॒श इति॑ प॒श्चात्प्रति॑ष्ठित्यै॒ नाक॑ष्षट्त्रि॒ꣳ॒श इत्यु॑त्तर॒तस्...
</details>

<details open><summary>विश्वास-प्रस्तुतिः</summary>

अ॒सौ वा आ॑दि॒त्यो ब्र॒ध्नस्य॑ वि॒ष्टप᳚म् ।  
ब्र॒ह्म॒व॒र्च॒समे॒व द॑ख्षिण॒तो ध॑त्ते ।  
तस्मा॒द् दख्षि॒णोऽर्धो᳚ ब्रह्मवर्च॒सित॑रः ।   
प्र॒ति॒ष्ठा त्र॑यस्त्रि॒ꣳ॒श इति॑ प॒श्चात्   
प्रति॑ष्ठित्यै ।  
नाक॑ष् षट्त्रि॒ꣳ॒श इत्यु॑त्तर॒तः ।  
</details>

<details><summary>मूलम्</summary>

अ॒सौ वा आ॑दि॒त्यो ब्र॒ध्नस्य॑ वि॒ष्टप᳚म् ।  
ब्र॒ह्म॒व॒र्च॒समे॒व द॑ख्षिण॒तो ध॑त्ते ।  
तस्मा॒द् दख्षि॒णोऽर्धो᳚ ब्रह्मवर्च॒सित॑रः ।   
प्र॒ति॒ष्ठा त्र॑यस्त्रि॒ꣳ॒श इति॑ प॒श्चात्   
प्रति॑ष्ठित्यै ।  
नाक॑ष् षट्त्रि॒ꣳ॒श इत्यु॑त्तर॒तः ।  
</details>

<details><summary>भट्टभास्करटीका</summary>

11असाविति ॥ ब्रध्नस्य विष्टपस्य परिबृढस्यात्मनो विष्टपं स्थानमादित्यः । असाविति परिदृश्यमानमण्डलं निर्दिशति । दक्षिणार्धः दक्षिणैकदेशः ।'अर्धस्यासमद्योतने' इत्यर्धशब्द आद्युदात्तः । ब्रह्मवर्चसितरः प्रवृद्ध उज्ज्वलतरः तपोबलत इतरस्माद्भागात् ॥
</details>

<details><summary>मूलम् (संयुक्तम्)</summary>

सु॑व॒र्गो वै लो॒को नाक॑स्सुव॒र्गस्य॑ लो॒कस्य॒ सम॑ष्ट्यै ॥ [15]  
</details>

<details open><summary>विश्वास-प्रस्तुतिः</summary>

सु॒व॒र्गो वै लो॒को नाकः॑ ।   
सु॒व॒र्गस्य॑ लो॒कस्य॒ सम॑ष्ट्यै ॥ [15]  
</details>

<details><summary>मूलम्</summary>

सु॒व॒र्गो वै लो॒को नाकः॑ ।   
सु॒व॒र्गस्य॑ लो॒कस्य॒ सम॑ष्ट्यै ॥ [15]  
</details>

<details><summary>भट्टभास्करटीका</summary>

12सुवर्गो वा इति ॥ दक्षिणागोळस्थितानां गोळोर्ध्वभागस्थितस्य स्वर्गस्योत्तरत्वात् । समष्टिः सम्यक्प्राप्तिः । अशू व्याप्तौ, 'तादौ च' इति गतेः प्रकृतिस्वरत्वम् ॥

इति पञ्चमे तृतीये तृतीयोनुवाकः ॥  
</details>
