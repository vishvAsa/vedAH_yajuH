+++
title = "०४"

+++


<details><summary>मूलम् (संयुक्तम्)</summary>

आपो॒ वरु॑णस्य॒ पत्न॑य आस॒न्ता अ॒ग्निर॒भ्य॑ध्याय॒त्तास्सम॑भव॒त्तस्य॒ रेत॒ परा॑पत॒त्तदि॒यम॑भव॒द्यद्द्वि॒तीय॑म्प॒राप॑त॒त्तद॒साव॑भवदि॒यव्ँवै वि॒राड॒सौ स्व॒राड्यद्वि॒राजा॑वुप॒दधा॑ती॒मे ए॒वोप॑ धत्ते॒
</details>

<details open><summary>विश्वास-प्रस्तुतिः</summary>

आपो॒ वरु॑णस्य॒ पत्न॑य आस॒न् , ता अ॒ग्निर॒भ्य॑ध्याय॒त् ,  
तास् सम॑भव॒त् तस्य॒ रेत॒ परा॑पत॒त्, तदि॒यम॑भव॒द् यद् द्वि॒तीय॑म् प॒राप॑त॒त् ,  
तद॒साव् अ॑भवत् ।  
इ॒यव्ँ वै वि॒राड् , अ॒सौ स्व॒राड्  
यद् वि॒राजा॑व् - उप॒दधा॑ती॒मे ए॒वोप॑ धत्ते ।   
</details>

<details><summary>मूलम्</summary>

आपो॒ वरु॑णस्य॒ पत्न॑य आस॒न् , ता अ॒ग्निर॒भ्य॑ध्याय॒त् ,  
तास् सम॑भव॒त् तस्य॒ रेत॒ परा॑पत॒त्, तदि॒यम॑भव॒द् यद् द्वि॒तीय॑म् प॒राप॑त॒त् ,  
तद॒साव् अ॑भवत् ।  
इ॒यव्ँ वै वि॒राड् , अ॒सौ स्व॒राड्  
यद् वि॒राजा॑व् - उप॒दधा॑ती॒मे ए॒वोप॑ धत्ते ।   
</details>

<details><summary>भट्टभास्कर-टीका</summary>

1उक्ताः 'विराट् ज्योतिरधारयत्' इत्याद्यास्तिस्र इष्टकाः । आपो वरुणस्येत्यादिभिः विराट्स्वराजोस्स्तुतिः । अभ्यध्यायत् अकामयत समभवत् मिथुनभावेन अभुङ्क्त । तस्येत्यादि । गतम् । द्यावापृथिवीत्वेन विराट्स्वराजोरिष्टकयोस्स्तुतिः । तस्माद्विराजोपधानेन द्यावापृथिव्यावेव उपहिते । इमे इति । इयञ्चासौ च इमे । 'त्यदादीनां यत्परम्' इति इदमश्शेषः ॥
</details>

<details><summary>मूलम् (संयुक्तम्)</summary>

यद्वा अ॒सौ रेत॑स्सि॒ञ्चति॒ तद॒स्याम्प्रति॑ तिष्ठति॒ तत्प्र जा॑यते॒ ता ओष॑धयः [18]  
वी॒रुधो॑ भवन्ति॒ ता अ॒ग्निर॑त्ति॒ य ए॒वव्ँवेद॒ प्रैव जा॑यतेऽन्ना॒दो भ॑वति॒
</details>

<details open><summary>विश्वास-प्रस्तुतिः</summary>

यद् वा अ॒सौ रेत॑स् सि॒ञ्चति॒, तद॒स्याम् प्रति॑ तिष्ठति॒, तत् प्रजा॑यते॒, ता ओष॑धयो  वी॒रुधो॑ भवन्ति॒ ता अ॒ग्निर् अ॑त्ति ।  
य ए॒वव्ँ वेद॒ प्रैव जा॑यते, ऽन्ना॒दो भ॑वति ।  
</details>

<details><summary>मूलम्</summary>

यद् वा अ॒सौ रेत॑स् सि॒ञ्चति॒, तद॒स्याम् प्रति॑ तिष्ठति॒, तत् प्रजा॑यते॒, ता ओष॑धयो  वी॒रुधो॑ भवन्ति॒ ता अ॒ग्निर् अ॑त्ति ।  
य ए॒वव्ँ वेद॒ प्रैव जा॑यते, ऽन्ना॒दो भ॑वति ।  
</details>

<details><summary>भट्टभास्कर-टीका</summary>

2यद्वा इत्यादि ॥ तत उदकं तत्पृथिव्यां प्रतिष्ठितं ओषध्यादिभावेन जायते ता अग्नेरदनीया भवन्तीति विराडुपधानेन अग्निरेव उपधार्य इति । य एवमिति । विदुषा विदित्वा वा कर्तव्यमिति ॥
</details>

<details><summary>मूलम् (संयुक्तम्)</summary>

यो रे॑त॒स्वी स्यात्प्र॑थ॒माया॒न्तस्य॒ चित्या॑मु॒भे उप॑ दध्यादि॒मे ए॒वास्मै॑ स॒मीची॒ रेत॑स्सिञ्चतो॒ यस्सि॒क्तरे॑ता॒स्स्यात्प्र॑थ॒माया॒न्तस्य॒ चित्या॑म॒न्यामुप॑ दध्यादुत्त॒माया॑म॒न्याꣳ रेत॑ ए॒वास्य॑ सि॒क्तमा॒भ्यामु॑भ॒यत॒ परि॑ गृह्णाति
</details>

<details open><summary>विश्वास-प्रस्तुतिः</summary>

यो रे॑त॒स्वी स्यात् प्र॑थ॒माया॒न् तस्य॒ चित्या॑मु॒भे उप॑ दध्यात् ।  

इ॒मे ए॒वास्मै॑ स॒मीची॒ रेत॑स् सिञ्चतो॒ यस् सि॒क्तरे॑ता॒स् स्यात् प्र॑थ॒माया॒न् तस्य॒ चित्या॑म॒न्यामुप॑ दध्यात् ।  

उ॒त्त॒माया॑म॒न्याꣳ रेत॑ ए॒वास्य॑ सि॒क्तमा॒भ्यामु॑भ॒यत॒ परि॑ गृह्णाति ।  
</details>

<details><summary>मूलम्</summary>

यो रे॑त॒स्वी स्यात् प्र॑थ॒माया॒न् तस्य॒ चित्या॑मु॒भे उप॑ दध्यात् ।  

इ॒मे ए॒वास्मै॑ स॒मीची॒ रेत॑स् सिञ्चतो॒ यस् सि॒क्तरे॑ता॒स् स्यात् प्र॑थ॒माया॒न् तस्य॒ चित्या॑म॒न्यामुप॑ दध्यात् ।  

उ॒त्त॒माया॑म॒न्याꣳ रेत॑ ए॒वास्य॑ सि॒क्तमा॒भ्यामु॑भ॒यत॒ परि॑ गृह्णाति ।  
</details>

<details><summary>भट्टभास्कर-टीका</summary>

3रेतस्स्वीति ॥ प्रजननसमर्थः । प्रजायत इत्येके । प्रभूतरेता इवेत्यन्ये । प्रथमायामित्यादि । गतम् । समीची इति । संगते द्यावापृथिव्यौ सम्यग्वा रेतस्सेचयतः । 'वा छन्दसि' इति पूर्व-सवर्णदीर्घत्वम् । सिक्तरेता इति । बहुप्रजाः स्थविरो वा । आभ्या मिति । द्यावापृथिवीभ्यां उभयतःस्वसिक्तं रेतः प्रजारूपं परिगृह्णाति ॥
</details>

<details><summary>मूलम् (संयुक्तम्)</summary>

सव्ँवथ्स॒रन्न कम् [19]  
च॒न प्र॒त्यव॑रोहे॒न्न हीमे कञ्च॒न प्र॑त्यव॒रोह॑त॒स्तदे॑नयोर्व्र॒तय्ँ...
</details>

<details open><summary>विश्वास-प्रस्तुतिः</summary>

स॒व्ँव॒थ्स॒रन् न कञ्च॒न प्र॒त्यव॑रोहे॒न् , न हीमे कञ्च॒न प्र॑त्यव॒रोह॑तः ।  
तदे॑नयोर् व्र॒तम् । [19]  
</details>

<details><summary>मूलम्</summary>

स॒व्ँव॒थ्स॒रन् न कञ्च॒न प्र॒त्यव॑रोहे॒न् , न हीमे कञ्च॒न प्र॑त्यव॒रोह॑तः ।  
तदे॑नयोर् व्र॒तम् । [19]  
</details>

<details><summary>भट्टभास्कर-टीका</summary>

4संवत्सरमित्यादि ॥ न किञ्चिदपि प्रत्युत्तिष्ठेत् एते उपधाय । हेतुमाह - न हीति । द्यावापृथिव्यौ न कञ्चिदपि प्रत्युद्गच्छतः । तत्खल्वनयोर्व्रतं नियतं चेष्टितम् । तस्मात्तयोरुपधात्राऽपि तद्वृत्तेन युक्तं भवितुमिति भावः ॥
</details>

<details><summary>मूलम् (संयुक्तम्)</summary>

यो वा अप॑शीर्षाणम॒ग्निञ्चि॑नु॒तेऽप॑शीर्षा॒मुष्मि॑ल्ँलो॒के भ॑वति॒ यस्सशी॑र्षाणञ्चिनु॒ते सशी॑र्षा॒मुष्मि॑ल्ँलो॒के भ॑वति॒
</details>

<details open><summary>विश्वास-प्रस्तुतिः</summary>

यो वा अप॑शीर्षाणम् अ॒ग्निञ् चि॑नु॒ते ऽप॑शीर्षा॒ ऽमुष्मि॑ल्ँ लो॒के भ॑वति ।  

यस् सशी॑र्षाणञ् चिनु॒ते सशी॑र्षा॒ ऽमुष्मि॑ल्ँ लो॒के भ॑वति ।  
</details>

<details><summary>मूलम्</summary>

यो वा अप॑शीर्षाणम् अ॒ग्निञ् चि॑नु॒ते ऽप॑शीर्षा॒ ऽमुष्मि॑ल्ँ लो॒के भ॑वति ।  

यस् सशी॑र्षाणञ् चिनु॒ते सशी॑र्षा॒ ऽमुष्मि॑ल्ँ लो॒के भ॑वति ।  
</details>

<details><summary>भट्टभास्कर-टीका</summary>

5यो वा इत्यादि ॥ स्वयमातृण्णामुपधाय तदवकाशे होमविधिः । 'शीर्षञ्छन्दसि' इति शिरसश्शीर्षन्भावः ॥
</details>

<details><summary>मूलम् (संयुक्तम्)</summary>

चित्ति॑ञ्जुहोमि॒ मन॑सा घृ॒तेन॒ यथा॑ दे॒वा इ॒हागम॑न्वी॒तिहो᳚त्रा ऋता॒वृध॑स्समु॒द्रस्य॑ व॒युन॑स्य॒ पत्म॑ञ्जु॒होमि॑ वि॒श्वक॑र्मणे॒ विश्वाहाम॑र्त्यꣳ ह॒विरिति॑ स्वयमातृ॒ण्णामु॑प॒धाय॑ जुहोति [20]  
ए॒तद्वा अ॒ग्नेश्शिर॒स्सशी॑र्षाणमे॒वाग्निञ्चि॑नुते॒ सशी॑र्षा॒मुष्मि॑ल्ँलो॒के भ॑वति॒ य ए॒वव्ँवेद॑
</details>

<details open><summary>विश्वास-प्रस्तुतिः</summary>

चित्ति॑ञ् जुहोमि॒ मन॑सा घृ॒तेन॒ यथा॑ दे॒वा इ॒हाऽगमन्न्॑ ।  
वी॒तिहो᳚त्रा ऋता॒वृध॑स् समु॒द्रस्य॑ व॒युन॑स्य॒ पत्म॑ञ् जु॒होमि॑ ।  
वि॒श्वक॑र्मणे॒ विश्वाहाम॑र्त्यꣳ ह॒विरिति॑ स्वयमातृ॒ण्णामु॑प॒धाय॑ जुहोति ।[20]  
ए॒तद् वा अ॒ग्नेश् शिर॒स् , सशी॑र्षाणम् ए॒वाग्निञ् चि॑नुते ।
सशी॑र्षा॒ऽमुष्मि॑ल्ँ लो॒के भ॑वति॒ य ए॒वव्ँ वेद॑ ।  
</details>

<details><summary>मूलम्</summary>

चित्ति॑ञ् जुहोमि॒ मन॑सा घृ॒तेन॒ यथा॑ दे॒वा इ॒हाऽगमन्न्॑ ।  
वी॒तिहो᳚त्रा ऋता॒वृध॑स् समु॒द्रस्य॑ व॒युन॑स्य॒ पत्म॑ञ् जु॒होमि॑ ।  
वि॒श्वक॑र्मणे॒ विश्वाहाम॑र्त्यꣳ ह॒विरिति॑ स्वयमातृ॒ण्णामु॑प॒धाय॑ जुहोति ।[20]  
ए॒तद् वा अ॒ग्नेश् शिर॒स् , सशी॑र्षाणम् ए॒वाग्निञ् चि॑नुते ।
सशी॑र्षा॒ऽमुष्मि॑ल्ँ लो॒के भ॑वति॒ य ए॒वव्ँ वेद॑ ।  
</details>

<details><summary>भट्टभास्कर-टीका</summary>

6'चित्तिं जुहोमि' इत्यादिना होमोग्नेश्शिरःप्राधान्यात् । मन्त्रार्थस्तु-इयञ्चातिजगती पञ्चपदा । चित्तिं जुहोमि आददे वशीकरोमि देवानां तेषां वक्ष्यमाणत्वान्मननीयेन मनोहरेणानेन घृतेन यथा देवा वशीकृतचित्ताः इहास्मिन् आगमन् आगच्छेयुः तदनुरूपम् । छान्दसो लुङ् । देवा विशेप्यन्ते - वीतिहोत्राः वेतिर्गतिकर्मा होतव्यं होत्रं हविः कमनीयहविषः ऋतस्य यज्ञस्य वर्धयितारः । अन्येषामपि दश्यते । किमर्थं समुद्रस्य उदकस्य वयुनस्य कमनीयस्य पत्मन् पतननिमित्तं वृष्ट्यर्थं जुहोमि । निमित्तात् सप्तम्याः 'सुपां सुलुक्' इति लुक् । यद्वा - समुद्रमन्तरिक्षं, इह तु समुद्रशब्देन स्वयमातृण्णोच्यते 'अन्तरिक्षं वै स्वयमातृण्णा' इति । तस्याः पतनार्थं स्थैर्यार्थं जुहोमि; यथा मशकार्थो धूम इति मशकार्थत्वं धूमस्य नोपपद्यत इति तन्निवृत्तौ मशकशब्दः; एवमत्रापि तन्निवृत्तौ पत्मशब्दः । । विश्वकर्मणे विश्वस्य कर्त्रे देवाय विश्वाहा विश्वान्यहानि अमर्त्यमविनाशशीलमिदं हविर्जुहोमीति । 'शेच्छन्दसि' इति लोपः ॥
</details>

<details><summary>मूलम् (संयुक्तम्)</summary>

सुव॒र्गाय॒ वा ए॒ष लो॒काय॑ चीयते॒ यद॒ग्निस्तस्य॒ यदय॑थापूर्वङ्क्रि॒यतेऽसु॑वर्ग्यमस्य॒ तथ्सु॑व॒र्ग्यो᳚ऽग्निश्चिति॑मुप॒धाया॒भि मृ॑शे॒च्चित्ति॒मचि॑त्तिञ्चिनव॒द्वि वि॒द्वान्पृ॒ष्ठेव॑ वी॒ता वृ॑जि॒ना च॒ मर्ता᳚न्रा॒ये च॑ नस्स्वप॒त्याय॑ देव॒ दिति॑ञ्च॒ रास्वादि॑तिमुरु॒ष्येति॑ यथापू॒र्वमे॒वैना॒मुप॑ धत्ते॒ प्राञ्च॑मेनञ्चिनुते सुव॒र्ग्यो᳚ऽस्य भवति ॥ [21]  
</details>

<details open><summary>विश्वास-प्रस्तुतिः</summary>

सु॒व॒र्गाय॒ वा ए॒ष लो॒काय॑ चीयते॒ यद् अ॒ग्निस् तस्य॒ यदय॑थापूर्वङ् क्रि॒यते ऽसु॑वर्ग्यमस्य॒ तथ् सु॑व॒र्ग्यो᳚ऽग्निः ।  
चिति॑मुप॒धाय॑ + अ॒भि मृ॑शेत् ।  
चित्ति॒मचि॑त्तिञ् चिनव॒द् वि वि॒द्वान् पृ॒ष्ठेव॑ वी॒ता, वृ॑जि॒ना च॒ मर्ता᳚न्रा॒ये च॑ नस् स्वप॒त्याय॑ देव॒ दिति॑ञ् च॒ रास्वादि॑तिमुरु॒ष्येति॑, यथापू॒र्वम् ए॒वैना॒मुप॑ धत्ते ।  
प्राञ्च॑मेनञ् चिनुते, सुव॒र्ग्यो᳚ऽस्य भवति ॥ [21]  
</details>

<details><summary>मूलम्</summary>

सु॒व॒र्गाय॒ वा ए॒ष लो॒काय॑ चीयते॒ यद् अ॒ग्निस् तस्य॒ यदय॑थापूर्वङ् क्रि॒यते ऽसु॑वर्ग्यमस्य॒ तथ् सु॑व॒र्ग्यो᳚ऽग्निः ।  
चिति॑मुप॒धाय॑ + अ॒भि मृ॑शेत् ।  
चित्ति॒मचि॑त्तिञ् चिनव॒द् वि वि॒द्वान् पृ॒ष्ठेव॑ वी॒ता, वृ॑जि॒ना च॒ मर्ता᳚न्रा॒ये च॑ नस् स्वप॒त्याय॑ देव॒ दिति॑ञ् च॒ रास्वादि॑तिमुरु॒ष्येति॑, यथापू॒र्वम् ए॒वैना॒मुप॑ धत्ते ।  
प्राञ्च॑मेनञ् चिनुते, सुव॒र्ग्यो᳚ऽस्य भवति ॥ [21]  
</details>

<details><summary>भट्टभास्कर-टीका</summary>

7सुवर्गायेत्यादिश्चित्यभिमर्शनविधिः । अयथापूर्वं अयथाविधि यथार्हधर्मैर्न कृतं तथा यत्क्रियते अग्रेः ततः असुवर्ग्यं अस्वर्गनिमित्तं स्यात् यजमानस्य । अग्रिश्चायमस्य स्वर्ग इष्यते, तदर्थं चीयमानत्वात् । तस्याश्चितिं 'चित्तिं' इति त्रिष्टुभा चितिमुपधायानन्तरं अभिमृशेच्चितिकॢप्तिरित्याख्या । अर्थस्तु - चित्तिमचित्तिं प्रतीतिं अप्र- तीति चास्माकं विचिनवत् विचिनुयात् स्खलितास्खलितं निरूप्य स्वयमेव परिहरत्विति भावः । पूर्ववल्लेट्याडागमः । यस्मादयं विद्वान् ज्ञातुं समर्थः वीतानि वृजिनानि च । कानि तानि - विकलानि कर्माणि वृजिनानि च । उभयत्र 'छन्दसि' इति लोपः । किञ्च - मर्ता मरणधर्मश्च अस्मान् भाव्यमानप्रमादान्विद्वान् क्षमाकारणमिदम् । किमिव पृष्ठा पृष्ठानि उपलक्षणत्वात् स्वाङ्गानि च सर्वोणि अपकर्माणि प्रत्यक्षं वेदितुं समर्थ इति । स त्वं हे देव नः अस्माक राये धनवत्त्वाय स्वपत्याय शोभनापत्यत्वाय दितिं रास्व यद्देयं तद्देहि । ददातेः कर्मणि क्तिन् छान्दसमित्त्वम् । रातेर्व्यत्ययेन आत्मनेपदम् । अदितिं अखण्डनं च उरुष्य रक्ष कुरुप्वेति यावत् । उरुप्यतिः कण्ड्वादिः । 'द्यतिस्यति' इत्यादिना द्यतेरित्तम् । प्राञ्चमिति । प्राञ्चमग्निं चिनुते स्वर्ग्यो भवति ।

॥ इति पञ्चमे पञ्चमे चतुर्थोनुवाकः ॥  
</details>
