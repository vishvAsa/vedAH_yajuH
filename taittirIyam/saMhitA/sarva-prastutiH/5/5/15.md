+++
title = "१५"

+++


<details><summary>मूलम् (संयुक्तम्)</summary>

पु॒रु॒ष॒मृ॒गश्च॒न्द्रम॑से गो॒धा काल॑का दार्वाघा॒टस्ते वन॒स्पती॑नामे॒ण्यह्ने॒ कृष्णो॒ रात्रि॑यै पि॒कः ख्ष्विङ्का॒ नील॑शीर्ष्णी॒ ते᳚ऽर्य॒म्णे धा॒तु क॑त्क॒टः ॥ [53]  
</details>

<details open><summary>विश्वास-प्रस्तुतिः</summary>

पु॒रु॒ष॒मृ॒गश् च॒न्द्रम॑से ।  
गो॒धा काल॑का दार्वाघा॒टस् ते वन॒स्पती॑नाम् ।  
ए॒ण्यह्ने॒ कृष्णो॒ रात्रि॑यै ।  
पि॒कः ख्ष्विङ्का॒ नील॑शीर्ष्णी॒ ते᳚ऽर्य॒म्णे ।  
धा॒तु क॑त्क॒टः ॥ [53]  
</details>

<details><summary>मूलम्</summary>

पु॒रु॒ष॒मृ॒गश् च॒न्द्रम॑से ।  
गो॒धा काल॑का दार्वाघा॒टस् ते वन॒स्पती॑नाम् ।  
ए॒ण्यह्ने॒ कृष्णो॒ रात्रि॑यै ।  
पि॒कः ख्ष्विङ्का॒ नील॑शीर्ष्णी॒ ते᳚ऽर्य॒म्णे ।  
धा॒तु क॑त्क॒टः ॥ [53]  
</details>

<details><summary>भट्टभास्करटीका</summary>

1पुरुषमृगः पुरुषमुखो मृगः चन्द्रसमे । गोधादयः त्रयो वनस्पतीनाम् । गोधा मुसलिका । महागोधा इत्येके । कालका लाटा । स्वादुफलखण्डिनी । दार्वाघाटः द्रुमकुक्कुटः । एणी मृगः अह्ने । कृष्णो मृगः रात्र्यै । पिकादयः त्रयः अर्यम्णे । पिकः कोकिलः । क्ष्विङ्का रक्तमुखी वानरी । नीलशीर्ष्णी कृष्णमुखी वानरी । 'अन उपधालोपिनः' इति ङीप् । धातुः कत्कटः बिलवासी ॥

इति पञ्चमे पञ्चमे पञ्चदशोनुवाकः ॥  
</details>
