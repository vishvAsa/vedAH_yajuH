+++
title = "०७"

+++


<details><summary>मूलम् (संयुक्तम्)</summary>

सु॒व॒र्गाय॒ वा ए॒ष लो॒काय॑ चीयते॒ यद॒ग्निर्वज्र॑ एकाद॒शिनी॒ यद॒ग्नावे॑काद॒शिनी᳚म्मिनु॒याद्वज्रे॑णैनꣳ सुव॒र्गाल्लो॒काद॒न्तर्द॑ध्या॒द्यन्न मि॑नु॒याथ्स्वरु॑भिᳶ प॒शून्व्य॑र्धयेदेकयू॒पम्मि॑नोति॒ नैन॒व्ँवज्रे॑ण सुव॒र्गाल्लो॒काद॑न्त॒र्दधा॑ति॒ न स्वरु॑भिᳶ प॒शून्व्य॑र्धयति॒
</details>

<details open><summary>विश्वास-प्रस्तुतिः</summary>

सु॒व॒र्गाय॒ वा ए॒ष लो॒काय॑ चीयते॒ यद॒ग्निः ।  
वज्र॑ एकाद॒शिनी᳚ ।  
यद॒ग्नाव् ए॑काद॒शिनी᳚म् मिनु॒याद् , वज्रे॑णैनꣳ सुव॒र्गाल् लो॒काद् अ॒न्तर्द॑ध्यात् ।  
यन् न मि॑नु॒याथ् स्वरु॑भिᳶ प॒शून् व्य॑र्धयेत् ।  
ए॒क॒यू॒पम् मि॑नोति ।  
नैन॒व्ँ वज्रे॑ण सुव॒र्गाल् लो॒काद् अ॑न्त॒र्दधा॑ति॒ , न स्वरु॑भिᳶ प॒शून्व्य॑र्धयति ।  
</details>

<details><summary>मूलम्</summary>

सु॒व॒र्गाय॒ वा ए॒ष लो॒काय॑ चीयते॒ यद॒ग्निः ।  
वज्र॑ एकाद॒शिनी᳚ ।  
यद॒ग्नाव् ए॑काद॒शिनी᳚म् मिनु॒याद् , वज्रे॑णैनꣳ सुव॒र्गाल् लो॒काद् अ॒न्तर्द॑ध्यात् ।  
यन् न मि॑नु॒याथ् स्वरु॑भिᳶ प॒शून् व्य॑र्धयेत् ।  
ए॒क॒यू॒पम् मि॑नोति ।  
नैन॒व्ँ वज्रे॑ण सुव॒र्गाल् लो॒काद् अ॑न्त॒र्दधा॑ति॒ , न स्वरु॑भिᳶ प॒शून्व्य॑र्धयति ।  
</details>

<details><summary>भट्टभास्कर-टीका</summary>

1सुवर्गायेत्यादि ॥ वज्रस्थानीया एकादशिनी एकादशानां यूपानां संहतिः । एकादशावयवा अस्येति 'शन्शतोर्डिनिः' इति डिनिप्रत्ययः । यदग्नौ ताम्मिनुयात् प्रक्षिपेत् । डुमिञ् प्रक्षेपणे । वज्रेणान्तर्धायकेन यजमानमग्निं वा सुवर्गादन्तर्दध्यात् स्वर्गादन्तर्हितं कुर्यात् । तया मितया स्वर्गोन्तर्हितस्स्यात् । अथ यदि न मिनुयात् स्वरुमद्भिर्यूपैः पशुसाधनैः निवर्तमानैः पशून्व्यर्धयेत् अवयवशः कुर्यात् । स्वरुशब्दान्मत्वर्थीयो लुप्यते । स्वरणादेव वाऽग्राणि तेषामपि पशुसाधनत्वात् । तस्मादेकयूपं मिनोति एको यूपः एकयूपः तं मित्वा तत्रैकादशिनानालभेत । तेन दोषद्वयाभावः, एकयूपस्याभावादेकादाशिन्यभावाच्च ॥
</details>

<details><summary>मूलम् (संयुक्तम्)</summary>

वि वा ए॒ष इ॑न्द्रि॒येण॑ वी॒र्ये॑णर्ध्यते॒ यो᳚ऽग्निञ्चि॒न्वन्न॑धि॒क्राम॑त्यैन्द्रि॒या [29]  
ऋ॒चाक्रम॑ण॒म्प्रतीष्ट॑का॒मुप॑ दध्या॒न्नेन्द्रि॒येण॑ वी॒र्ये॑ण॒ व्यृ॑ध्यते
</details>

<details open><summary>विश्वास-प्रस्तुतिः</summary>

वि वा ए॒ष इ॑न्द्रि॒येण॑ वी॒र्ये॑णर्ध्यते॒ यो᳚ऽग्निञ् चि॒न्वन्न् , अ॑धि॒क्राम॑ति ।  
ऐ॒न्द्रि॒यर्चा ऽऽक्रम॑ण॒म् प्रतीष्ट॑का॒मुप॑ दध्यात् ।[29]  
नेन्द्रि॒येण॑ वी॒र्ये॑ण॒ व्यृ॑ध्यते ।  
</details>

<details><summary>मूलम्</summary>

वि वा ए॒ष इ॑न्द्रि॒येण॑ वी॒र्ये॑णर्ध्यते॒ यो᳚ऽग्निञ् चि॒न्वन्न् , अ॑धि॒क्राम॑ति ।  
ऐ॒न्द्रि॒यर्चा ऽऽक्रम॑ण॒म् प्रतीष्ट॑का॒मुप॑ दध्यात् ।[29]  
नेन्द्रि॒येण॑ वी॒र्ये॑ण॒ व्यृ॑ध्यते ।  
</details>

<details><summary>भट्टभास्कर-टीका</summary>

2वि वा एष इत्यादि ॥ इन्द्रियेण वीर्येण व्यृद्ध्यते कः चिन्वन् हेतौ शता । चयनेन हेतुना योग्निमारोहति । ऐन्द्र्य- र्चेति । 'इन्द्रं विश्वा अवीवृधत्' इत्यनया । 'उदात्तयणः' इति तृतीयाया उदात्तत्वम् । क्रमणं प्रतीति आक्रम्यते येन मार्गेण तं प्रति तेन लक्षितां पश्चादुत्तरतो वा इष्टकामुपदध्यात्; नेन्द्रियादिना व्यृद्ध्यते ॥
</details>

<details><summary>मूलम् (संयुक्तम्)</summary>

रु॒द्रो वा ए॒ष यद॒ग्निस्तस्य॑ ति॒स्रश्श॑र॒व्याः᳚ प्र॒तीची॑ ति॒रश्च्य॒नूची॒ ताभ्यो॒ वा ए॒ष आ वृ॑श्च्यते॒ यो᳚ऽग्निञ्चि॑नु॒ते᳚ऽग्निञ्चि॒त्वा ति॑सृध॒न्वमया॑चितम्ब्राह्म॒णाय॑ दद्या॒त्ताभ्य॑ ए॒व नम॑स्करो॒त्यथो॒ ताभ्य॑ ए॒वात्मान॒न्निष्क्री॑णीते॒
</details>

<details open><summary>विश्वास-प्रस्तुतिः</summary>

रु॒द्रो वा ए॒ष यद॒ग्निः ।  
तस्य॑ ति॒स्रश् श॑र॒व्याः᳚ प्र॒तीची॑ ति॒रश्च्य॒नूची᳚ ।  
ताभ्यो॒ वा ए॒ष आ वृ॑श्च्यते॒ यो᳚ऽग्निञ्चि॑नु॒ते᳚ ।  
अ॒ग्निञ्चि॒त्वा ति॑सृध॒न्वमया॑चितम्ब्राह्म॒णाय॑ दद्यात् ।  
ताभ्य॑ ए॒व नम॑स्करोति ।  
अथो॒ ताभ्य॑ ए॒वात्मान॒न् निष्क्री॑णीते ।
</details>

<details><summary>मूलम्</summary>

रु॒द्रो वा ए॒ष यद॒ग्निः ।  
तस्य॑ ति॒स्रश् श॑र॒व्याः᳚ प्र॒तीची॑ ति॒रश्च्य॒नूची᳚ ।  
ताभ्यो॒ वा ए॒ष आ वृ॑श्च्यते॒ यो᳚ऽग्निञ्चि॑नु॒ते᳚ ।  
अ॒ग्निञ्चि॒त्वा ति॑सृध॒न्वमया॑चितम्ब्राह्म॒णाय॑ दद्यात् ।  
ताभ्य॑ ए॒व नम॑स्करोति ।  
अथो॒ ताभ्य॑ ए॒वात्मान॒न् निष्क्री॑णीते ।
</details>

<details><summary>भट्टभास्कर-टीका</summary>

3रुद्रो वा इत्यादि ॥ रुद्रस्य तिस्रः शरव्याः शरस्थानीया हेतयः सन्ति लक्ष्ये मोक्तव्याः । तत्र काचित्प्रतीची प्रतिमुखमागत्य देवाय सन्निधत्ते । काचित्तिरश्ची तिर्यगागत्यात्मानं दर्शयति । काचिदनूची पृष्ठतः कृतानुगमना देवमनुसेवते । ताभ्य इति । ताभ्यश्शरव्याभ्यः एष आवृश्च्यते छिद्यते तासां रक्ष्यो न भवति कः योग्निं चिनुते । हेतुरयमावृश्चनस्य चयननिरोधमसहमाना एवमभिभवेयुरिति । तस्मादग्निं चित्वा तिसृधन्वं तिसृभिरिषुभिर्युक्तं धनुरयाचितमेव लक्षणाय विशिष्टाय दद्यात् । 'वा संज्ञायाम्' इति धनुषो नङादेशः, 'अनसन्तान्नपुंसकात्' इत्यच् समासान्तः । तेन प्रसादनहेतुः नमस्कार एव ताभ्यः कृतो भवति । एवं शत्रुभ्यो अभिभवितृभ्यो निष्क्रीणीते रक्षणीय एव तासां भवति ॥
</details>

<details><summary>मूलम् (संयुक्तम्)</summary>

यत्ते॑ रुद्र पु॒रः [30]  
धनु॒स्तद्वातो॒ अनु॑ वातु ते॒ तस्मै॑ ते रुद्र सव्ँवथ्स॒रेण॒ नम॑स्करोमि॒ यत्ते॑ रुद्र दख्षि॒णा धनु॒स्तद्वातो॒ अनु॑ वातु ते॒ तस्मै॑ ते रुद्र परिवथ्स॒रेण॒ नम॑स्करोमि॒ यत्ते॑ रुद्र प॒श्चाद्धनु॒स्तद्वातो॒ अनु॑ वातु ते॒ तस्मै॑ ते रुद्रेदावथ्स॒रेण॒ नम॑स्करोमि॒ यत्ते॑ रुद्रोत्त॒राद्धनु॒स्तत् [31]  
वातो॒ अनु॑ वातु ते॒ तस्मै॑ ते रुद्रेदुवथ्स॒रेण॒ नम॑स्करोमि॒ यत्ते॑ रुद्रो॒परि॒ धनु॒स्तद्वातो॒ अनु॑ वातु ते॒ तस्मै॑ ते रुद्र वथ्स॒रेण॒ नम॑स्करोमि
</details>

<details open><summary>विश्वास-प्रस्तुतिः</summary>

यत्ते॑ रुद्र पु॒रो धनु॒स् तद्वातो॒ अनु॑ वातु ते ।  
तस्मै॑ ते रुद्र सव्ँवथ्स॒रेण॒ नम॑स्करोमि ।  
यत्ते॑ रुद्र दख्षि॒णा धनु॒स्तद्वातो॒ अनु॑ वातु ते ।  
तस्मै॑ ते रुद्र परिवथ्स॒रेण॒ नम॑स्करोमि ।  
यत्ते॑ रुद्र प॒श्चाद् धनु॒स् तद्वातो॒ अनु॑ वातु ते ।  
तस्मै॑ ते रुद्रेदावथ्स॒रेण॒ नम॑स्करोमि ।  
यत्ते॑ रुद्रोत्त॒राद्धनु॒स्तत्   वातो॒ अनु॑ वातु ते ।  
तस्मै॑ ते रुद्रेदुवथ्स॒रेण॒ नम॑स्करोमि ।  
यत्ते॑ रुद्रो॒परि॒ धनु॒स्तद्वातो॒ अनु॑ वातु ते ।  
तस्मै॑ ते रुद्र वथ्स॒रेण॒ नम॑स्करोमि ।  
</details>

<details><summary>मूलम्</summary>

यत्ते॑ रुद्र पु॒रो धनु॒स् तद्वातो॒ अनु॑ वातु ते ।  
तस्मै॑ ते रुद्र सव्ँवथ्स॒रेण॒ नम॑स्करोमि ।  
यत्ते॑ रुद्र दख्षि॒णा धनु॒स्तद्वातो॒ अनु॑ वातु ते ।  
तस्मै॑ ते रुद्र परिवथ्स॒रेण॒ नम॑स्करोमि ।  
यत्ते॑ रुद्र प॒श्चाद् धनु॒स् तद्वातो॒ अनु॑ वातु ते ।  
तस्मै॑ ते रुद्रेदावथ्स॒रेण॒ नम॑स्करोमि ।  
यत्ते॑ रुद्रोत्त॒राद्धनु॒स्तत्   वातो॒ अनु॑ वातु ते ।  
तस्मै॑ ते रुद्रेदुवथ्स॒रेण॒ नम॑स्करोमि ।  
यत्ते॑ रुद्रो॒परि॒ धनु॒स्तद्वातो॒ अनु॑ वातु ते ।  
तस्मै॑ ते रुद्र वथ्स॒रेण॒ नम॑स्करोमि ।  
</details>

<details><summary>भट्टभास्कर-टीका</summary>

4उत्तरे श्रोण्यन्ते तिष्ठन् सञ्चितमग्निमुपतिष्ठते, अनुपरिक्रामं वायत्ते रुद्र इत्यादि ॥ हे रुद्र! अग्न्यात्मन् यत्ते पुरः पूर्वस्यां दिशि धनुः तत्तदीयं धनुः वातोऽनुवातु अनुकूलं वर्तमानोऽन्यत्र नयतु यथाऽस्मान्न बाधते । तद्वात इत्युपमानपदं तद्धनुर्वातवत् शीघ्रगतिः तमेवानुवातु अनुगच्छतु माऽत्र स्थितिः अस्मान् बाधिष्ठेति । कर्मणसंप्रदानत्वाच्चतुर्थ्यर्थे षष्ठी । हे रुद्र! तस्मै ते धनुषे तुभ्यमेव वा अपनीतधनुषे संवत्सरेण नमस्करोमि आसंवत्सरभाविनं तन्नमस्कारं करोमि । एवमितरेऽपि व्याख्येयाः । प्तथमादिपञ्चमान्तानां समानां संवत्सरादयः आख्याः ॥
</details>

<details><summary>मूलम् (संयुक्तम्)</summary>

रु॒द्रो वा ए॒ष यद॒ग्निस्स यथा᳚ व्या॒घ्रᳵ क्रु॒द्धस्तिष्ठ॑त्ये॒वव्ँवा ए॒ष ए॒तर्हि॒ सञ्चि॑तमे॒तैरुप॑ तिष्ठते नमस्का॒रैरे॒वैनꣳ॑ शमयति॒
</details>

<details open><summary>विश्वास-प्रस्तुतिः</summary>

रु॒द्रो वा ए॒ष यद॒ग्निः ।  
स यथा᳚ व्या॒घ्रᳵ क्रु॒द्धस् तिष्ठ॑त्य् ए॒वव्ँवा ए॒ष ए॒तर्हि ।  
सञ्चि॑तमे॒तैरुप॑ तिष्ठते ।  
न॒म॒स्का॒रैर् ए॒वैनꣳ॑ शमयति ।  
</details>

<details><summary>मूलम्</summary>

रु॒द्रो वा ए॒ष यद॒ग्निः ।  
स यथा᳚ व्या॒घ्रᳵ क्रु॒द्धस् तिष्ठ॑त्य् ए॒वव्ँवा ए॒ष ए॒तर्हि ।  
सञ्चि॑तमे॒तैरुप॑ तिष्ठते ।  
न॒म॒स्का॒रैर् ए॒वैनꣳ॑ शमयति ।  
</details>

<details><summary>भट्टभास्कर-टीका</summary>

5रुद्रो वा एष यदित्यादि ॥ एषां मन्त्राणां ब्राह्मणं मन्त्रगतरुद्रपदव्याख्यानायाग्नेः रुद्रत्वेन स्तुतिः । यथा व्याघ्रः कुतश्चित्कारणात् क्रुद्धः प्रसादनीयस्तिष्ठति सोयमग्निरपि एवं क्रुद्ध इव नमस्कारादिभिः प्रसादनीयः एतर्हि अस्मिन्काले भवति । 'इदमोर्हित्' 'एतेतौ रथोः' इति एतादेशः । तस्मात्संचितं समाप्तचितिकमग्रिमेतैः 'यत्ते रुद्र' इत्यादिभिरुपतिष्ठते । नमस्कारैरेनं शमयत्येव ॥
</details>

<details><summary>मूलम् (संयुक्तम्)</summary>

ये᳚ऽग्नयः॑ [32]  
पु॒री॒ष्याः᳚ प्रवि॑ष्टाᳶ पृथि॒वीमनु॑ । तेषा॒न्त्वम॑स्युत्त॒मᳶ प्र णो॑ जी॒वात॑वे सुव ।
</details>

<details open><summary>विश्वास-प्रस्तुतिः</summary>

ये᳚ऽग्नय॑ᳶ पु॒री॒ष्याः᳚ प्रवि॑ष्टाᳶ पृथि॒वीमनु॑ ।
तेषा॒न्त्वम॑स्युत्त॒मᳶ प्र णो॑ जी॒वात॑वे सुव ।
</details>

<details><summary>मूलम्</summary>

ये᳚ऽग्नय॑ᳶ पु॒री॒ष्याः᳚ प्रवि॑ष्टाᳶ पृथि॒वीमनु॑ ।
तेषा॒न्त्वम॑स्युत्त॒मᳶ प्र णो॑ जी॒वात॑वे सुव ।
</details>

<details><summary>भट्टभास्कर-टीका</summary>

6येऽग्नयः पुरीष्या इत्यादिभिः प्रयास्यन्नग्निमुपतिष्ठते यजमानः । येऽग्नय इत्यनुष्टुप् ॥ अन्यानि यञूंषि । पुरीप्याः पुरीषार्हाः पुरीषवन्तः पृथिवीमनुमविष्टाः तेषां मध्ये उत्तमस्त्वमसि । उत्तमशब्द उञ्छादिरन्तोदात्तः । तस्मादस्मान् जीवातवे जीवनाय प्रसुव प्रेरय अनुजानीहि वा । त्वामहमापं आप्तवानस्मि मनसा श्रद्धया तपसा एकस्तनव्रतादिना दीक्षया मौञ्ज्यादिलक्षणया उपसदादियागतः वशया अनुबन्ध्यायागेन स्वगाकारेण यज्ञस्य यथास्वभागकल्पनया । किं बहुना एवं सर्वात्मनाऽपि त्वामेवाहं प्रापं त्वमपि मय्येव भवितुमर्हसीति ॥
</details>

<details><summary>मूलम् (संयुक्तम्)</summary>

आप॑न्त्वाग्ने॒ मन॒साप॑न्त्वाग्ने॒ तप॒साप॑न्त्वाग्ने दी॒ख्षयाप॑न्त्वाग्न उप॒सद्भि॒राप॑न्त्वाग्ने सु॒त्ययाप॑न्त्वाग्ने॒ दख्षि॑णाभि॒राप॑न्त्वाग्नेऽवभृ॒थेनाप॑न्त्वाग्ने व॒शयाप॑न्त्वाग्ने स्वगाका॒रेणेत्या॑है॒षा वा अ॒ग्नेराप्ति॒स्तयै॒वैन॑माप्नोति ॥ [33]  
</details>

<details open><summary>विश्वास-प्रस्तुतिः</summary>

आप॑न्त्वाग्ने॒ मन॒सा ।  
आप॑न्त्वाग्ने॒ तप॒सा ।  
आप॑न्त्वाग्ने दी॒ख्षया᳚ ।  
आप॑न्त्वाग्न उ॒प॒सद्भिः॑ ।  
आप॑न्त्वाग्ने सु॒त्यया᳚ ।  
आप॑न्त्वाग्ने॒ दख्षि॑णाभिः ।  
आप॑न्त्वाग्ने ऽव॒भृ॒थेन॑ ।  
आप॑न्त्वाग्ने व॒शया᳚ ।  
आप॑न्त्वाग्ने स्वगाका॒रेणेत्या॑ह ।  
ए॒षा वा अ॒ग्नेराप्तिः॑ ।  
तयै॒वैन॑माप्नोति ॥ [33]  
</details>

<details><summary>मूलम्</summary>

आप॑न्त्वाग्ने॒ मन॒सा ।  
आप॑न्त्वाग्ने॒ तप॒सा ।  
आप॑न्त्वाग्ने दी॒ख्षया᳚ ।  
आप॑न्त्वाग्न उ॒प॒सद्भिः॑ ।  
आप॑न्त्वाग्ने सु॒त्यया᳚ ।  
आप॑न्त्वाग्ने॒ दख्षि॑णाभिः ।  
आप॑न्त्वाग्ने ऽव॒भृ॒थेन॑ ।  
आप॑न्त्वाग्ने व॒शया᳚ ।  
आप॑न्त्वाग्ने स्वगाका॒रेणेत्या॑ह ।  
ए॒षा वा अ॒ग्नेराप्तिः॑ ।  
तयै॒वैन॑माप्नोति ॥ [33]  
</details>

<details><summary>भट्टभास्कर-टीका</summary>

7इत्याहेत्याप्तीनां ब्राह्मणम् ॥ एते मन्त्राः आप्तिसंज्ञाः अग्रेराप्तिहेतवः । आप्त्यपेक्षं स्त्रीत्वमेकत्वं च । अनयोपतिष्ठते इति सामर्थ्यात् गम्यते । तयाऽग्निं आप्नोतीत्येवोपस्थाता ॥

इति पञ्चमे पञ्चमे सप्तमः ॥  
</details>
