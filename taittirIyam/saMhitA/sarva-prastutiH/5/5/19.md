+++
title = "१९"

+++


<details><summary>मूलम् (संयुक्तम्)</summary>

रुरू॑ रौ॒द्र कृ॑कला॒सश्श॒कुनि॒ पिप्प॑का॒ ते श॑र॒व्या॑यै हरि॒णो मा॑रु॒तो ब्रह्म॑णे शा॒र्गस्त॒रख्षु॑ कृ॒ष्णश्श्वा च॑तुर॒ख्षो ग॑र्द॒भस्त इ॑तरज॒नाना॑म॒ग्नये॒ धूङ्ख्ष्णा᳚ ॥ [57]  
</details>

<details open><summary>विश्वास-प्रस्तुतिः</summary>

रुरू॑ रौ॒द्रः ।  
कृ॒क॒ला॒सश् श॒कुनि॒ पिप्प॑का॒ ते श॑र॒व्या॑यै ।  
ह॒रि॒णो मा॑रु॒तः ।  
ब्रह्म॑णे शा॒र्गः ।  
त॒रख्षु॑ कृ॒ष्णश् श्वा च॑तुर॒ख्षो ग॑र्द॒भस् त इ॑तरज॒नाना᳚म् ।  
अ॒ग्नये॒ धूङ्ख्ष्णा᳚ ॥ [57]  
</details>

<details><summary>मूलम्</summary>

रुरू॑ रौ॒द्रः ।  
कृ॒क॒ला॒सश् श॒कुनि॒ पिप्प॑का॒ ते श॑र॒व्या॑यै ।  
ह॒रि॒णो मा॑रु॒तः ।  
ब्रह्म॑णे शा॒र्गः ।  
त॒रख्षु॑ कृ॒ष्णश् श्वा च॑तुर॒ख्षो ग॑र्द॒भस् त इ॑तरज॒नाना᳚म् ।  
अ॒ग्नये॒ धूङ्ख्ष्णा᳚ ॥ [57]  
</details>

<details><summary>भट्टभास्करटीका</summary>

1रुरुः मृगविशेषः । कृकलासादयः त्रयश्शरव्यायै । कृकलासः कामरूपी । शकुनिः काकः । पिप्पका कुलाली शकुन्तिका । हरिणो मारुतः गतः । ब्रह्मणे शार्गः आरण्यचटकः । तरक्ष्वादयः त्रयः इतरजनानाम् । तरक्षुः व्याघ्रविशेषो गर्दभाकारः कृष्णवर्णः । चतुरक्षः श्वा अक्ष्णोरुपरि बिन्दुद्वयवान् । गर्दभः प्रसिद्धः । अग्नये धूंक्ष्णा श्वेतकाकी ॥

इति पञ्चमे पञ्चमे एकोनविंशोनुवाकः ॥  
</details>
