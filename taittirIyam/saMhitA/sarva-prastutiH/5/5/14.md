+++
title = "१४"

+++


<details><summary>मूलम् (संयुक्तम्)</summary>

बला॑याजग॒र आ॒खुस्सृ॑ज॒या श॒यण्ड॑क॒स्ते मै॒त्रा मृ॒त्यवे॑ऽसि॒तो म॒न्यवे᳚ स्व॒ज कु॑म्भी॒नस॑ पुष्करसा॒दो लो॑हिता॒हिस्ते त्वा॒ष्ट्रा प्र॑ति॒श्रुत्का॑यै वाह॒सः ॥ [52]  
</details>

<details open><summary>विश्वास-प्रस्तुतिः</summary>

बला॑याजग॒रः ।  
आ॒खुस् सृ॑ज॒या श॒यण्ड॑क॒स् ते मै॒त्राः ।  
मृ॒त्यवे॑ऽसि॒तः ।  
म॒न्यवे᳚ स्व॒जः ।  
कु॒म्भी॒नस॑ पुष्करसा॒दो लो॑हिता॒हिस् ते त्वा॒ष्ट्राः ।  
प्र॒ति॒श्रुत्का॑यै वाह॒सः ॥ [52]  
</details>

<details><summary>मूलम्</summary>

बला॑याजग॒रः ।  
आ॒खुस् सृ॑ज॒या श॒यण्ड॑क॒स् ते मै॒त्राः ।  
मृ॒त्यवे॑ऽसि॒तः ।  
म॒न्यवे᳚ स्व॒जः ।  
कु॒म्भी॒नस॑ पुष्करसा॒दो लो॑हिता॒हिस् ते त्वा॒ष्ट्राः ।  
प्र॒ति॒श्रुत्का॑यै वाह॒सः ॥ [52]  
</details>

<details><summary>भट्टभास्कर-टीका</summary>

1बलायाजगरः प्रसिद्धः । आख्वादयस्त्रयो मैत्राः । आखुः प्रसिद्धः । सृजया नीलमक्षिका, शुक्लसर्प इत्येके । नीलमहिष इत्यपरे । शयण्डकः कृकलासः । मृत्यवे असितः कृष्णसर्पः । मन्यवे स्वजः सर्पविशेषः । स्वयं जायते पलालादिषु । कुम्भीनसादयः त्रयस्त्वाष्ट्राः । कुम्भीनसः घोणः स्वापशीलः । पुप्करसादः पुष्करसर्प इत्यन्ये । भ्रमर इत्येके । लोहिताहिः श्वेतलोहितसर्पः । प्रतिश्रुत्कायै प्रतिश्रुत्यै वाहसः अल्पगात्रस्सर्पः ॥

इति पञ्चमे पञ्चमे चतुर्दशोनुवाकः ॥  
</details>
