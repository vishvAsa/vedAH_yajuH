+++
title = "१३"

+++

<details><summary>मूलम् (संयुक्तम्)</summary>

अ॒पान्नप्त्रे॑ ज॒षो ना॒क्रो मक॑र कुली॒कय॒स्तेऽकू॑पारस्य वा॒चे पै᳚ङ्गरा॒जो भगा॑य कु॒षीत॑क आ॒ती वा॑ह॒सो दर्वि॑दा॒ ते वा॑य॒व्या॑ दि॒ग्भ्यश्च॑क्रवा॒कः ॥ [51]  
</details>

<details open><summary>विश्वास-प्रस्तुतिः</summary>

अ॒पान्नप्त्रे॑ ज॒षः ।  
ना॒क्रो मक॑र कुली॒कय॒स् तेऽकू॑पारस्य ।  
वा॒चे पै᳚ङ्गरा॒जः ।  
भगा॑य कु॒षीत॑कः ।  
आ॒ती वा॑ह॒सो दर्वि॑दा॒ ते वा॑य॒व्याः᳚ ।  
दि॒ग्भ्यश् च॑क्रवा॒कः ॥ [51]  
</details>

<details><summary>मूलम्</summary>

अ॒पान्नप्त्रे॑ ज॒षः ।  
ना॒क्रो मक॑र कुली॒कय॒स् तेऽकू॑पारस्य ।  
वा॒चे पै᳚ङ्गरा॒जः ।  
भगा॑य कु॒षीत॑कः ।  
आ॒ती वा॑ह॒सो दर्वि॑दा॒ ते वा॑य॒व्याः᳚ ।  
दि॒ग्भ्यश् च॑क्रवा॒कः ॥ [51]  
</details>

<details><summary>भट्टभास्करटीका</summary>

1अपां नप्त्रे चतुर्थाय और्वायाग्नये जषः अवटुण्डो [जषवत्तुण्डो] मकरः । झषो भाषायाम् । झष हिंसायाम् । पचाद्यच् । नक्रादयः त्रयः अकूपारस्य समुद्रस्य । नक्रः दीर्धतुण्डो ग्राहः । दीर्घपुच्छो मत्स्य इत्येके । मकरः पर्यस्ततुण्डः । कुलीकयः बडुपान्मत्स्यविशेषः नाकावर्तो नाम । वाचे पैङ्गराजः भारद्वाजः रक्ताकारः । समुद्रतरङ्गचारी महापक्षीत्यन्ये । चकोर इत्यपरे । भगाय कुषीतकः समुद्रकाकः । आत्यादयस्त्रयो वायव्याः । पूर्ववत् पुंसः शेषः । आती आतिः चाषः इत्येके । वाहसः मात्रहकः नक्तनायकः (?) धूमालेख इत्यन्ये । दर्विदा दर्वी श्येनात्मा जलपक्षी । द्रुमकुक्कुट इत्यन्ये । दिग्भ्यः चक्रवाकः दिवाविरही ॥

इति पञ्चमे पञ्चमे त्रयोदशोनुवाकः ॥  
</details>
