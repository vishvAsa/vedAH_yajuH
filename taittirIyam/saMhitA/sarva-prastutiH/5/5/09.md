+++
title = "०९"

+++

<details><summary>मूलम् (संयुक्तम्)</summary>

अग्न॑ उदधे॒ या त॒ इषु॑र्यु॒वा नाम॒ तया॑ नो मृड॒ तस्या᳚स्ते॒ नम॒स्तस्या᳚स्त॒ उप॒ जीव॑न्तो भूया॒स्माग्ने॑ दुध्र गह्य किꣳशिल वन्य॒ या त॒ इषु॑र्यु॒वा नाम॒ तया॑ नो मृड॒ तस्या᳚स्ते॒ नम॒स्तस्या᳚स्त॒ उप॒ जीव॑न्तो भूयास्म॒
</details>

<details open><summary>विश्वास-प्रस्तुतिः</summary>

अग्न॑ उदधे॒ या त॒ इषु॑र्यु॒वा नाम॒ तया॑ नो मृड॒ , तस्या᳚स्ते॒ नम॒स् , तस्या᳚स् त॒ उप॒ जीव॑न्तो भूयास्म ।  
अग्ने॑ दुध्र ।  गह्य । किꣳशिल ।  
व॒न्य॒ या त॒ इषु॑र्यु॒वा नाम॒ तया॑ नो मृड॒ , तस्या᳚स् ते॒ नम॒स् , तस्या᳚स् त॒ उप॒ जीव॑न्तो भूयास्म ।  
</details>

<details><summary>मूलम्</summary>

अग्न॑ उदधे॒ या त॒ इषु॑र्यु॒वा नाम॒ तया॑ नो मृड॒ , तस्या᳚स्ते॒ नम॒स् , तस्या᳚स् त॒ उप॒ जीव॑न्तो भूयास्म ।  
अग्ने॑ दुध्र ।  गह्य । किꣳशिल ।  
व॒न्य॒ या त॒ इषु॑र्यु॒वा नाम॒ तया॑ नो मृड॒ , तस्या᳚स् ते॒ नम॒स् , तस्या᳚स् त॒ उप॒ जीव॑न्तो भूयास्म ।  
</details>

<details><summary>भट्टभास्कर-टीका</summary>

1पञ्चस्वपि चितिषु सञ्चिताहुतिमन्त्राः - अग्न उदध इत्याद्याः ॥ हे अग्ने उदधे समुद्रवदपरिच्छेद्या या ते तव संबन्धिनी इषुः इच्छा युवा नाम हविषा देवैर्मिश्रियतीति प्रसिद्धा तयाऽस्मान् मृडय सुखय । तस्यास्सम्बन्धिने महानुभावाय तुभ्यं नमः । तस्यास्सम्वन्धिनं त्वामुपजविन्तो वयं भूयास्म भूतिमन्तस्स्यामेति । कर्मणि व्यत्ययेन षष्ठी । एवं दुघ्रादिष्वपि योज्यम् । तत्र सर्वेष्वपि 'अग्रे' इत्यादावनुषङ्गः, 'या त इषुः' इत्यादेरन्ते । 'नामन्त्रिते समानाधिकरणे' इति सामान्यवचनस्य 'अग्ने' इत्यामन्त्रितस्य विद्यमानत्वनिषेधात् दुध्रादीनि विशेषवचनानि विन्यस्यन्ते । दुध्रो दुर्धरः । खलि गुणाभावः, पृपोदरादिः । गह्यः सर्वैर्गृहीतव्यः । गाहतेर्यक्प्रत्ययः छान्दसः, ह्रस्वत्वं च । किंशीलः दुर्निरूपशीलः । ष्टषोदरादिः । वन्यः । सर्वैर्भजनीयः । छान्दसो यत् ॥
</details>

<details><summary>मूलम् (संयुक्तम्)</summary>

पञ्च॒ वा ए॒ते᳚ऽग्नयो॒ यच्चित॑य उद॒धिरे॒व नाम॑ प्रथ॒मो दु॒ध्रः [37]  
द्वि॒तीयो॒ गह्य॑स्तृ॒तीय॑ᳵ किꣳशि॒लश्च॑तु॒र्थो वन्यᳶ॑ पञ्च॒मस्
</details>

<details open><summary>विश्वास-प्रस्तुतिः</summary>

पञ्च॒ वा ए॒ते᳚ऽग्नयो॒ यच्चित॑य उद॒धिरे॒व नाम॑ प्रथ॒मो, दु॒ध्रः द्वि॒तीयो॒, गह्य॑स् तृ॒तीयᳶ॑ , किꣳशि॒लश् च॑तु॒र्थो , वन्यᳶ॑ पञ्च॒मः ।  
</details>

<details><summary>मूलम्</summary>

पञ्च॒ वा ए॒ते᳚ऽग्नयो॒ यच्चित॑य उद॒धिरे॒व नाम॑ प्रथ॒मो, दु॒ध्रः द्वि॒तीयो॒, गह्य॑स् तृ॒तीयᳶ॑ , किꣳशि॒लश् च॑तु॒र्थो , वन्यᳶ॑ पञ्च॒मः ।  
</details>

<details><summary>भट्टभास्कर-टीका</summary>

2पञ्च वा इत्यादि ॥ अत्रैव ब्राह्मणम् अग्न उदध्यादिनामानः पञ्चाग्नयः ॥
</details>

<details><summary>मूलम् (संयुक्तम्)</summary>

तेभ्यो॒ यदाहु॑ती॒र्न जु॑हु॒याद॑ध्व॒र्युञ्च॒ यज॑मानञ्च॒ प्र द॑हेयु॒र्यदे॒ता आहु॑तीर्जु॒होति॑ भाग॒धेये॑नै॒वैना᳚ञ्छमयति॒ नार्ति॒मार्च्छ॑त्यध्व॒र्युर्न यज॑मानो॒
</details>

<details open><summary>विश्वास-प्रस्तुतिः</summary>

तेभ्यो॒ यदाहु॑ती॒र्न जु॑हु॒याद् अ॑ध्व॒र्युञ् च॒ यज॑मानञ् च॒ प्र द॑हेयु॒र् ,  
यदे॒ता आहु॑तीर्जु॒होति॑ भाग॒धेये॑नै॒वैना᳚ञ् छमयति॒ ,   नार्ति॒मार्च्छ॑त्यध्व॒र्युर्न यज॑मानः ।  
</details>

<details><summary>मूलम्</summary>

तेभ्यो॒ यदाहु॑ती॒र्न जु॑हु॒याद् अ॑ध्व॒र्युञ् च॒ यज॑मानञ् च॒ प्र द॑हेयु॒र् ,  
यदे॒ता आहु॑तीर्जु॒होति॑ भाग॒धेये॑नै॒वैना᳚ञ् छमयति॒ ,   नार्ति॒मार्च्छ॑त्यध्व॒र्युर्न यज॑मानः ।  
</details>

<details><summary>भट्टभास्कर-टीका</summary>

3तेभ्य इत्यादि ॥ गतम् । आहुतयः सञ्चिताहुतयः 'अग्न उदधे' इत्याद्याः ॥
</details>

<details><summary>मूलम् (संयुक्तम्)</summary>

वाङ्म॑ आ॒सन्न॒सोᳶ प्रा॒णो᳚ऽख्ष्योश्चख्षु॒ᳵ कर्ण॑यो॒श्श्रोत्र॑म्बाहु॒वोर्बल॑मूरु॒वोरोजोऽरि॑ष्टा॒ विश्वा॒न्यङ्गा॑नि त॒नूः [38]  
त॒नुवा॑ मे स॒ह नम॑स्ते अस्तु॒ मा मा॑ हिꣳसी॒र्...
</details>

<details open><summary>विश्वास-प्रस्तुतिः</summary>

वाङ्म॑ आ॒सन्न॒सोᳶ प्रा॒णो᳚ ऽख्ष्योश् चख्षु॒ᳶ, कर्ण॑यो॒श् श्रोत्र॑म् ,  
बाहु॒वोर् बल॑म् ऊरु॒वोरोजो, ऽरि॑ष्टा॒ विश्वा॒न्यङ्गा॑नि, त॒नूस् त॒नुवा॑ मे स॒ह,  
नम॑स्ते अस्तु॒ मा मा॑ हिꣳसीः ।  
</details>

<details><summary>मूलम्</summary>

वाङ्म॑ आ॒सन्न॒सोᳶ प्रा॒णो᳚ ऽख्ष्योश् चख्षु॒ᳶ, कर्ण॑यो॒श् श्रोत्र॑म् ,  
बाहु॒वोर् बल॑म् ऊरु॒वोरोजो, ऽरि॑ष्टा॒ विश्वा॒न्यङ्गा॑नि, त॒नूस् त॒नुवा॑ मे स॒ह,  
नम॑स्ते अस्तु॒ मा मा॑ हिꣳसीः ।  
</details>

<details><summary>भट्टभास्कर-टीका</summary>

4अथ चितेराद्रवणमन्त्रः - वाङ्म आसन्नित्यादि ॥ मम आसन् आस्ये वागिन्द्रियमविकलं तिष्ठतु आधाराधेययोरवियोगं प्रार्थयते । एवं सर्वत्र । 'पद्दन्' इत्यादिना आसन्भावः । नसोः नासिकयोः । 'ऊडिदम्' इति विभक्तेरुदात्तत्वम् । अक्ष्योरिति । 'ईचद्विवचने' इतीकारस्योदात्तत्वात् 'उदात्तयणः' इति विभक्तेरुदात्तत्वम् । वाहुवोरूरुवोरिति । 'तन्वादीनां छन्दसि बहुलम्' इत्युवङ् । पूर्ववद्विभक्त्युदात्तत्वम् । ओजो वेगः । कि बहुना - विश्वानि उक्तव्यतिरिक्तान्यपि ममाङ्गानि अरिष्टानि अहिंसितानि अक्षीणशक्तीनि सन्तु । तनूश्च मे तनुवा तन्ववयवैः हस्तपादादिभिः सहैव सर्वदा भवतु । पूर्ववदुवङ् । नमस्ते अस्तु मा मा हिंसीः यथोक्तमेव संपादय ॥
</details>

<details><summary>मूलम् (संयुक्तम्)</summary>

प॒ वा ए॒तस्मा᳚त्प्रा॒णाᳵ क्रा॑मन्ति॒ यो᳚ऽग्निञ्चि॒न्वन्न॑धि॒क्राम॑ति॒ वाङ्म॑ आ॒सन्न॒सोᳶ प्रा॒ण इत्या॑ह प्रा॒णाने॒वात्मन्ध॑त्ते॒
</details>

<details open><summary>विश्वास-प्रस्तुतिः</summary>

अप॒ वा ए॒तस्मा᳚त्प्रा॒णाᳵ क्रा॑मन्ति॒ , यो᳚ऽग्निञ् चि॒न्वन्न् अ॑धि॒क्राम॑ति ।  
"वाङ्म॑ आ॒सन्न॒सोᳶ प्रा॒ण" इत्या॑ह ।  
प्रा॒णाने॒वात्मन्ध॑त्ते ।  
</details>

<details><summary>मूलम्</summary>

अप॒ वा ए॒तस्मा᳚त्प्रा॒णाᳵ क्रा॑मन्ति॒ , यो᳚ऽग्निञ् चि॒न्वन्न् अ॑धि॒क्राम॑ति ।  
"वाङ्म॑ आ॒सन्न॒सोᳶ प्रा॒ण" इत्या॑ह ।  
प्रा॒णाने॒वात्मन्ध॑त्ते ।  
</details>

<details><summary>भट्टभास्कर-टीका</summary>

5अप वा एतस्मादित्यादि ॥ अत्रैव ब्राह्मणम् । अनेन मन्त्रेणाद्रवणात् आत्मति पुनः प्राणान् धत्ते ॥
</details>

<details><summary>मूलम् (संयुक्तम्)</summary>

यो रु॒द्रो अ॒ग्नौ यो अ॒फ्सु य ओष॑धीषु॒ यो रु॒द्रो विश्वा॒ भुव॑नावि॒वेश॒ तस्मै॑ रु॒द्राय॒ नमो॑ अ॒स्त्व्...
</details>

<details open><summary>विश्वास-प्रस्तुतिः</summary>

यो रु॒द्रो अ॒ग्नौ , यो अ॒फ्सु , य ओष॑धीषु॒ , यो रु॒द्रो विश्वा॒ भुव॑नावि॒वेश॒  तस्मै॑ रु॒द्राय॒ नमो॑ अ॒स्तु ।  
</details>

<details><summary>मूलम्</summary>

यो रु॒द्रो अ॒ग्नौ , यो अ॒फ्सु , य ओष॑धीषु॒ , यो रु॒द्रो विश्वा॒ भुव॑नावि॒वेश॒  तस्मै॑ रु॒द्राय॒ नमो॑ अ॒स्तु ।  
</details>

<details><summary>भट्टभास्कर-टीका</summary>

6गावीधुकं चरुं चरमायामिष्टकायां निदधाति यस्यां शतरुद्रीयं जुहोति - यो रुद्र इत्यनुष्टुभा ॥ यो देवोग्न्यादिष्ववस्थितः ततश्च विश्वान्यपि भूतजातानि विवेश तस्मै नम इति ॥
</details>

<details><summary>मूलम् (संयुक्तम्)</summary>

आहु॑तिभागा॒ वा अ॒न्ये रु॒द्रा ह॒विर्भा॑गाः [39]  
अ॒न्ये श॑तरु॒द्रीयꣳ॑ हु॒त्वा गा॑वीधु॒कञ्च॒रुमे॒तेन॒ यजु॑षा चर॒माया॒मिष्ट॑काया॒न्नि द॑ध्याद्भाग॒धेये॑नै॒वैनꣳ॑ शमयति॒ तस्य॒ त्वै श॑तरु॒द्रीयꣳ॑ हु॒तमित्या॑हु॒र्यस्यै॒तद॒ग्नौ क्रि॒यत॒ इति॒
</details>

<details open><summary>विश्वास-प्रस्तुतिः</summary>

आहु॑तिभागा॒ वा अ॒न्ये रु॒द्रा, ह॒विर्भा॑गा अ॒न्ये श॑तरु॒द्रीयꣳ॑ हु॒त्वा  
गा॑वीधु॒कञ् च॒रुम् ए॒तेन॒ यजु॑षा चर॒माया॒मिष्ट॑काया॒न् नि द॑ध्याद्, भाग॒धेये॑नै॒वैनꣳ॑ शमयति ।  
तस्य॒ त्वै श॑तरु॒द्रीयꣳ॑ हु॒तमित्या॑हु॒र्, यस्यै॒तद॒ग्नौ क्रि॒यत॒ इति॑ ।  
</details>

<details><summary>मूलम्</summary>

आहु॑तिभागा॒ वा अ॒न्ये रु॒द्रा, ह॒विर्भा॑गा अ॒न्ये श॑तरु॒द्रीयꣳ॑ हु॒त्वा  
गा॑वीधु॒कञ् च॒रुम् ए॒तेन॒ यजु॑षा चर॒माया॒मिष्ट॑काया॒न् नि द॑ध्याद्, भाग॒धेये॑नै॒वैनꣳ॑ शमयति ।  
तस्य॒ त्वै श॑तरु॒द्रीयꣳ॑ हु॒तमित्या॑हु॒र्, यस्यै॒तद॒ग्नौ क्रि॒यत॒ इति॑ ।  
</details>

<details><summary>भट्टभास्कर-टीका</summary>

7आहुतिभागा इत्यादि ॥ अत्रैव ब्राह्मणम् । आहुतिभागानां शतरुद्रीयहविर्भागाः । शतरुद्रीयानन्तरं गावीधुकं चरुनिधानं अंशाराधनेनांशमेव शमयति । तस्य त्वा इति । तस्यैव शतरुद्रीयं हुतं भवति तस्यैतच्चरुनिधानं क्रियत इत्याहुः यज्ञविदः ॥
</details>

<details><summary>मूलम् (संयुक्तम्)</summary>

वस॑वस्त्वा रु॒द्रैᳶ पु॒रस्ता᳚त्पान्तु पि॒तर॑स्त्वा य॒मरा॑जानᳶ पि॒तृभि॑र्दख्षिण॒तᳶ पा᳚न्त्वादि॒त्यास्त्वा॒ विश्वै᳚र्दे॒वैᳶ प॒श्चात्पा᳚न्तु द्युता॒नस्त्वा॑ मारु॒तो म॒रुद्भि॑रुत्तर॒तᳶ पा॑तु [40]  
दे॒वास्त्वेन्द्र॑ज्येष्ठा॒ वरु॑णराजानो॒ऽधस्ता᳚च्चो॒परि॑ष्टाच्च पान्तु॒
</details>

<details open><summary>विश्वास-प्रस्तुतिः</summary>

वस॑वस् त्वा रु॒द्रैᳶ पु॒रस्ता᳚त् पान्तु ,  
पि॒तर॑स् त्वा य॒मरा॑जानᳶ पि॒तृभि॑र् दख्षिण॒तᳶ पा᳚न्तु + आदि॒त्यास् त्वा॒ विश्वै᳚र्दे॒वैᳶ प॒श्चात् पा᳚न्तु ,  
द्युता॒नस् त्वा॑ मारु॒तो म॒रुद्भि॑रुत्तर॒तᳶ पा॑तु ,  
दे॒वास् त्वेन्द्र॑ज्येष्ठा॒ वरु॑णराजानो॒ ऽधस्ता᳚च् चो॒परि॑ष्टाच् च पान्तु ।  
</details>

<details><summary>मूलम्</summary>

वस॑वस् त्वा रु॒द्रैᳶ पु॒रस्ता᳚त् पान्तु ,  
पि॒तर॑स् त्वा य॒मरा॑जानᳶ पि॒तृभि॑र् दख्षिण॒तᳶ पा᳚न्तु + आदि॒त्यास् त्वा॒ विश्वै᳚र्दे॒वैᳶ प॒श्चात् पा᳚न्तु ,  
द्युता॒नस् त्वा॑ मारु॒तो म॒रुद्भि॑रुत्तर॒तᳶ पा॑तु ,  
दे॒वास् त्वेन्द्र॑ज्येष्ठा॒ वरु॑णराजानो॒ ऽधस्ता᳚च् चो॒परि॑ष्टाच् च पान्तु ।  
</details>

<details><summary>भट्टभास्कर-टीका</summary>

8सञ्चितमग्रिं आज्येन प्रोक्षति - वसवस्त्वेत्यादिभिः ॥ त्वामेवमेतैस्सह पान्त्विति ॥
</details>

<details><summary>मूलम् (संयुक्तम्)</summary>

न वा ए॒तेन॑ पू॒तो न मेध्यो॒ न प्रोख्षि॑तो॒ यदे॑न॒मत॑ᳶ प्रा॒चीन॑म्प्रो॒ख्षति॒ यथ्सञ्चि॑त॒माज्ये॑न प्रो॒ख्षति॒ तेन॑ पू॒तस्तेन॒ मेध्य॒स्तेन॒ प्रोख्षि॑तः ॥ [41]  
</details>

<details open><summary>विश्वास-प्रस्तुतिः</summary>

न वा ए॒तेन॑ पू॒तो, न मेध्यो॒, न प्रोख्षि॑तो॒ , यदे॑न॒मत॑ᳶ प्रा॒चीन॑म् प्रो॒ख्षति॒ यथ्सञ्चि॑त॒माज्ये॑न प्रो॒ख्षति॒   
तेन॑ पू॒तस् , तेन॒ मेध्य॒स् , तेन॒ प्रोख्षि॑तः ॥ [41]  
</details>

<details><summary>मूलम्</summary>

न वा ए॒तेन॑ पू॒तो, न मेध्यो॒, न प्रोख्षि॑तो॒ , यदे॑न॒मत॑ᳶ प्रा॒चीन॑म् प्रो॒ख्षति॒ यथ्सञ्चि॑त॒माज्ये॑न प्रो॒ख्षति॒   
तेन॑ पू॒तस् , तेन॒ मेध्य॒स् , तेन॒ प्रोख्षि॑तः ॥ [41]  
</details>

<details><summary>भट्टभास्कर-टीका</summary>

9न वा एतेनेत्यादि ॥ अत्रैव ब्राह्मणं - नायमग्निरेतेन प्रोक्षणेन पूतो नैव पूतः नैव मेध्यः मेधार्हः । किं बहुना प्रोक्षित एव न भवति । द्वितीयस्तुत्यर्थं प्रथमस्य निन्दा । केनेत्याह - अतः अस्माच्चरुनिधानात् प्राचीनं पूर्वं यदेनं प्रोक्षति 'सहस्रस्य प्रमा असि' डति हिरण्यशल्कैः तदकृतसममेवैतद्दृष्ट्या भवति । तस्माद्यत्सञ्चितमिदानीं चरुनिधानानन्तरं आज्येन प्रोक्षति वसवस्त्वादिभिः एतैर्मन्त्रैः । तेनैव पूतत्वादिभाव इति चरुनिधानस्यैव स्तुतिः; आज्यप्नोक्षणस्यैव वा ॥

इति पञ्चमे पञ्चमे नवमोनुवाकः ॥  
</details>
