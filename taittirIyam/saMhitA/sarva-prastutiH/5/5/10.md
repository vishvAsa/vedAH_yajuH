+++
title = "१०"

+++

<details><summary>मूलम् (संयुक्तम्)</summary>

स॒मीची॒ नामा॑सि॒ प्राची॒ दिक्तस्या᳚स्ते॒ऽग्निरधि॑पतिरसि॒तो र॑ख्षि॒ता यश्चाधि॑पति॒र्यश्च॑ गो॒प्ता ताभ्या॒न्नम॒स्तौ नो॑ मृडयता॒न्ते यन्द्वि॒ष्मो यश्च॑ नो॒ द्वेष्टि॒ तव्ँवा॒ञ्जम्भे॑ दधाम्योज॒स्विनी॒ नामा॑सि दख्षि॒णा दिक्तस्या᳚स्त॒ इन्द्रोऽधि॑पति॒ पृदा॑कु॒ प्राची॒ नामा॑सि प्र॒तीची॒ दिक्तस्या᳚स्ते [42]  
सोमोऽधि॑पतिस्स्व॒जो॑ऽव॒स्थावा॒ नामा॒स्युदी॑ची॒ दिक्तस्या᳚स्ते॒ वरु॒णोऽधि॑पतिस्ति॒रश्च॑राजि॒रधि॑पत्नी॒ नामा॑सि बृह॒ती दिक्तस्या᳚स्ते॒ बृह॒स्पति॒रधि॑पतिश्श्वि॒त्रो व॒शिनी॒ नामा॑सी॒यन्दिक्तस्या᳚स्ते य॒मोऽधि॑पति क॒ल्माष॑ग्रीवो रख्षि॒ता यश्चाधि॑पति॒र्यश्च॑ गो॒प्ता ताभ्या॒न्नम॒स्तौ नो॑ मृडयता॒न्ते यन्द्वि॒ष्मो यश्च॑ [43]  
नो॒ द्वेष्टि॒ तव्ँवा॒ञ्जम्भे॑ दधाम्य्...
</details>

<details open><summary>विश्वास-प्रस्तुतिः</summary>

स॒मीची॒ नामा॑सि॒ प्राची॒ दिक् ।  
तस्या᳚स् ते॒ऽग्निरधि॑पतिरसि॒तो र॑ख्षि॒ता ।  
यश् चाधि॑पति॒र् यश् च॑ गो॒प्ता , ताभ्या॒न् नम॒स् , तौ नो॑ मृडयताम् ।  
ते यन्द्वि॒ष्मो यश्च॑ नो॒ द्वेष्टि॒ तव्ँ वा॒ञ् जम्भे॑ दधामि ।  
ओ॒ज॒स्विनी॒ नामा॑सि दख्षि॒णा दिक् ।  
तस्या᳚स् त॒ इन्द्रोऽधि॑पति॒ पृदा॑कुः ।  
प्राची॒ नामा॑सि प्र॒तीची॒ दिक् ।  
तस्या᳚स् ते सोमोऽधि॑पतिस् स्व॒जः ।   
अ॒व॒स्थावा॒ नामा॒स्युदी॑ची॒ दिक् ।  
तस्या᳚स्ते॒ वरु॒णोऽधि॑पतिस् ति॒रश्च॑राजिः ।  
अधि॑पत्नी॒ नामा॑ऽसि बृह॒ती दिक् ।  
तस्या᳚स्ते॒ बृह॒स्पति॒रधि॑पतिश् श्वि॒त्रः ।  
व॒शिनी॒ नामा॑ ऽसी॒यन् दिक् ।  
तस्या᳚स्ते य॒मोऽधि॑पति क॒ल्माष॑ग्रीवो रख्षि॒ता ।  
यश् चाधि॑पति॒र् यश् च॑ गो॒प्ता , ताभ्या॒न् नम॒स् , तौ नो॑ मृडयताम् ।  
ते यन्द्वि॒ष्मो , यश् च॑  नो॒ द्वेष्टि॒ , तव्ँ वा॒ञ् जम्भे॑ दधामि ।  
</details>

<details><summary>मूलम्</summary>

स॒मीची॒ नामा॑सि॒ प्राची॒ दिक् ।  
तस्या᳚स् ते॒ऽग्निरधि॑पतिरसि॒तो र॑ख्षि॒ता ।  
यश् चाधि॑पति॒र् यश् च॑ गो॒प्ता , ताभ्या॒न् नम॒स् , तौ नो॑ मृडयताम् ।  
ते यन्द्वि॒ष्मो यश्च॑ नो॒ द्वेष्टि॒ तव्ँ वा॒ञ् जम्भे॑ दधामि ।  
ओ॒ज॒स्विनी॒ नामा॑सि दख्षि॒णा दिक् ।  
तस्या᳚स् त॒ इन्द्रोऽधि॑पति॒ पृदा॑कुः ।  
प्राची॒ नामा॑सि प्र॒तीची॒ दिक् ।  
तस्या᳚स् ते सोमोऽधि॑पतिस् स्व॒जः ।   
अ॒व॒स्थावा॒ नामा॒स्युदी॑ची॒ दिक् ।  
तस्या᳚स्ते॒ वरु॒णोऽधि॑पतिस् ति॒रश्च॑राजिः ।  
अधि॑पत्नी॒ नामा॑ऽसि बृह॒ती दिक् ।  
तस्या᳚स्ते॒ बृह॒स्पति॒रधि॑पतिश् श्वि॒त्रः ।  
व॒शिनी॒ नामा॑ ऽसी॒यन् दिक् ।  
तस्या᳚स्ते य॒मोऽधि॑पति क॒ल्माष॑ग्रीवो रख्षि॒ता ।  
यश् चाधि॑पति॒र् यश् च॑ गो॒प्ता , ताभ्या॒न् नम॒स् , तौ नो॑ मृडयताम् ।  
ते यन्द्वि॒ष्मो , यश् च॑  नो॒ द्वेष्टि॒ , तव्ँ वा॒ञ् जम्भे॑ दधामि ।  
</details>

<details><summary>भट्टभास्कर-टीका</summary>

1सर्पाहुतीः जुहोति - समीची नामासीत्याद्याः ॥ अनुपरिक्रामम् । समीची नाम त्वमसि सम्यग्गमना प्राची दिक् । तस्यास्तेऽग्रिरधिपतिः असितो नाम कृष्णः सर्पो रक्षिता । तस्यास्तव योधिपतिः अग्निः यश्च गोप्ता ताभ्यां अधिपतिरक्षितृभ्यां नमः । तौ नः अस्माकं मृडयतां सुखयताम् । ते वयं यं द्विष्मः यश्च नः अस्मान् द्वेष्टि तं वां जम्भे युवयोरास्ये दधामि भक्षयितुम् । ओजस्विनी नाम त्वमसि दक्षिणा दिक् । तस्यास्ते तव इन्द्रोधिपतिः । पृदाकुर्नाम सर्पोऽजगरः । रक्षितेत्यादिकं सर्वत्रानुषज्यते । प्राची नामासि त्वम् । प्रकृष्टगमना प्रतीची दिक् । तस्यास्ते सोमोधिपतिः स्वजो नाम सर्पो रक्षिता । स्वस्मिन् जायत इति स्वजः स्वायत्तबलः । स्वजनशील इत्येके । अवस्थावा नामासि त्वं अवस्थापयित्री उदीची दिक् । 'आतो मनिन्' इति वनिप्, व्यत्ययेन ङीप् रेफयोरभावः, मत्वर्थीयो वा वकारः । तस्यास्ते वरुणोधिपतिः तिरश्चराजिर्नाम सर्पो रक्षिता तिरश्चीना राजयोऽस्य सन्तीति । अधिपत्नी नामासि त्वं बृहती ऊर्ध्वा दिक् । तस्यास्ते बृहस्पतिरधिपतिः श्वित्रो नाम सर्पो रक्षिता श्वयनशीलः श्वित्रः । वशिनी नाम त्वमसि वशवतीति । इयं अधरा दिक् । तस्यास्ते यमोधिपतिः कल्माषग्रीवो नाम सर्पो रक्षिता ॥
</details>

<details><summary>मूलम् (संयुक्तम्)</summary>

ए॒ता वै दे॒वता॑ अ॒ग्निञ्चि॒तꣳ र॑ख्षन्ति॒ ताभ्यो॒ यदाहु॑ती॒र्न जु॑हु॒याद॑ध्व॒र्युञ्च॒ यज॑मानञ्च ध्यायेयु॒र्यदे॒ता आहु॑तीर्जु॒होति॑ भाग॒धेये॑नै॒वैना᳚ञ्छमयति॒ नार्ति॒मार्च्छ॑त्यध्व॒र्युर्न यज॑मानो
</details>

<details open><summary>विश्वास-प्रस्तुतिः</summary>

ए॒ता वै दे॒वता॑ अ॒ग्निञ्चि॒तꣳ र॑ख्षन्ति ।  
ताभ्यो॒ यदाहु॑ती॒र् न जु॑हु॒याद् अ॑ध्व॒र्युञ् च॒ यज॑मानञ् च ध्यायेयुः ।  
यदे॒ता आहु॑तीर् जु॒होति॑, भाग॒धेये॑नै॒वैना᳚ञ् छमयति ।  
नार्ति॒मार्च्छ॑त्यध्व॒र्युर्न यज॑मानः ।   
</details>

<details><summary>मूलम्</summary>

ए॒ता वै दे॒वता॑ अ॒ग्निञ्चि॒तꣳ र॑ख्षन्ति ।  
ताभ्यो॒ यदाहु॑ती॒र् न जु॑हु॒याद् अ॑ध्व॒र्युञ् च॒ यज॑मानञ् च ध्यायेयुः ।  
यदे॒ता आहु॑तीर् जु॒होति॑, भाग॒धेये॑नै॒वैना᳚ञ् छमयति ।  
नार्ति॒मार्च्छ॑त्यध्व॒र्युर्न यज॑मानः ।   
</details>

<details><summary>भट्टभास्कर-टीका</summary>

2एता वा इत्यादि ॥ अत्रैव ब्राह्मणम् । आहुतीः एतास्सर्पाहुतीः हुत्वा एनान् शमयति ॥
</details>

<details><summary>मूलम् (संयुक्तम्)</summary>

हे॒तयो॒ नाम॑ स्थ॒ तेषा᳚व्ँव पु॒रो गृ॒हा अ॒ग्निर्व॒ इष॑वस्सलि॒लो...
</details>

<details open><summary>विश्वास-प्रस्तुतिः</summary>

हे॒तयो॒ नाम॑ स्थ ।  
तेषा᳚व्ँ व पु॒रो गृ॒हाः ।  
अ॒ग्निर् व॒ इष॑वस् सलि॒लः ।  
</details>

<details><summary>मूलम्</summary>

हे॒तयो॒ नाम॑ स्थ ।  
तेषा᳚व्ँ व पु॒रो गृ॒हाः ।  
अ॒ग्निर् व॒ इष॑वस् सलि॒लः ।  
</details>

<details><summary>भट्टभास्कर-टीका</summary>

3अथ गन्धर्वाहुतीः जुहोति - हेतयो नाम स्थेत्याद्याः ॥ यथा सर्पाहुतिः तथा गन्धर्वा हेतयो हन्तारो नाम शत्रूणाम् । तेषां वः युष्माकं पुरः पूर्वस्यां दिशि गृहाः । 'पूर्वाधर' इत्यसिप्रत्ययः । अग्नितुल्या युष्माकमिषवः ताद्धर्म्यात्ताच्छब्द्यम् । सलिल इति वातनामं वातस्य नाम । येऽस्याग्रेः प्रेरयितारः । 'अनसतान्नपुंसकात्' इत्यच् समासान्तः । वातनाममित्यादि सर्वत्रानुषज्यते । अन्यतरतोनुषङ्गाम्नाना एते । उभयतोनुषङ्गाम्नानाः सर्पाहुतयः । तेभ्यो वो नम इत्यादि व्याख्यातमेव ॥
</details>

<details><summary>मूलम् (संयुक्तम्)</summary>

निलि॒म्पा नाम॑ [44]  
स्थ॒ तेषा᳚व्ँवो दख्षि॒णा गृ॒हा पि॒तरो॑ व॒ इष॑व॒स्सग॑रो...
</details>

<details open><summary>विश्वास-प्रस्तुतिः</summary>

नि॒लि॒म्पा नाम॑ स्थ ।  
तेषा᳚व्ँ वो दख्षि॒णा गृ॒हाः ।  
पि॒तरो॑ व॒ इष॑व॒स् सग॑रः ।  
</details>

<details><summary>मूलम्</summary>

नि॒लि॒म्पा नाम॑ स्थ ।  
तेषा᳚व्ँ वो दख्षि॒णा गृ॒हाः ।  
पि॒तरो॑ व॒ इष॑व॒स् सग॑रः ।  
</details>

<details><summary>भट्टभास्कर-टीका</summary>

4निलिम्पा नाम गन्धर्वास्स्थ नितरां लिप्ताः । तेषां वो दक्षिणस्यां दिशि गृहाः । दक्षिणादाच् । पितरः पातारो युष्माकमिषवः । सगर इति वातस्य नाम ॥
</details>

<details><summary>मूलम् (संयुक्तम्)</summary>

व॒ज्रिणो॒ नाम॑ स्थ॒ तेषा᳚व्ँव प॒श्चाद्गृ॒हास्स्वप्नो॑ व॒ इष॑वो॒
</details>

<details open><summary>विश्वास-प्रस्तुतिः</summary>

व॒ज्रिणो॒ नाम॑ स्थ ।  
तेषा᳚व्ँव प॒श्चाद्गृ॒हाः ।  
स्वप्नो॑ व॒ इष॑वः ।  
</details>

<details><summary>मूलम्</summary>

व॒ज्रिणो॒ नाम॑ स्थ ।  
तेषा᳚व्ँव प॒श्चाद्गृ॒हाः ।  
स्वप्नो॑ व॒ इष॑वः ।  
</details>

<details><summary>भट्टभास्कर-टीका</summary>

5वज्रिणो नाम गन्धर्वास्स्थ ॥ तेषां पश्चादपरस्यां दिशि गृहाः । 'पश्चपश्चात्' इति निपात्यते । स्वप्नः स्वापनकारिणः शत्रूणां व इषवः ॥
</details>

<details><summary>मूलम् (संयुक्तम्)</summary>

गह्व॑रोऽव॒स्थावा॑नो॒ नाम॑ स्थ॒ तेषा᳚व्ँव उत्त॒राद्गृ॒हा आपो॑ व॒ इष॑वस्...
</details>

<details open><summary>विश्वास-प्रस्तुतिः</summary>

गह्व॑रोऽव॒स्थावा॑नो॒ नाम॑ स्थ ।  
तेषा᳚व्ँ व उत्त॒राद्गृ॒हाः ।  
आपो॑ व॒ इष॑वः ।  
</details>

<details><summary>मूलम्</summary>

गह्व॑रोऽव॒स्थावा॑नो॒ नाम॑ स्थ ।  
तेषा᳚व्ँ व उत्त॒राद्गृ॒हाः ।  
आपो॑ व॒ इष॑वः ।  
</details>

<details><summary>भट्टभास्कर-टीका</summary>

6गह्वर इति वातस्य नाम । अवस्थावानो नाम गन्धर्वास्स्थ अवस्थापयितारः । पूर्ववद्वनिप् । तेषामुत्तरादुत्तरस्यां दिशि गृहाः । 'उत्तराधरदक्षिणादातिः' । आपः व्यापनशीलाः इषवः ॥
</details>

<details><summary>मूलम् (संयुक्तम्)</summary>

समु॒द्रोऽधि॑पतयो॒ नाम॑ स्थ॒ तेषा᳚व्ँव उ॒परि॑ गृ॒हा व॒र्षव्ँव॒ इष॒वोऽव॑स्वान्...
</details>

<details open><summary>विश्वास-प्रस्तुतिः</summary>

स॒मु॒द्रोऽधि॑पतयो॒ नाम॑ स्थ ।  
तेषा᳚व्ँ व उ॒परि॑ गृ॒हाः ।  
व॒र्॒षव्ँ व॒ इष॒वोऽव॑स्वान् ।  
</details>

<details><summary>मूलम्</summary>

स॒मु॒द्रोऽधि॑पतयो॒ नाम॑ स्थ ।  
तेषा᳚व्ँ व उ॒परि॑ गृ॒हाः ।  
व॒र्॒षव्ँ व॒ इष॒वोऽव॑स्वान् ।  
</details>

<details><summary>भट्टभास्कर-टीका</summary>

7समुद्र इति वातनाम । अधिपतयो नाम गन्धर्वात्स्थ । तेषां व उपरि ऊर्ध्वायां दिशि गृहाः । 'उपर्युपरिष्टात्' इति निपात्यते । वर्ष वृष्यमाणा वा वृष्टिहेतवो वा इषवः । अवस्वानिति वातस्य नाम ॥
</details>

<details><summary>मूलम् (संयुक्तम्)</summary>

क्र॒व्या नाम॑ स्थ॒ पार्थि॑वा॒स्तेषा᳚व्ँव इ॒ह गृ॒हाः [45]  
अन्न॑व्ँव॒ इष॑वो निमि॒षो वा॑तना॒मन्तेभ्यो॑ वो॒ नम॒स्ते नो॑ मृडयत॒ ते यन्द्वि॒ष्मो यश्च॑ नो॒ द्वेष्टि॒ तव्ँवो॒ जम्भे॑ दधामि
</details>

<details open><summary>विश्वास-प्रस्तुतिः</summary>

क्र॒व्या नाम॑ स्थ॒ पार्थि॑वाः ।  
तेषा᳚व्ँ व इ॒ह गृ॒हाः ।  
अन्न॑व्ँव॒ इष॑वो निमि॒षो वा॑तना॒मम् ।  
तेभ्यो॑ वो॒ नमः॑ ।  
ते नो॑ मृडयत ।  
ते यन्द्वि॒ष्मो यश्च॑ नो॒ द्वेष्टि॒ तव्ँवो॒ जम्भे॑ दधामि ।  
</details>

<details><summary>मूलम्</summary>

क्र॒व्या नाम॑ स्थ॒ पार्थि॑वाः ।  
तेषा᳚व्ँ व इ॒ह गृ॒हाः ।  
अन्न॑व्ँव॒ इष॑वो निमि॒षो वा॑तना॒मम् ।  
तेभ्यो॑ वो॒ नमः॑ ।  
ते नो॑ मृडयत ।  
ते यन्द्वि॒ष्मो यश्च॑ नो॒ द्वेष्टि॒ तव्ँवो॒ जम्भे॑ दधामि ।  
</details>

<details><summary>भट्टभास्कर-टीका</summary>

8गन्धर्वाः [क्रव्या नाम गन्धर्वाः] पार्थिवास्स्थ तेषां वः इह पृथिव्यां गृहाः । 'इदमो हः' । अन्नं अन्नहेतवो युष्माकमिषवः । निमिष इति वातस्य नाम ॥
</details>

<details><summary>मूलम् (संयुक्तम्)</summary>

हु॒तादो॒ वा अ॒न्ये दे॒वा अ॑हु॒तादो॒ऽन्ये तान॑ग्नि॒चिदे॒वोभया᳚न्प्रीणाति द॒ध्ना म॑धुमि॒श्रेणै॒ता आहु॑तीर्जुहोति भाग॒धेये॑नै॒वैना᳚न्प्रीणा॒त्यथो॒ खल्वा॑हु॒रिष्ट॑का॒ वै दे॒वा अ॑हु॒ताद॒ इति॑ [46]  
अ॒नु॒प॒रि॒क्राम॑ञ्जुहो॒त्यप॑रिवर्गमे॒वैना᳚न्प्रीणाती...
</details>

<details open><summary>विश्वास-प्रस्तुतिः</summary>

हु॒तादो॒ वा अ॒न्ये दे॒वा अ॑हु॒तादो॒ऽन्ये ।  
तान॑ग्नि॒चिदे॒वोभया᳚न् प्रीणाति ।  
द॒ध्ना म॑धुमि॒श्रेणै॒ता आहु॑तीर्जुहोति ।  
भाग॒धेये॑नै॒वैना᳚न् प्रीणाति ।  
अथो॒ खल्वा॑हु॒र् - "इष्ट॑का॒ वै दे॒वा अ॑हु॒ताद॒" इति॑ ।  [46]  
अ॒नु॒प॒रि॒क्राम॑ञ् जुहो॒ति ।  
अप॑रिवर्गमे॒वैना᳚न् प्रीणाति ।  
</details>

<details><summary>मूलम्</summary>

हु॒तादो॒ वा अ॒न्ये दे॒वा अ॑हु॒तादो॒ऽन्ये ।  
तान॑ग्नि॒चिदे॒वोभया᳚न् प्रीणाति ।  
द॒ध्ना म॑धुमि॒श्रेणै॒ता आहु॑तीर्जुहोति ।  
भाग॒धेये॑नै॒वैना᳚न् प्रीणाति ।  
अथो॒ खल्वा॑हु॒र् - "इष्ट॑का॒ वै दे॒वा अ॑हु॒ताद॒" इति॑ ।  [46]  
अ॒नु॒प॒रि॒क्राम॑ञ् जुहो॒ति ।  
अप॑रिवर्गमे॒वैना᳚न् प्रीणाति ।  
</details>

<details><summary>भट्टभास्कर-टीका</summary>

9हुतादो वा इत्यादि ॥ अत्रेव ब्राह्मणम् । एता गन्धर्वाहुतीः । अथो अपि च खल्वाहुः इष्टका अहुतादो देवा इति । अनुपरिक्रामं अनुपरिकम्यानुपरिक्रम्य अपरिवर्गं न किञ्चिदपि अपरिवृज्य ॥
</details>

<details><summary>मूलम् (संयुक्तम्)</summary>

इ॒म स्तन॒मूर्ज॑स्वन्तन्धया॒पाम्प्रप्या॑तमग्ने सरि॒रस्य॒ मध्ये᳚ । उथ्स॑ञ्जुषस्व॒ मधु॑मन्तमूर्व समु॒द्रिय॒ꣳ॒ सद॑न॒मा वि॑शस्व ।
</details>

<details open><summary>विश्वास-प्रस्तुतिः</summary>

इ॒म स्तन॒मूर्ज॑स्वन्तन्धया॒पाम् प्रप्या॑तमग्ने सरि॒रस्य॒ मध्ये᳚ ।  

उथ्स॑ञ्जुषस्व॒ मधु॑मन्तमूर्व समु॒द्रिय॒ꣳ॒ सद॑न॒मा वि॑शस्व ।
</details>

<details><summary>मूलम्</summary>

इ॒म स्तन॒मूर्ज॑स्वन्तन्धया॒पाम् प्रप्या॑तमग्ने सरि॒रस्य॒ मध्ये᳚ ।  

उथ्स॑ञ्जुषस्व॒ मधु॑मन्तमूर्व समु॒द्रिय॒ꣳ॒ सद॑न॒मा वि॑शस्व ।
</details>

<details><summary>भट्टभास्कर-टीका</summary>

10आज्यस्य पूर्णां स्रुचमग्रेर्विमोक्षं जुहोति - इमं स्तनमिति त्रिष्टुभा ॥ इमं स्तनं उत्पादकत्वेन मातृस्थानीयानामासां स्तनस्थानीयं स्रुक्स्थमाज्यं ऊर्जस्वन्तं रसवन्तं धय पिब । प्रप्यातं प्रवृद्धं हे अग्ने सरिरस्य सलिलस्य मध्ये यथा सलिलस्य मध्ये उत्सं प्रप्यायते न क्षीयते उत्सं उत्सस्थानीयं उत्स्यन्दनं जुषस्व सेवस्व मधुमन्तं मधुररसवन्तं ऊर्व वर्धयस्व च । ऊर्व पूरणे । यद्वा - हे ऊर्व महन् ते समुद्रियं समुद्रे भवं सदनं स्थानं आविशस्व आत्मीयमेव स्थानं अस्माभिर्विमुक्तो भजस्वेति । 'समुद्राभ्राद्धः' ॥
</details>

<details><summary>मूलम् (संयुक्तम्)</summary>

यो वा अ॒ग्निम्प्र॒युज्य॒ न वि॑मु॒ञ्चति॒ यथाश्वो॑ यु॒क्तोऽवि॑मुच्यमानः॒ ख्षुध्य॑न्परा॒भव॑त्ये॒वम॑स्या॒ग्नि परा॑ भवति॒ तम्प॑रा॒भव॑न्त॒य्ँयज॑मा॒नोऽनु॒ परा॑ भवति॒ सो᳚ऽग्निञ्चि॒त्वा लू॒ख्षः [47]  
भ॒व॒ती॒म स्तन॒मूर्ज॑स्वन्तन्धया॒पामित्याज्य॑स्य पू॒र्णाꣳ स्रुच॑ञ्जुहोत्ये॒ष वा अ॒ग्नेर्वि॑मो॒को वि॒मुच्यै॒वास्मा॒ अन्न॒मपि॑ दधाति॒ तस्मा॑दाहु॒र्यश्चै॒वव्ँवेद॒ यश्च॒ न सु॒धायꣳ॑ ह॒ वै वा॒जी सुहि॑तो दधा॒तीत्य॒ग्निर्वाव वा॒जी तमे॒व तत्प्री॑णाति॒ स ए॑नम्प्री॒त प्री॑णाति॒ वसी॑यान्भवति ॥ [48]  
</details>

<details open><summary>विश्वास-प्रस्तुतिः</summary>

यो वा अ॒ग्निम्प्र॒युज्य॒ न वि॑मु॒ञ्चति॒ , यथाश्वो॑ यु॒क्तोऽवि॑मुच्यमानः॒ ख्षुध्य॑न् परा॒भव॑ति + ए॒वम॑स्या॒ग्नि परा॑ भवति ।   

तम् प॑रा॒भव॑न्त॒य्ँ यज॑मा॒नोऽनु॒ परा॑ भवति ।  
सो᳚ऽग्निञ् चि॒त्वा लू॒ख्षः भवति । [47]  

इ॒म स्तन॒मूर्ज॑स्वन्तन्धया॒पामित्याज्य॑स्य पू॒र्णाꣳ स्रुच॑ञ् जुहोति ।  
ए॒ष वा अ॒ग्नेर्वि॑मो॒कः ।   
वि॒मुच्यै॒वास्मा॒ अन्न॒मपि॑ दधाति ।  

तस्मा॑दाहु॒र् यश्चै॒वव्ँ वेद॒ यश्च॒ न ।  
सु॒धायꣳ॑ ह॒ वै वा॒जी सुहि॑तो दधाति + इति॑ ।  
अ॒ग्निर्वाव वा॒जी ।  
तमे॒व तत् प्री॑णाति ।  
स ए॑नम्प्री॒त प्री॑णाति॒, वसी॑यान् भवति ॥ [48]  
</details>

<details><summary>मूलम्</summary>

यो वा अ॒ग्निम्प्र॒युज्य॒ न वि॑मु॒ञ्चति॒ , यथाश्वो॑ यु॒क्तोऽवि॑मुच्यमानः॒ ख्षुध्य॑न् परा॒भव॑ति + ए॒वम॑स्या॒ग्नि परा॑ भवति ।   

तम् प॑रा॒भव॑न्त॒य्ँ यज॑मा॒नोऽनु॒ परा॑ भवति ।  
सो᳚ऽग्निञ् चि॒त्वा लू॒ख्षः भवति । [47]  

इ॒म स्तन॒मूर्ज॑स्वन्तन्धया॒पामित्याज्य॑स्य पू॒र्णाꣳ स्रुच॑ञ् जुहोति ।  
ए॒ष वा अ॒ग्नेर्वि॑मो॒कः ।   
वि॒मुच्यै॒वास्मा॒ अन्न॒मपि॑ दधाति ।  

तस्मा॑दाहु॒र् यश्चै॒वव्ँ वेद॒ यश्च॒ न ।  
सु॒धायꣳ॑ ह॒ वै वा॒जी सुहि॑तो दधाति + इति॑ ।  
अ॒ग्निर्वाव वा॒जी ।  
तमे॒व तत् प्री॑णाति ।  
स ए॑नम्प्री॒त प्री॑णाति॒, वसी॑यान् भवति ॥ [48]  
</details>

<details><summary>भट्टभास्कर-टीका</summary>

11यो वा अग्निमिति ॥ अत्रैव ब्राह्मणम् । कर्मसमाप्तावप्यविमुक्तश्चेत् रथादौ यतोश्व इवास्याग्निः पराभवति नश्यति भागाभावात् । ततश्च यजमानोपि नश्येत् । स चित्वाऽग्निं लूक्षो दुर्गतो भवति । तस्मादेष होमोग्नेः विमोकाय भवति । विमुक्ताय वाऽन्नमपि दत्तं भवति । तस्मादित्यादि । यश्चैवमिमं वृत्तान्तं वेद यश्च न वेद लौकिकः । हितमेव सर्वेऽप्याहुः । कथं - सुहितः सुतृप्तो वाजी अश्वश्च सुधायं आभीक्ष्ण्येण शोभनं ददातीति । अग्निश्चायमश्वस्थानीयः । तमेव तेन भागेन प्रीणाति । स चैनं प्रीतः प्रीणाति । ततो वसीयान् वसुमत्तरो भवति यजमानः । 'विन्मतो र्लुक्' ॥

इति पञ्चमे पञ्चमे दशमोनुवाकः ॥  
</details>
