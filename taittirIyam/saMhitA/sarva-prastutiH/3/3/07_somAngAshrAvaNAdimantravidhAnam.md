+++
title = "०७ सोमाङ्गाश्रावणादिमन्त्रविधानम्"

+++

विश्वेदेवा ऋषयः

<details><summary>मूलम् (संयुक्तम्)</summary>

प्र॒जाप॑तिर्देवासु॒रान॑सृजत॒ तदनु॑ य॒ज्ञो॑ऽसृज्यत य॒ज्ञञ्छन्दाꣳ॑सि॒ ते विष्व॑ञ्चो॒ व्य॑क्राम॒न्थ्सोऽसु॑रा॒ननु॑ य॒ज्ञोऽपा᳚क्रामद्य॒ज्ञञ्छन्दाꣳ॑सि॒ ते दे॒वा अ॑मन्यन्ता॒मी वा इ॒दम॑भूव॒न्यद्व॒यꣵ स्म इति॒ ते प्र॒जाप॑ति॒मुपा॑धाव॒न्थ्सो᳚ऽब्रवीत्प्र॒जाप॑ति॒श्छन्द॑साव्ँवी॒र्य॑मा॒दाय॒ तद्व॒ᳶ प्र दा᳚स्या॒मीति॒ स छन्द॑साव्ँवी॒र्य᳚म् [19]  
आ॒दाय॒ तदे᳚भ्य॒ᳶ प्राय॑च्छ॒त्तदनु॒ छन्दा॒ꣳ॒स्यपा᳚क्राम॒ञ्छन्दाꣳ॑सि य॒ज्ञस्ततो॑ दे॒वा अभ॑व॒न्परासु॑रा॒ य ए॒वञ्छन्द॑साव्ँवी॒र्य॑व्ँवेद
</details>

<details open><summary>विश्वास-प्रस्तुतिः</summary>

प्र॒जाप॑तिर्देवासु॒रान॑सृजत ।  
तदनु॑ य॒ज्ञो॑ऽसृज्यत ।  
य॒ज्ञञ्छन्दाꣳ॑सि ।  

ते विष्व॑ञ्चो॒ व्य॑क्रामन् ।  

सोऽसु॑रा॒ननु॑ य॒ज्ञोऽपा᳚क्रामत् ।  

य॒ज्ञञ् +++(अनु)+++छन्दाꣳ॑सि +++(अपक्रामन्)+++।
</details>

<details><summary>मूलम्</summary>

प्र॒जाप॑तिर्देवासु॒रान॑सृजत ।  
तदनु॑ य॒ज्ञो॑ऽसृज्यत ।  
य॒ज्ञञ्छन्दाꣳ॑सि ।  

ते विष्व॑ञ्चो॒ व्य॑क्रामन् ।  

सोऽसु॑रा॒ननु॑ य॒ज्ञोऽपा᳚क्रामत् ।  

य॒ज्ञञ् +++(अनु)+++छन्दाꣳ॑सि +++(अपक्रामन्)+++।
</details>

<details><summary>भट्टभास्करटीका</summary>

1प्रजापतिर्देवासुरानित्यादि ॥ देवासुरसृष्ट्यनन्तरं यज्ञोसृज्यत । यज्ञमनु छन्दांस्यसृजत । ततस्ते देवासुराः प्रथमसृष्टाः विष्वञ्चो नान्य[ना]गतयो व्यक्रामन् विशिष्टा आगच्छन् । यज्ञोसुरपक्षसमाश्रयेण प्रजापतिसकाशादपाक्रामत्, यज्ञमनु छन्दांस्यपाक्रामन् ।
</details>

<details open><summary>विश्वास-प्रस्तुतिः</summary>

ते दे॒वा अ॑मन्यन्त ।
</details>

<details><summary>मूलम्</summary>

ते दे॒वा अ॑मन्यन्त ।
</details>

<details><summary>भट्टभास्करटीका</summary>

ते तादृशाः यज्ञेन छन्दोनिश्चयविरहिता देवाः अमन्यन्त अमी असुरा यज्ञवन्तः, छन्दस्वन्तश्च ।
</details>

<details open><summary>विश्वास-प्रस्तुतिः</summary>

अ॒मी वा इ॒दम॑भूवन् ।  
यद्व॒यꣵ स्म इति॑ ।
</details>

<details><summary>मूलम्</summary>

अ॒मी वा इ॒दम॑भूवन् ।  
यद्व॒यꣵ स्म इति॑ ।
</details>

<details><summary>भट्टभास्करटीका</summary>

एते इदं विश्वमभूवन् यद्विश्वं वयं स्मः, विश्वस्य वयमीशितारस्स्मः । इदानीं त्वसुराः विश्वस्येशितारोभूवन् ।
</details>

<details open><summary>विश्वास-प्रस्तुतिः</summary>

ते प्र॒जाप॑ति॒मुपा॑धावन्  ।    
</details>

<details><summary>मूलम्</summary>

ते प्र॒जाप॑ति॒मुपा॑धावन्  ।    
</details>

<details><summary>भट्टभास्करटीका</summary>

ते देवाः तथाविधं परिभवमसहमानाः प्रजापतिमुपाधावन् ईदृशाः स्म इति वदन्तः ।
</details>

<details open><summary>विश्वास-प्रस्तुतिः</summary>

सो᳚ऽब्रवीत् ।  
प्र॒जाप॑ति॒श्छन्द॑साव्ँवी॒र्य॑मा॒दाय॒ तद्व॒ᳶ प्र दा॒स्या॒मीति॑ ।  
</details>

<details><summary>मूलम्</summary>

सो᳚ऽब्रवीत् ।  
प्र॒जाप॑ति॒श्छन्द॑साव्ँवी॒र्य॑मा॒दाय॒ तद्व॒ᳶ प्र दा॒स्या॒मीति॑ ।  
</details>

<details><summary>भट्टभास्करटीका</summary>

अप देवैरुपाश्रितस्स प्रजापतिरब्रवीत् - छन्दसां वीर्यं बलमादाय वो युष्मभ्यं तत्प्रदास्यामीति । स तथोक्तवान् तथैवाकरोत् । तच्च वीर्यमाश्रावणादिरूपं इदानीमेव वक्ष्यते ।
</details>

<details open><summary>विश्वास-प्रस्तुतिः</summary>

स छन्द॑साव्ँवी॒र्य᳚मा॒दाय॒ तदे᳚भ्य॒ᳶ प्राय॑च्छत् ।  

तदनु॒ छन्दा॒ꣳ॒स्यपा᳚क्रामन्  ।  

छन्दाꣳ॑सि य॒ज्ञः +++(अपक्रामत् )+++।    

ततो॑ दे॒वा अभ॑व॒न् परासु॑राः ।  

य ए॒वञ्छन्द॑साव्ँवी॒र्य॑व्ँवेद ।
</details>

<details><summary>मूलम्</summary>

स छन्द॑साव्ँवी॒र्य᳚मा॒दाय॒ तदे᳚भ्य॒ᳶ प्राय॑च्छत् ।  

तदनु॒ छन्दा॒ꣳ॒स्यपा᳚क्रामन्  ।  

छन्दाꣳ॑सि य॒ज्ञः +++(अपक्रामत् )+++।    

ततो॑ दे॒वा अभ॑व॒न् परासु॑राः ।  

य ए॒वञ्छन्द॑साव्ँवी॒र्य॑व्ँवेद ।
</details>

<details><summary>भट्टभास्करटीका</summary>

अथ यदैव छन्दोभ्यो वीर्यमादाय देवेभ्यो दत्तं तदनन्तरमेव छन्दांस्यसुरेभ्योऽपाक्रामन्, छन्दांस्यनु यज्ञोपाक्रामत्, ततोपक्रमाद्देवानुपागच्छत् छन्दांसि यज्ञश्च, यत्र छन्दसां वीर्यमवस्थितमिति सामर्थ्याद्गम्यते, ततो देवा अभवन् भूतिमन्तस्संपन्नाः, असुराश्च पराभूताः ॥
</details>

<details><summary>मूलम् (संयुक्तम्)</summary>

आ श्रा॑व॒यास्तु॒ श्रौष॒ड्यज॒ ये यजा॑महे वषट्का॒रो भव॑त्या॒त्मना॒ परा᳚ऽस्य॒ भ्रातृ॑व्यो भवति
</details>

<details open><summary>विश्वास-प्रस्तुतिः</summary>

आ श्रा॑व॒यास्तु॒ श्रौष॑ट् यज॒ ये यजा॑महे वषट्का॒रो भव॑ति ।

आ॒त्मना॒ परा᳚ऽस्य॒ भ्रातृ॑व्यो भवति।  
</details>

<details><summary>मूलम्</summary>

आ श्रा॑व॒यास्तु॒ श्रौष॑ट् यज॒ ये यजा॑महे वषट्का॒रो भव॑ति ।

आ॒त्मना॒ परा᳚ऽस्य॒ भ्रातृ॑व्यो भवति।  
</details>

<details><summary>भट्टभास्करटीका</summary>

2अथ य एवं छन्दसां वीर्यं वेदेत्युक्ते किं पुनस्तच्छन्दसां वीर्यमित्याह - आश्रावयेत्यादि ॥ 'आश्रावय' इत्याश्रवणार्थं चतुरक्षरमध्वर्योः, इदं तुभ्यं दास्यामीति हविर्याज... [र्यागदेवतायै आभिमुख्येन श्रावयेति] । 'अस्तु श्रौषट्' इति प्रत्याश्रवणं चतुरक्षरं अग्नीधः । अस्तु प्रत्याश्रुतं हविर्देवतायै दातुमिति । 'यज' इति याज्यां ब्रूहीति द्व्यक्षरम् । 'ये यजामहे' इति आरोहणार्थं पञ्चाक्षरं यष्टुमर्हन्तीति । वषट्कारो वौषट्छब्दः । एवमेतानि छन्दसामक्षरसंख्याविशेषाणां वीर्याणि समुद्धृत्य प्रजापतिना देवेभ्यो दत्तानीति यो वेद स भवत्यात्मना भूतिमान् स्वयं संपद्यते; अस्य तु भ्रातृव्यः शत्रुः पराभवति नश्यति ॥
</details>

<details><summary>मूलम् (संयुक्तम्)</summary>

ब्रह्मवा॒दिनो॑ वदन्ति॒ कस्मै॒ कम॑ध्व॒र्युरा श्रा॑वय॒तीति॒ छन्द॑साव्ँवी॒र्या॑येति॑ ब्रूयादे॒तद्वै [20]  
छन्द॑साव्ँवी॒र्य॑मा श्रा॑व॒यास्तु॒ श्रौष॒ड्यज॒ ये यजा॑महे वषट्का॒रः
</details>

<details open><summary>विश्वास-प्रस्तुतिः</summary>

ब्र॒ह्म॒वा॒दि॒नो॑ वदन्ति ।   
कस्मै॒ कम॑ध्व॒र्युरा श्रा॒व॒य॒तीति॑ ।    
छन्द॑साव्ँवी॒र्या॑येति॑ ब्रूयात् ।   
</details>

<details><summary>मूलम्</summary>

ब्र॒ह्म॒वा॒दि॒नो॑ वदन्ति ।   
कस्मै॒ कम॑ध्व॒र्युरा श्रा॒व॒य॒तीति॑ ।    
छन्द॑साव्ँवी॒र्या॑येति॑ ब्रूयात् ।   
</details>

<details><summary>भट्टभास्करटीका</summary>

3ब्रह्मवादिन इति ॥ स्मै खलु कामायाध्वर्युराश्रावयतीति । किमिति वितर्के । सुखवाचीति केचित् । 'कस्मै कमग्निश्चीयते' इत्यादि च द्रष्टव्यम् । उपलक्षणं चेदं 'अध्वर्युराश्रावयति' इति - अध्वर्य्वादयः प्रचरन्तः कस्मै प्रयोजनायाश्रावणादीनि कुर्वन्ति छन्दसामीति । छन्दसां वीर्याय वीर्यवत्त्वाय पूर्वं प्रजापतिनोद्धृतवीर्याणि छन्दांसि, तानीदानीं यागार्थं वीर्यवन्ति कर्तुं आश्रावणादीनि कुर्वन्तीति ब्रूयात् उत्तरम् ।
</details>

<details open><summary>विश्वास-प्रस्तुतिः</summary>

ए॒तद्वै छन्द॑साव्ँवी॒र्य॑म्  ।   
आ श्रा॑व॒यास्तु॒ श्रौष॒ड्यज॒ ये यजा॑महे वषट्का॒रः ।
</details>

<details><summary>मूलम्</summary>

ए॒तद्वै छन्द॑साव्ँवी॒र्य॑म्  ।   
आ श्रा॑व॒यास्तु॒ श्रौष॒ड्यज॒ ये यजा॑महे वषट्का॒रः ।
</details>

<details><summary>भट्टभास्करटीका</summary>

एतद्वा इत्यादि । गतम् ॥
</details>

<details open><summary>विश्वास-प्रस्तुतिः</summary>

य ए॒वव्ँवेद॒ सवी᳚र्यैरे॒व छन्दो॑भिरर्चति॒ यत्किञ्चार्च॑ति॒
</details>

<details><summary>मूलम्</summary>

य ए॒वव्ँवेद॒ सवी᳚र्यैरे॒व छन्दो॑भिरर्चति॒ यत्किञ्चार्च॑ति॒
</details>

<details><summary>भट्टभास्करटीका</summary>

4य एवं वेदेति ॥ विदित्वा कुर्वन्नेव सर्वार्थैश्छन्दोभिरर्चति देवतादिकमाराधयति यत्किंचिदस्यार्चनीयं अयज्ञसंयुक्तमपि ॥
</details>

<details><summary>मूलम् (संयुक्तम्)</summary>

यदिन्द्रो॑ वृ॒त्रमह॑न्नमे॒ध्यन्तद्यद्यती॑न॒पाव॑पदमे॒ध्यन्तदथ॒ कस्मा॑दै॒न्द्रो य॒ज्ञ आ सꣵस्था॑तो॒रित्या॑हु॒ः  
</details>

<details open><summary>विश्वास-प्रस्तुतिः</summary>

यदिन्द्रो॑ वृ॒त्रमह॑न्नमे॒ध्यन्तद् , यद्यती॑न॒पाव॑पद् अमे॒ध्यन्तद् ,
अथ॒ कस्मा॑दै॒न्द्रो य॒ज्ञ आ सꣵस्था॑तो॒रित्या॑हुः
</details>

<details><summary>मूलम्</summary>

यदिन्द्रो॑ वृ॒त्रमह॑न्नमे॒ध्यन्तद् , यद्यती॑न॒पाव॑पद् अमे॒ध्यन्तद् ,
अथ॒ कस्मा॑दै॒न्द्रो य॒ज्ञ आ सꣵस्था॑तो॒रित्या॑हुः
</details>

<details><summary>भट्टभास्करटीका</summary>

5यदिन्द्र इत्यादि ॥ वृत्रस्य हननं यदिन्द्रेण कृतं तदमेध्यं अयज्ञार्हं चरितं, यच्च यतीनसुरविशेषानपावपत् अनाशयत् 'इन्द्रो यतीन् सालावृकेभ्यः प्रायच्छत्' इत्याह तदप्ययज्ञार्हमस्य चरितम् । एवमयज्ञार्हं खल्वाचरितवानिन्द्रः । अथवेदानीं कस्मात्कारणात् ऐन्द्रो यज्ञ आ संस्थातोरा समाप्तेः, कथं वा इन्द्रोर्चनीयो भवतीत्याहुः ब्रह्मवादिनः । 'भावलक्षणे' इति तोसुन्, 'ययतोश्चातदर्थे' इत्युत्तरपदान्तोदात्तत्वम् ॥
</details>

<details><summary>मूलम् (संयुक्तम्)</summary>

इन्द्र॑स्य॒ वा ए॒षा य॒ज्ञिया॑ त॒नूर्यद्य॒ज्ञस्तामे॒व तद्य॑जन्ति॒ य ए॒वव्ँवेदोपै॑नय्ँय॒ज्ञो न॑मति ॥ [21]   
</details>

<details open><summary>विश्वास-प्रस्तुतिः</summary>

इन्द्र॑स्य॒ वा ए॒षा य॒ज्ञिया॑ त॒नूः ।  
यद्य॒ज्ञस्तामे॒व तद्य॑जन्ति ।  
</details>

<details><summary>मूलम्</summary>

इन्द्र॑स्य॒ वा ए॒षा य॒ज्ञिया॑ त॒नूः ।  
यद्य॒ज्ञस्तामे॒व तद्य॑जन्ति ।  
</details>

<details><summary>भट्टभास्करटीका</summary>

6उत्तरमाह - इन्द्रस्य वा इत्यादि ॥ इन्द्रस्य द्वे ततू । काचित् वृत्रवधादि करोति, काचित् यज्ञात्मिका यष्टृभिरर्च्यते । तत्र येयं यज्ञात्मिका एषा यज्ञिया यजनार्हा । यजनं यज्ञः । यजमानायैवेयं इन्द्रस्य तनूः तामेव यां तनुमेतैस्सवीर्यैः छन्दोभिः यजन्ति अर्चयन्तीति ।
</details>

<details open><summary>विश्वास-प्रस्तुतिः</summary>

य ए॒वव्ँवेद॑ ।  
उपै॑नय्ँय॒ज्ञो न॑मति ॥
</details>

<details><summary>मूलम्</summary>

य ए॒वव्ँवेद॑ ।  
उपै॑नय्ँय॒ज्ञो न॑मति ॥
</details>

<details><summary>भट्टभास्करटीका</summary>

य एवमिति । गतम् ॥

इति तृतीये तृतीये सप्तमोनुवाकः ॥
</details>
