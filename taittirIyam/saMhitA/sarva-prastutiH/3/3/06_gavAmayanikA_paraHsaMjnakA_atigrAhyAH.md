+++
title = "०६ गवामयनिका परःसंज्ञका अतिग्राह्याः"

+++

विश्वेदेवा ऋषयः
<details><summary>मूलम् (संयुक्तम्)</summary>

दे॒वा वै यद्य॒ज्ञेन॒ नावारु॑न्धत॒ तत्परै॒रवा॑रुन्धत॒ तत्परा॑णाम्पर॒त्वम्यत्परे॑ गृ॒ह्यन्ते॒ यदे॒व य॒ज्ञेन॒ नाव॑रु॒न्द्धे तस्याव॑रुद्ध्यै॒ यम्प्र॑थ॒मङ्गृ॒ह्णाती॒ममे॒व तेन॑ लो॒कम॒भि ज॑यति॒ यन्द्वि॒तीय॑म॒न्तरि॑ख्ष॒न्तेन॒ यन्तृ॒तीय॑म॒मुमे॒व तेन॑ लो॒कम॒भि ज॑यति॒ यदे॒ते गृ॒ह्यन्त॑ ए॒षाल्ँलो॒काना॑म॒भिजि॑त्यै [16]  
</details>

<details open><summary>विश्वास-प्रस्तुतिः</summary>

दे॒वा वै यद्य॒ज्ञेन॒ नावारु॑न्धत ।  
</details>

<details><summary>मूलम्</summary>

दे॒वा वै यद्य॒ज्ञेन॒ नावारु॑न्धत ।  
</details>

<details><summary>भट्टभास्करटीका</summary>

1अथ परस्साम्नां ग्रहणं विधास्यन् तत्स्तुतिं तावदाह – देवा वा इत्यादि ॥ यज्ञेन केवलेन परस्सामरहितेन यदभिमतं तन्नावारुन्धत नालभन्त ।
</details>

<details open><summary>विश्वास-प्रस्तुतिः</summary>

तत्परै॒रवा॑रुन्धत ।   
</details>

<details><summary>मूलम्</summary>

तत्परै॒रवा॑रुन्धत ।   
</details>

<details><summary>भट्टभास्करटीका</summary>

तत्परैः परस्सामभिः अवारुन्धत । तत्पराणां परत्वम् । पारयन्ति पूरयन्त्यभीष्टमिति पराः, 'ऋदोरप्' इति अप् ।
</details>

<details open><summary>विश्वास-प्रस्तुतिः</summary>

यत्परे॑ गृ॒ह्यन्ते᳚   
</details>

<details><summary>मूलम्</summary>

यत्परे॑ गृ॒ह्यन्ते᳚   
</details>

<details><summary>भट्टभास्करटीका</summary>

यत्परे । असर्वनामत्वाद्व्यत्ययेन शीभावः ।
</details>

<details open><summary>विश्वास-प्रस्तुतिः</summary>

यदे॒व य॒ज्ञेन॒ नाव॑रु॒न्द्धे तस्याव॑रुद्ध्यै ।   
</details>

<details><summary>मूलम्</summary>

यदे॒व य॒ज्ञेन॒ नाव॑रु॒न्द्धे तस्याव॑रुद्ध्यै ।   
</details>

<details><summary>भट्टभास्करटीका</summary>

यदेव तेन यज्ञेन नावारुन्धत तस्यावरुद्ध्यै भवति एतेषां ग्रहणम् ।
</details>

<details open><summary>विश्वास-प्रस्तुतिः</summary>

यम्प्र॑थ॒मङ्गृ॒ह्णाती॒ममे॒व तेन॑ लो॒कम॒भि ज॑यति ।     
</details>

<details><summary>मूलम्</summary>

यम्प्र॑थ॒मङ्गृ॒ह्णाती॒ममे॒व तेन॑ लो॒कम॒भि ज॑यति ।     
</details>

<details><summary>भट्टभास्करटीका</summary>

यं प्रथममित्यादि । इमं मबुष्यलोकमभिजयति । यं द्वितीयमिति । गृह्णातीत्येव । अन्तरिक्षं तेनाभिजयतीत्येव ।
</details>

<details open><summary>विश्वास-प्रस्तुतिः</summary>

यन्द्वि॒तीय॑म् +++(गृण्हाति)+++अ॒न्तरि॑ख्ष॒न्तेन॒ +++(लो॒कम॒भि ज॑यति॒ )+++ ।  

यन्तृ॒तीय॑म् +++(गृण्हाति)+++अमुमे॒व तेन॑ लो॒कम॒भि ज॑यति ।  
</details>

<details><summary>मूलम्</summary>

यन्द्वि॒तीय॑म् +++(गृण्हाति)+++अ॒न्तरि॑ख्ष॒न्तेन॒ +++(लो॒कम॒भि ज॑यति॒ )+++ ।  

यन्तृ॒तीय॑म् +++(गृण्हाति)+++अमुमे॒व तेन॑ लो॒कम॒भि ज॑यति ।  
</details>

<details><summary>भट्टभास्करटीका</summary>

यं तृतीयमिति । गृह्णातीत्येव ।
</details>

<details open><summary>विश्वास-प्रस्तुतिः</summary>

यदे॒ते गृ॒ह्यन्त॑ ए॒षाल्ँलो॒काना॑म॒भिजि॑त्यै   ।  
</details>

<details><summary>मूलम्</summary>

यदे॒ते गृ॒ह्यन्त॑ ए॒षाल्ँलो॒काना॑म॒भिजि॑त्यै   ।  
</details>

<details><summary>भट्टभास्करटीका</summary>

यदेते इति । एते सर्वेऽपि यद्गृह्यन्ते एतेषां सर्वेषां लोकानामभिजयाय भवति । 'तादौ च' इति गतेः प्रकृतिस्वरत्वम्, 'ऊडिदम्' इति षष्ठ्या उदात्तत्वम् ॥
</details>

<details><summary>मूलम् (संयुक्तम्)</summary>

उत्त॑रे॒ष्वह॑स्स्व॒मुतो॒ऽर्वाञ्चो॑ गृह्यन्तेऽभि॒जित्यै॒वेमाल्ँ लो॒कान्पुन॑रि॒मल्ँलो॒कम्प्र॒त्यव॑रोहन्ति॒ यत्पूर्वे॒ष्वह॑स्स्वि॒तᳶ परा᳚ञ्चो गृ॒ह्यन्ते॒ तस्मा॑दि॒तᳶ परा᳚ञ्च इ॒मे लो॒का यदुत्त॑रे॒ष्वह॑स्स्व॒मुतो॒ऽर्वाञ्चो॑ गृ॒ह्यन्ते॒ तस्मा॑द॒मुतो॒ऽर्वाञ्च॑ इ॒मे लो॒कास्तस्मा॒दया॑तयाम्नो लो॒कान्म॑नु॒ष्या॑ उप॑ जीवन्ति  
</details>

<details open><summary>विश्वास-प्रस्तुतिः</summary>

उत्त॑रे॒ष्वह॑स्स्व॒मुतो॒ऽर्वाञ्चो॑ गृह्यन्ते ।  

अ॒भि॒जित्यै॒॒वेमाल्ँ लो॒कान्पुन॑रि॒मल्ँलो॒कम्प्र॒त्यव॑रोहन्ति ।  
</details>

<details><summary>मूलम्</summary>

उत्त॑रे॒ष्वह॑स्स्व॒मुतो॒ऽर्वाञ्चो॑ गृह्यन्ते ।  

अ॒भि॒जित्यै॒॒वेमाल्ँ लो॒कान्पुन॑रि॒मल्ँलो॒कम्प्र॒त्यव॑रोहन्ति ।  
</details>

<details><summary>भट्टभास्करटीका</summary>

2उत्तरेष्वित्यादि ॥ वैषुवतादह्न उत्तरेषु त्रिष्वहस्सु अन्वहं अमुतः तृतीयदिनप्रभृति अर्वाञ्चः आवृत्ताः प्रतिलोमगतयो गृह्यन्ते । यथा - प्रथमेऽह्नि तृतीयः द्वितीये द्वितीयः तृतीये प्रथम इति । एवमिति । इमान् लोकान् अभिजित्य, इममेव लोकं पुनः प्र्यवरोहन्ति ।
</details>

<details open><summary>विश्वास-प्रस्तुतिः</summary>

यत्पूर्वे॒ष्वह॑स्स्वि॒तᳶ परा᳚ञ्चो गृ॒ह्यन्ते ।  

यत्पूर्वे॒ष्वह॑स्स्वि॒तᳶ परा᳚ञ्चो गृ॒ह्यन्ते ।  
</details>

<details><summary>मूलम्</summary>

यत्पूर्वे॒ष्वह॑स्स्वि॒तᳶ परा᳚ञ्चो गृ॒ह्यन्ते ।  

यत्पूर्वे॒ष्वह॑स्स्वि॒तᳶ परा᳚ञ्चो गृ॒ह्यन्ते ।  
</details>

<details><summary>भट्टभास्करटीका</summary>

यत्पूर्वेष्विति । वैषुवतात्पूर्वेषु त्रिष्वहस्सु इतः प्रथमदिनप्रभृति पराञ्चः अनुलोभगतयः प्रथमादितृतीयान्ता गृह्यन्ते । तस्मादितो मनुष्यलोकादारभ्य पराञ्च इमे लोकाः, भूरिति प्रथमलोकः, अन्तरिक्षं द्वितीयलोकः, द्यौस्तृतीय इति ।
</details>

<details open><summary>विश्वास-प्रस्तुतिः</summary>

यदुत्त॑रे॒ष्वह॑स्स्व॒मुतो॒ऽर्वाञ्चो॑ गृ॒ह्यन्ते᳚ ।  

तस्मा॑द॒मुतो॒ऽर्वाञ्च॑ इ॒मे लो॒काः ।  
</details>

<details><summary>मूलम्</summary>

यदुत्त॑रे॒ष्वह॑स्स्व॒मुतो॒ऽर्वाञ्चो॑ गृ॒ह्यन्ते᳚ ।  

तस्मा॑द॒मुतो॒ऽर्वाञ्च॑ इ॒मे लो॒काः ।  
</details>

<details><summary>भट्टभास्करटीका</summary>

यदुत्तरेष्वित्यादि । ततो द्युलोकादर्वाञ्चो लोका भवन्ति तत्रस्थानां हि द्यौः प्रथमो लोकः अन्तरिक्षं द्वितीयः, भूस्तृतीय इति ।
</details>

<details open><summary>विश्वास-प्रस्तुतिः</summary>

तस्मा॒दया॑तयाम्नो लो॒कान्म॑नु॒ष्या॑ उप॑ जीवन्ति ।  
</details>

<details><summary>मूलम्</summary>

तस्मा॒दया॑तयाम्नो लो॒कान्म॑नु॒ष्या॑ उप॑ जीवन्ति ।  
</details>

<details><summary>भट्टभास्करटीका</summary>

तस्मादिति । अयातयाम्नोऽगतरसान् अपुनर्मुक्तसारान् लोकान् मनुष्यादय उपजीवन्ति । 'वैषुवतेषु हि पराञ्चश्च अर्वाञ्चश्च गृह्यन्ते' इत्याचार्योक्तम् ॥
</details>

<details><summary>मूलम् (संयुक्तम्)</summary>

ब्रह्मवा॒दिनो॑ वदन्ति॒ कस्मा᳚थ्स॒त्याद॒द्भ्य ओष॑धय॒स्सम्भ॑व॒न्त्योष॑धयः [17]  म॒नु॒ष्या॑णा॒मन्न॑म्प्र॒जाप॑तिम्प्र॒जा अनु॒ प्र जा॑यन्त॒ इति॒ परा॒नन्विति॑ ब्रूयाद्
</details>

<details open><summary>विश्वास-प्रस्तुतिः</summary>

ब्र॒ह्म॒वा॒दिनो॑ वदन्ति ।  
कस्मा᳚थ्स॒त्याद॒द्भ्य ओष॑धय॒स्सम्भ॑व॒न्ति ।   
ओष॑धयो म॒नु॒ष्या॑णा॒मन्न॑म्+++(भवति)+++ ।  
प्र॒जाप॑तिम्प्र॒जा अनु॒ प्र जा॑यन्त॒ इति॑।  
</details>

<details><summary>मूलम्</summary>

ब्र॒ह्म॒वा॒दिनो॑ वदन्ति ।  
कस्मा᳚थ्स॒त्याद॒द्भ्य ओष॑धय॒स्सम्भ॑व॒न्ति ।   
ओष॑धयो म॒नु॒ष्या॑णा॒मन्न॑म्+++(भवति)+++ ।  
प्र॒जाप॑तिम्प्र॒जा अनु॒ प्र जा॑यन्त॒ इति॑।  
</details>

<details><summary>भट्टभास्करटीका</summary>

3ब्रह्मवादिन इत्यादि ॥ कस्मात्सत्यात् कारणात् अद्भ्य ओषधयस्सम्भवन्ति उत्पद्यन्ते? कस्माच्च कारणात्ता ओषधयः मनुष्याणामन्नं भवति? कस्माच्च पुनः कारणात् अन्नस्य दात्र्यः प्रजाः प्रजापतिमनुप्रजायन्ते । लक्षणेऽनोः कर्मप्रवचनीयत्वम् । प्रजापतिहेतुका उत्पद्यन्ते । इति ब्रह्मवादिनः प्रश्नं वदन्ति ।
</details>

<details open><summary>विश्वास-प्रस्तुतिः</summary>

परा॒नन्विति॑ ब्रूयात् ।
</details>

<details><summary>मूलम्</summary>

परा॒नन्विति॑ ब्रूयात् ।
</details>

<details><summary>भट्टभास्करटीका</summary>

परानिति । परान् परस्साम्नो ग्रहान् अनु एतत्त्रितयं ब्रूयात् उत्तरम् । पूर्ववत्कर्मप्रवचनीयत्वम् ॥
</details>

<details><summary>मूलम् (संयुक्तम्)</summary>

यद्गृ॒ह्णात्य॒द्भ्यस्त्वौष॑धीभ्यो गृह्णा॒मीति॒ तस्मा॑द॒द्भ्य ओष॑धय॒स्सम्भ॑वन्ति
</details>

<details open><summary>विश्वास-प्रस्तुतिः</summary>

यद्गृह्णात्य॒द्भ्यस्त्वौष॑धीभ्यो गृ॒ह्णा॒मीति॑ ।
</details>

<details><summary>मूलम्</summary>

यद्गृह्णात्य॒द्भ्यस्त्वौष॑धीभ्यो गृ॒ह्णा॒मीति॑ ।
</details>

<details><summary>भट्टभास्करटीका</summary>

4एवं सामान्येनोक्त्वा एकैकत्वेनाचष्टे - यदित्यादि ॥ अद्भ्यस्त्वौषधीभ्यो गृह्णामीति प्रथमो गृह्यते । अद्भ्यस्त्वा गृह्णामीति किमर्थम्? (प्रजाभ्यः प्रजार्थं) ओषधीभ्यः ओषध्यर्थम् । अद्भ्य ओषधयस्संभवन्तीति । यद्वा - अद्भ्यस्तवौषधीभ्यश्च त्वामिति किमर्थम्? उत्पाद्योत्पादकभावोस्त्वासामिति ।
</details>

<details open><summary>विश्वास-प्रस्तुतिः</summary>

तस्मा॑द॒द्भ्य ओष॑धय॒स्सम्भ॑वन्ति ।  
</details>

<details><summary>मूलम्</summary>

तस्मा॑द॒द्भ्य ओष॑धय॒स्सम्भ॑वन्ति ।  
</details>

<details><summary>भट्टभास्करटीका</summary>

तस्मादिति । गतम् ॥
</details>

<details><summary>मूलम् (संयुक्तम्)</summary>

यद्गृ॒ह्णात्योष॑धीभ्यस्त्वा प्र॒जाभ्यो॑ गृह्णा॒मीति॒ तस्मा॒दोष॑धयो मनु॒ष्या॑णा॒मन्न॒य्ँयद्गृ॒ह्णाति॑
</details>

<details open><summary>विश्वास-प्रस्तुतिः</summary>

यद्गृ॒ह्णात्योष॑धीभ्यस्त्वा प्र॒जाभ्यो॑ गृ॒ह्णा॒मीति॑ ।   
</details>

<details><summary>मूलम्</summary>

यद्गृ॒ह्णात्योष॑धीभ्यस्त्वा प्र॒जाभ्यो॑ गृ॒ह्णा॒मीति॑ ।   
</details>

<details><summary>भट्टभास्करटीका</summary>

5ओषधीभ्यस्त्वा प्रजाभ्यो गृह्णामीति द्वितीयो गृह्यते । ओषधीभ्यस्त्वा गृह्णामीति किमर्थम्? प्रजाभ्यः प्रजार्थं प्रजानामन्नं ओषधयो भवन्त्विति ।
</details>

<details open><summary>विश्वास-प्रस्तुतिः</summary>

तस्मा॒दोष॑धयो मनु॒ष्या॑णा॒मन्न॒य्ँयद्गृ॒ह्णाति॑ ।  
</details>

<details><summary>मूलम्</summary>

तस्मा॒दोष॑धयो मनु॒ष्या॑णा॒मन्न॒य्ँयद्गृ॒ह्णाति॑ ।  
</details>

<details><summary>भट्टभास्करटीका</summary>

तस्मादिति । गतम् । उभयीभ्यो वा ग्रहणं, पूर्ववदुत्पाद्योत्पादकभावो भवत्वासामिति ॥
</details>

<details><summary>मूलम् (संयुक्तम्)</summary>

प्र॒जाभ्य॑स्त्वा प्र॒जाप॑तये गृह्णा॒मीति॒ तस्मा᳚त्प्र॒जाप॑तिम्प्र॒जा अनु॒ प्र जा॑यन्ते ॥ [18]   
</details>

<details open><summary>विश्वास-प्रस्तुतिः</summary>

प्र॒जाभ्य॑स्त्वा प्र॒जाप॑तये गृ॒ह्णा॒मीति॑ ।
</details>

<details><summary>मूलम्</summary>

प्र॒जाभ्य॑स्त्वा प्र॒जाप॑तये गृ॒ह्णा॒मीति॑ ।
</details>

<details><summary>भट्टभास्करटीका</summary>

6प्रजाभ्यस्त्वा प्रजापतये गृह्णामीति तृतीयो गृह्यते । प्रजाभ्यस्त्वा गृह्णामीति किमर्थम्? प्रजापतये प्रजापत्यर्थं प्रजानां हेतुभावमापद्यतामिति, प्रजापतिमनुप्रजायन्तामित्यर्थः ।
</details>

<details open><summary>विश्वास-प्रस्तुतिः</summary>

तस्मा᳚त्प्र॒जाप॑तिम्प्र॒जा अनु॒ प्र जा॑यन्ते ॥  
</details>

<details><summary>मूलम्</summary>

तस्मा᳚त्प्र॒जाप॑तिम्प्र॒जा अनु॒ प्र जा॑यन्ते ॥  
</details>

<details><summary>भट्टभास्करटीका</summary>

तस्मादिति । गतम् । सहग्रहणं वा वाच्यं उभयोर्हेतुहेतुमद्भावो भवत्विति ॥


इति तृतीये तृतीये षष्ठोनुवाकः ॥  
</details>
