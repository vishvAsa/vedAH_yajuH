+++
title = "०६ जयाभ्यातानराष्टभृद्धोमविधानम्"

+++

विश्वेदेवा ऋषयः

<details><summary>मूलम् (संयुक्तम्)</summary>

दे॒वा वै यद्य॒ज्ञेऽकु॑र्वत॒ तदसु॑रा अकुर्वत॒ ते दे॒वा ए॒तान॑भ्याता॒नान॑पश्य॒न्तान॒भ्यात॑न्वत
</details>

<details open><summary>विश्वास-प्रस्तुतिः</summary>

दे॒वा वै यद्य॒ज्ञेऽकु॑र्वत ।  
तदसु॑रा अकुर्वत ।  
ते दे॒वा ए॒तान॑भ्याता॒नान॑पश्यन्   ।  
तान॒भ्यात॑न्वत  ।  
</details>

<details><summary>मूलम्</summary>

दे॒वा वै यद्य॒ज्ञेऽकु॑र्वत ।  
तदसु॑रा अकुर्वत ।  
ते दे॒वा ए॒तान॑भ्याता॒नान॑पश्यन्   ।  
तान॒भ्यात॑न्वत  ।  
</details>

<details><summary>भट्टभास्करटीका</summary>

1अथ जयाभ्यातानानां राष्ट्रभृतां ब्राह्मणम् । तत्रादावनन्तराधिकृतानां विशिष्टफलहेतुत्वमाह - देवा वा इत्यादि ॥ अभ्यातन्यते आभिमुख्येनानीयते कर्मसमृद्धिरेभिरिति अभ्यातानाः, करणे घञ्, थाथादिनोत्तरपदान्तोदात्तत्वम् । तानभ्यातन्वत आभिमुख्येन शास्त्रमर्यादया चाकुर्वन् अजुहवुः ॥
</details>

<details><summary>मूलम् (संयुक्तम्)</summary>

यद्दे॒वाना॒ङ्कर्मासी॒दार्ध्य॑त॒ तद्यदसु॑राणा॒न्न तदा᳚र्ध्यत
</details>

<details open><summary>विश्वास-प्रस्तुतिः</summary>

यद्दे॒वाना॒ङ्कर्मासी॒दार्ध्य॑त  ।  
तद्यदसु॑राणा॒न्न तदा᳚र्ध्यत ।   
</details>

<details><summary>मूलम्</summary>

यद्दे॒वाना॒ङ्कर्मासी॒दार्ध्य॑त  ।  
तद्यदसु॑राणा॒न्न तदा᳚र्ध्यत ।   
</details>

<details><summary>भट्टभास्करटीका</summary>

2यद्देवानामित्यादि ॥ अभ्यातानानां देवैरेव विहितत्वात् ॥
</details>

<details open><summary>विश्वास-प्रस्तुतिः</summary>

येन॒ कर्म॒णेर्थ्से॒त्तत्र॑ होत॒व्या॑ ऋ॒ध्नोत्ये॒व तेन॒ कर्म॑णा
</details>

<details><summary>मूलम्</summary>

येन॒ कर्म॒णेर्थ्से॒त्तत्र॑ होत॒व्या॑ ऋ॒ध्नोत्ये॒व तेन॒ कर्म॑णा
</details>

<details><summary>भट्टभास्करटीका</summary>

3येनेत्यादि ॥ यत् कर्म येन कर्मणा ईर्त्सेत् इदं मे समृद्ध्येतेति तस्मिन्नभ्याताना होतव्याः न केवलं भ्रातृव्यवतैव । ऋधेस्सनि 'आप् ज्ञप्यृधमीत्' इतीत्वम्, अभ्यासलोपश्च । केचिदाहुः - येन कर्मणेर्त्सेत् तत्र होतव्याः सर्वेऽप्यभ्याताना जया राष्ट्रभृतश्चेति । तत्र होतव्या एव क्रमात् जया अभ्याताना राष्ट्रभृत इति
</details>

<details><summary>मूलम् (संयुक्तम्)</summary>

यद्विश्वे॑ दे॒वास्स॒मभ॑र॒न्तस्मा॑दभ्याता॒ना वै᳚श्वदे॒वा यत्प्र॒जाप॑ति॒र्जया॒न्प्राय॑च्छ॒त्तस्मा॒ज्जयाः᳚ प्राजाप॒त्याः [17]  यद्रा᳚ष्ट्र॒भृद्भी॑ रा॒ष्ट्रमाद॑दत॒ तद्रा᳚ष्ट्र॒भृताꣳ॑ राष्ट्रभृ॒त्त्वन्ते दे॒वा अ॑भ्याता॒नैरसु॑रान॒भ्यात॑न्वत॒ जयै॑रजयन्राष्ट्र॒भृद्भी॑ रा॒ष्ट्रमाद॑दत॒ यद्दे॒वा अ॑भ्याता॒नैरसु॑रान॒भ्यात॑न्वत॒ तद॑भ्याता॒नाना॑मभ्यातान॒त्वय्ँयज्जयै॒रज॑य॒न्तज्जया॑नाञ्जय॒त्वय्ँयद्रा᳚ष्ट्र॒भृद्भी॑ रा॒ष्ट्रमाद॑दत॒ तद्रा᳚ष्ट्र॒भृताꣳ॑ राष्ट्रभृ॒त्त्वम्  
</details>

<details open><summary>विश्वास-प्रस्तुतिः</summary>

यद्विश्वे॑ दे॒वास्स॒मभ॑रन्  ।  
तस्मा॑दभ्याता॒ना वै᳚श्वदे॒वाः  ।  
यत्प्र॒जाप॑ति॒र्जया॒न्प्राय॑च्छत् ।  
तस्मा॒ज्जयाः᳚ प्राजाप॒त्याः ।  

यद्रा᳚ष्ट्र॒भृद्भी॑ रा॒ष्ट्रमाद॑दत ।   
तद्रा᳚ष्ट्र॒भृताꣳ॑ राष्ट्रभृ॒त्त्वम् ।  
</details>

<details><summary>मूलम्</summary>

यद्विश्वे॑ दे॒वास्स॒मभ॑रन्  ।  
तस्मा॑दभ्याता॒ना वै᳚श्वदे॒वाः  ।  
यत्प्र॒जाप॑ति॒र्जया॒न्प्राय॑च्छत् ।  
तस्मा॒ज्जयाः᳚ प्राजाप॒त्याः ।  

यद्रा᳚ष्ट्र॒भृद्भी॑ रा॒ष्ट्रमाद॑दत ।   
तद्रा᳚ष्ट्र॒भृताꣳ॑ राष्ट्रभृ॒त्त्वम् ।  
</details>

<details><summary>भट्टभास्करटीका</summary>

4अधुना अपकृतं भ्रातृव्यवन्तमेवाधिकृत्य क्रमविशेषं चाह - यद्विश्वे देवा इत्यादि ॥ भ्रातृव्यवतोयं क्रमः, अभ्याताना जया राष्ट्रभृत इति ।
</details>

<details open><summary>विश्वास-प्रस्तुतिः</summary>

ते दे॒वा अ॑भ्याता॒नैरसु॑रान॒भ्यात॑न्वत
</details>

<details><summary>मूलम्</summary>

ते दे॒वा अ॑भ्याता॒नैरसु॑रान॒भ्यात॑न्वत
</details>

<details><summary>भट्टभास्करटीका</summary>

ते देवा इत्यादि । असुरान् भ्रातृव्यानभ्यातन्वत विधेयानकुर्वत ।
</details>

<details open><summary>विश्वास-प्रस्तुतिः</summary>

जयै॑रजयन् ।
</details>

<details><summary>मूलम्</summary>

जयै॑रजयन् ।
</details>

<details><summary>भट्टभास्करटीका</summary>

ततश्च जयैरजयन् विनष्टैश्वर्यानकुर्वत ।
</details>

<details open><summary>विश्वास-प्रस्तुतिः</summary>

राष्ट्र॒भृद्भी॑ रा॒ष्ट्रमाद॑दत ।
</details>

<details><summary>मूलम्</summary>

राष्ट्र॒भृद्भी॑ रा॒ष्ट्रमाद॑दत ।
</details>

<details><summary>भट्टभास्करटीका</summary>

राष्ट्रभृद्भिः तेषां राष्ट्रं अधिवासं आददत आत्मसादकुर्वत ।
</details>

<details open><summary>विश्वास-प्रस्तुतिः</summary>

यद्दे॒वा अ॑भ्याता॒नैरसु॑रान॒भ्यात॑न्वत ।
</details>

<details><summary>मूलम्</summary>

यद्दे॒वा अ॑भ्याता॒नैरसु॑रान॒भ्यात॑न्वत ।
</details>

<details><summary>भट्टभास्करटीका</summary>

अभ्यातन्वते आभिमुख्येनानीयते भ्रातृव्य एभिरिति अभ्यातानाः ।
</details>

<details open><summary>विश्वास-प्रस्तुतिः</summary>

तद॑भ्याता॒नाना॑मभ्यातान॒त्वम्   ।   
यँज्जयै॒रज॑य॒न्तज्जया॑नाञ्जय॒त्वम्  ।   
</details>

<details><summary>मूलम्</summary>

तद॑भ्याता॒नाना॑मभ्यातान॒त्वम्   ।   
यँज्जयै॒रज॑य॒न्तज्जया॑नाञ्जय॒त्वम्  ।   
</details>

<details><summary>भट्टभास्करटीका</summary>

जयते भ्रातृव्य एभिरिति जयाः, करणे एरच्, 'जयः करणम्' इत्याद्युदात्तत्वम् ।
</details>

<details open><summary>विश्वास-प्रस्तुतिः</summary>

यद्रा᳚ष्ट्र॒भृद्भी॑ रा॒ष्ट्रमाद॑दत।   
</details>

<details><summary>मूलम्</summary>

यद्रा᳚ष्ट्र॒भृद्भी॑ रा॒ष्ट्रमाद॑दत।   
</details>

<details><summary>भट्टभास्करटीका</summary>

राष्ट्रं भ्रातृव्यस्य भ्रियते आत्मना धार्यते एभिरिति राष्ट्रभृतः । विभर्तेः करणे क्विप् । हरतेर्वा 'हृग्रहोर्भः' इति भत्वम् ।
</details>

<details open><summary>विश्वास-प्रस्तुतिः</summary>

तद्रा᳚ष्ट्र॒भृताꣳ॑ राष्ट्रभृ॒त्त्वम् ।   
</details>

<details><summary>मूलम्</summary>

तद्रा᳚ष्ट्र॒भृताꣳ॑ राष्ट्रभृ॒त्त्वम् ।   
</details>

<details><summary>भट्टभास्करटीका</summary>

भ्रातृव्यस्य राष्टं ह्रियते एभिरिति राष्ट्रभृतः, कृदुत्तरपदप्रकृतिस्वरत्वम् ॥
</details>

<details open><summary>विश्वास-प्रस्तुतिः</summary>

ततो॑ दे॒वा अभ॑व॒न्परासु॑राः ।
</details>

<details><summary>मूलम्</summary>

ततो॑ दे॒वा अभ॑व॒न्परासु॑राः ।
</details>

<details><summary>भट्टभास्करटीका</summary>

5ततो देवा इत्यादि ॥ ततस्तादृशात्प्रयोगात् देवा भूतिमन्तस्संपन्नाः, असुराश्च पराभूताः ॥
</details>

<details><summary>मूलम् (संयुक्तम्)</summary>

यो भ्रातृ॑व्यवा॒न्थ्स्याथ्स ए॒ताञ्जु॑हुयादभ्याता॒नैरे॒व भ्रातृ॑व्यान॒भ्यात॑नुते॒ जयै᳚र्जयति राष्ट्र॒भृद्भी॑ रा॒ष्ट्रमा द॑त्ते॒ भव॑त्या॒त्मना॒ परा᳚स्य॒ भ्रातृ॑व्यो भवति ॥ [18]  
</details>

<details open><summary>विश्वास-प्रस्तुतिः</summary>

यो भ्रातृ॑व्यवा॒न्थ्स्यात् ।     
स ए॒ताञ्जु॑हुयात् ।  
अ॒भ्या॒ता॒नैरे॒व भ्रातृ॑व्यान॒भ्यात॑नुते ।  
जयै᳚र्जयति ।   
रा॒ष्ट्र॒भृद्भी॑  रा॒ष्ट्रमा  द॑त्ते॒ भव॑ति  ।  
</details>

<details><summary>मूलम्</summary>

यो भ्रातृ॑व्यवा॒न्थ्स्यात् ।     
स ए॒ताञ्जु॑हुयात् ।  
अ॒भ्या॒ता॒नैरे॒व भ्रातृ॑व्यान॒भ्यात॑नुते ।  
जयै᳚र्जयति ।   
रा॒ष्ट्र॒भृद्भी॑  रा॒ष्ट्रमा  द॑त्ते॒ भव॑ति  ।  
</details>

<details><summary>भट्टभास्करटीका</summary>

8देवा वै यद्यज्ञे इत्युपक्रममुपसंहृतं [संहर्तुं] यो भ्रातृव्यवान् स्यात् इत्यादि ॥ गतम् ।
</details>

<details open><summary>विश्वास-प्रस्तुतिः</summary>

आ॒त्मना॒ परा᳚स्य॒ भ्रातृ॑व्यो भवति ॥
</details>

<details><summary>मूलम्</summary>

आ॒त्मना॒ परा᳚स्य॒ भ्रातृ॑व्यो भवति ॥
</details>

<details><summary>भट्टभास्करटीका</summary>

आत्मना प्रकृत्यादित्वात्तृतीया ॥

इति तृतीये चतुर्थे षष्ठोणुवाकः ॥  
</details>
