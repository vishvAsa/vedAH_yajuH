+++
title = "०१ पवमानग्रहत्रयम्"

+++
विश्वेदेवा ऋषयः

<details><summary>मूलम् (संयुक्तम्)</summary>

यो वै पव॑मानानामन्वारो॒हान्वि॒द्वान्यज॒तेऽनु॒ पव॑माना॒ना रो॑हति॒ न पव॑माने॒भ्योऽव॑च्छिद्यते
</details>

<details open><summary>विश्वास-प्रस्तुतिः</summary>

यो वै पव॑मानानामन्वारो॒हान्वि॒द्वान् यज॑ते  ।   

अनु॒ पव॑माना॒ना रो॑हति ।  

न पव॑माने॒भ्योऽव॑च्छिद्यते ।  
</details>

<details><summary>मूलम्</summary>

यो वै पव॑मानानामन्वारो॒हान्वि॒द्वान् यज॑ते  ।   

अनु॒ पव॑माना॒ना रो॑हति ।  

न पव॑माने॒भ्योऽव॑च्छिद्यते ।  
</details>

<details><summary>भट्टभास्करटीका</summary>

1यो वै पवमानानामित्यादि ॥ पवमानाः बहिष्पवमानादयः । 'पूङ्यजोश्शानन्' । तेषामन्वारोहाः तान् । यैरन्वारुह्यन्ते अनुक्रमेण प्राप्यन्ते तेषामन्वारोहाः मन्त्राः । तान् विद्वान्यजमानः पवमानानन्वारोहति । न पवमानेभ्योवच्छिद्यते ।
</details>

<details open><summary>विश्वास-प्रस्तुतिः</summary>

श्ये॒नो॑ऽसि गाय॒त्रछ॑न्दाः ।  
</details>

<details><summary>मूलम्</summary>

श्ये॒नो॑ऽसि गाय॒त्रछ॑न्दाः ।  
</details>

<details><summary>भट्टभास्करटीका</summary>

के पुनरन्वारोहा इत्यत आह - श्येनोसीति । तत्र बहिष्पवमाने पञ्चम्यां स्तोत्रियायां प्रस्तुतायां वाचयति । श्येनः पक्षिविशेषः । स शयनीयः शीघ्रगतिः । स एव त्वमसि । गायत्रछन्दाः गायत्रछन्दस्कः । गायत्र्येव गायत्रम्, 'छन्दसः प्रत्ययविधाने नपुंसके स्वार्थ उपसंख्यानम्' इत्यण् ।
</details>

<details open><summary>विश्वास-प्रस्तुतिः</summary>

अनु॒ त्वा र॑भे ।  
</details>

<details><summary>मूलम्</summary>

अनु॒ त्वा र॑भे ।  
</details>

<details><summary>भट्टभास्करटीका</summary>

तं त्वामहमन्वारभे अनुक्रमेण रोहामि ।
</details>

<details open><summary>विश्वास-प्रस्तुतिः</summary>

स्व॒स्ति मा॒ सम्पा॑रय।  
</details>

<details><summary>मूलम्</summary>

स्व॒स्ति मा॒ सम्पा॑रय।  
</details>

<details><summary>भट्टभास्करटीका</summary>

किंच - मा स्वस्ति अविघ्नेन संपारय समाप्तकर्माणं कुरु । पार तीर कर्मसमाप्तौ ॥
</details>

<details open><summary>विश्वास-प्रस्तुतिः</summary>

सु॒प॒र्णो॑ऽसि  त्रि॒ष्टुप्छ॑न्दाः ।  
अनु॒ त्वा र॑भे ।  
स्व॒स्ति मा॒ सम्पा॑रय।   
</details>

<details><summary>मूलम्</summary>

सु॒प॒र्णो॑ऽसि  त्रि॒ष्टुप्छ॑न्दाः ।  
अनु॒ त्वा र॑भे ।  
स्व॒स्ति मा॒ सम्पा॑रय।   
</details>

<details><summary>भट्टभास्करटीका</summary>

2अथ माध्यन्दिने पवमाने अष्टम्यां स्तोत्रियायां प्रस्तुतायां वाचयति - सुपर्णोसीति ॥ सुपर्णः श्येनः वृद्धतरः शोभनपतनः । स एव त्वमसि । त्रिष्टुप्छन्दाः । गतमन्यत् ॥
</details>

<details open><summary>विश्वास-प्रस्तुतिः</summary>

सघा॑सि॒ जग॑तीछन्दाः ।  
अनु॒ त्वा र॑भे ।  

स्व॒स्ति मा॒ सम्पा॑र॒येत्या॑ह ।  
ए॒ते वै पव॑मानानामन्वारो॒हाः ।  
तान्य ए॒वव्ँवि॒द्वान्यज॒ते ।  
अनु॒ पव॑माना॒ना रो॑हति ।  
न पव॑माने॒भ्योऽव॑च्छिद्यते ।   
</details>

<details><summary>मूलम्</summary>

सघा॑सि॒ जग॑तीछन्दाः ।  
अनु॒ त्वा र॑भे ।  

स्व॒स्ति मा॒ सम्पा॑र॒येत्या॑ह ।  
ए॒ते वै पव॑मानानामन्वारो॒हाः ।  
तान्य ए॒वव्ँवि॒द्वान्यज॒ते ।  
अनु॒ पव॑माना॒ना रो॑हति ।  
न पव॑माने॒भ्योऽव॑च्छिद्यते ।   
</details>

<details><summary>भट्टभास्करटीका</summary>

3अथार्भवे पवमाने नवम्यां प्रस्तुतायां वाचयति - सघाऽसीति ॥ गृध्रो वा भासो वा सुपर्णादपि वृद्धतरः । स एव त्वमसि । जगतीछन्दाः । समानमन्यत् । इत्याहेति । निगदव्याख्यातम् ॥
</details>

<details><summary>मूलम् (संयुक्तम्)</summary>

यो वै पव॑मानस्य॒ सन्त॑ति॒व्ँवेद॒ सर्व॒मायु॑रेति॒ न पु॒रायु॑ष॒ᳶ प्र मी॑यते पशु॒मान्भ॑वति वि॒न्दते᳚ प्र॒जाम्पव॑मानस्य॒ ग्रहा॑ गृह्य॒न्तेऽथ॒ वा अ॑स्यै॒तेऽगृ॑हीता द्रोणकल॒श आ॑धव॒नीय॑ᳶ पूत॒भृत्तान्यदगृ॑हीत्वोपाकु॒र्यात्पव॑मान॒व्ँवि [2]  
छि॒न्द्या॒त्तव्ँवि॒च्छिद्य॑मानमध्व॒र्योᳶ प्रा॒णोऽनु॒ विच्छि॑द्येतोपया॒मगृ॑हीतोऽसि प्र॒जाप॑तये॒ त्वेति॑ द्रोणकल॒शम॒भि मृ॑शे॒दिन्द्रा॑य॒ त्वेत्या॑धव॒नीय॒व्ँविश्वे᳚भ्यस्त्वा दे॒वेभ्य॒ इति॑ पूत॒भृत॒म्पव॑मानमे॒व तथ्सन्त॑नोति॒ सर्व॒मायु॑रेति॒ न पु॒रायु॑ष॒ᳶ प्र मी॑यते पशु॒मान्भ॑वति वि॒न्दते᳚ प्र॒जाम् ॥ [3]  
</details>

<details open><summary>विश्वास-प्रस्तुतिः</summary>

यो वै पव॑मानस्य॒ सन्त॑ति॒व्ँवेद॑ ।  
सर्व॒मायु॑रेति ।  
</details>

<details><summary>मूलम्</summary>

यो वै पव॑मानस्य॒ सन्त॑ति॒व्ँवेद॑ ।  
सर्व॒मायु॑रेति ।  
</details>

<details><summary>भट्टभास्करटीका</summary>

4-6यो वै पवानस्येत्यादि ॥ सन्तानः सन्ततिः अविच्छेदः । 'तादौ च' इति गतेः प्रकृतिस्वरत्वम् ।
</details>

<details open><summary>विश्वास-प्रस्तुतिः</summary>

न पु॒रायु॑ष॒ᳶ प्र मी॑यते ।  
प॒शु॒मान्भ॑वति  ।  
वि॒न्दते᳚ प्र॒जाम् ।  
</details>

<details><summary>मूलम्</summary>

न पु॒रायु॑ष॒ᳶ प्र मी॑यते ।  
प॒शु॒मान्भ॑वति  ।  
वि॒न्दते᳚ प्र॒जाम् ।  
</details>

<details><summary>भट्टभास्करटीका</summary>

आयुषः शतर्संवत्सरप्रमाणात् पुरा प्राक् मध्ये न प्रमीयते न म्रियते, पशुमान् भवति बहुपशुर्भवति । 'ह्रस्वनुङ्भ्यां मतुप्' इति मतुप उदात्तत्वम् ।
</details>

<details open><summary>विश्वास-प्रस्तुतिः</summary>

पव॑मानस्य॒ ग्रहा॑ गृह्यन्ते ।
</details>

<details><summary>मूलम्</summary>

पव॑मानस्य॒ ग्रहा॑ गृह्यन्ते ।
</details>

<details><summary>भट्टभास्करटीका</summary>

का पुनस्सन्ततिरित्याह - पवमानस्य ग्रहाः द्रोणकलशादयः । ते पवमानोपाकरणात्प्राक् ये गृह्यन्ते सा पवमानस्य सन्ततिः ।
</details>

<details open><summary>विश्वास-प्रस्तुतिः</summary>

अथ॒ वा अ॑स्यै॒तेऽगृ॑हीता द्रोणकल॒श आ॑धव॒नीय॑ᳶ पूत॒भृत् ।  

तान्यदगृ॑हीत्वोपाकु॒र्यात् ।  
पव॑मान॒व्ँवि च्छि॑न्द्यात्   ।  
तव्ँवि॒च्छिद्य॑मानमध्व॒र्योᳶ प्रा॒णोऽनु॒ विच्छि॑द्येत।  
</details>

<details><summary>मूलम्</summary>

अथ॒ वा अ॑स्यै॒तेऽगृ॑हीता द्रोणकल॒श आ॑धव॒नीय॑ᳶ पूत॒भृत् ।  

तान्यदगृ॑हीत्वोपाकु॒र्यात् ।  
पव॑मान॒व्ँवि च्छि॑न्द्यात्   ।  
तव्ँवि॒च्छिद्य॑मानमध्व॒र्योᳶ प्रा॒णोऽनु॒ विच्छि॑द्येत।  
</details>

<details><summary>भट्टभास्करटीका</summary>

तर्हि कस्य ते गृह्यन्तामित्यत आह - अथेति । एते खलु पवमानस्य ग्रहास्स्युः अस्य पवमानस्य सम्बन्धितया गृहीता एव ग्रहा भवन्ति । के पुनस्ते इत्यत आह - द्रोणकलश इत्यादि । तर्हि ते मा ग्राहिषतेत्यत आह - तान्यदित्यादि । यद्येवं का गतिः, यदि गृह्यन्ते पवमानग्रहास्स्युः, यदि न गृह्यन्ते पवमानो विच्छिद्येत । नहि भवन्ति गृह्यन्ते न गृह्यन्ते चेति ।
</details>

<details open><summary>विश्वास-प्रस्तुतिः</summary>

उ॒प॒या॒मगृ॑हीतोऽसि  प्र॒जाप॑तये॒ त्वेति॑ द्रोणकल॒शम॒भि मृ॑शेत् ।

+++(उ॒प॒या॒मगृ॑हीतोऽसि )+++इन्द्रा॑य॒ त्वेत्या॑ध॒व॒नीय᳚म्
 +++(अभिमशेत् )+++ ।  

+++(उ॒प॒या॒मगृ॑हीतोऽसि)+++विश्वे᳚भ्यस्त्वा दे॒वेभ्य॒ इति॑ पूत॒भृत᳚म् +++(अभिमशेत्)+++ ।  

पव॑मानमे॒व तथ्सन्त॑नोति ।   
</details>

<details><summary>मूलम्</summary>

उ॒प॒या॒मगृ॑हीतोऽसि  प्र॒जाप॑तये॒ त्वेति॑ द्रोणकल॒शम॒भि मृ॑शेत् ।

+++(उ॒प॒या॒मगृ॑हीतोऽसि )+++इन्द्रा॑य॒ त्वेत्या॑ध॒व॒नीय᳚म्
 +++(अभिमशेत् )+++ ।  

+++(उ॒प॒या॒मगृ॑हीतोऽसि)+++विश्वे᳚भ्यस्त्वा दे॒वेभ्य॒ इति॑ पूत॒भृत᳚म् +++(अभिमशेत्)+++ ।  

पव॑मानमे॒व तथ्सन्त॑नोति ।   
</details>

<details><summary>भट्टभास्करटीका</summary>

तत्राह - उपयामगृहीतोसि प्रजापतये त्वेत्यादि । इयं वा उपयामः तयैव गृहीतस्त्वमसीति व्याख्यातम् । तं त्वां प्रजापतये प्रजापत्यर्थं अभिमृशामीति शेषः । अनेन मन्त्रेण द्रोणकलशमभिमृशेत् उपयामगृहीतोसीति त्रयाणामनुषङ्गः । उपयामगृहीतोसीन्द्राय त्वेत्याधवनीयमभिमृशेत् । उपयामगृहीतोसि विश्वेभ्यस्त्वा देवेभ्य इति पूतभृतमभिमृशेत् । सर्वे पुरस्तादुपयामाः । एतेनाभिमर्शनेन ग्रहपर्यायेण ते गृहीता भवन्ति । तेन पवमानं सन्तनोति ।
</details>

<details open><summary>विश्वास-प्रस्तुतिः</summary>

सर्व॒मायु॑रेति ।  
न पु॒रायु॑ष॒ᳶ प्र मी॑यते ।  
प॒शु॒मान्भ॑वति ।
वि॒न्दते᳚ प्र॒जाम् ॥   
</details>

<details><summary>मूलम्</summary>

सर्व॒मायु॑रेति ।  
न पु॒रायु॑ष॒ᳶ प्र मी॑यते ।  
प॒शु॒मान्भ॑वति ।
वि॒न्दते᳚ प्र॒जाम् ॥   
</details>

<details><summary>भट्टभास्करटीका</summary>

सर्वमायुरेतीत्यादि । गतम् ॥

इति तृतीये द्वितीये प्रथमोनुवाकः ॥
</details>
