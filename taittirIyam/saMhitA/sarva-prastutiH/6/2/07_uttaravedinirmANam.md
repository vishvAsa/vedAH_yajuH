+++
title = "०७ उत्तरवेदिनिर्माणम्"

+++

सोमऋषिः

<details><summary>मूलम् (संयुक्तम्)</summary>

तेभ्य॑ उत्तरवे॒दिस्सि॒ꣳ॒ही रू॒पङ्कृ॒त्वोभया॑नन्त॒राप॒क्रम्या॑तिष्ठ॒त्ते दे॒वा अ॑मन्यन्त यत॒रान्वा इ॒यमु॑पाव॒र्थ्स्यति॒ त इ॒दम्भ॑विष्य॒न्तीति॒ तामुपा॑मन्त्रयन्त॒ साब्र॑वी॒द्वर॑व्ँवृणै॒ सर्वा॒न्मया॒ कामा॒न्व्य॑श्ञवथ॒ पूर्वान्तु मा॒ऽग्नेराहु॑तिरश्ञवता॒ इति॒ तस्मा॑दुत्तरवे॒दिम्पूर्वा॑म॒ग्नेर्व्याघा॑रयन्ति॒ वारे॑वृत॒ꣵ॒ ह्य॑स्यै॒
</details>

<details open><summary>विश्वास-प्रस्तुतिः</summary>

तेभ्य॑ उत्तरवे॒दिस् सि॒ꣳ॒ही रू॒पङ्कृ॒त्वोभया॑नन्त॒राप॒क्रम्या॑तिष्ठत् ।  
</details>

<details><summary>मूलम्</summary>

तेभ्य॑ उत्तरवे॒दिस् सि॒ꣳ॒ही रू॒पङ्कृ॒त्वोभया॑नन्त॒राप॒क्रम्या॑तिष्ठत् ।  
</details>

<details><summary>भट्टभास्करटीका</summary>

1उत्तरवेद्या व्याघारणं विधास्यन् आह - तेभ्य इत्यादि ॥ देवासुरास्संयत्ता अधिकृताः, ते उभये अपि सर्वनाम्ना अपेक्ष्यन्ते । उत्तरवेदिस्सिंहीः तदीयं च रूपं कृत्वा तेभ्यो देवासुरेभ्योपक्रम्य उभयानन्तरा उभयेषां मध्ये उभयपक्षपरित्यागेन अतिष्ठत्, सिंहीरिति । हल्ङ्यादिलोपाभावश्छान्दसः ।
</details>

<details open><summary>विश्वास-प्रस्तुतिः</summary>

ते दे॒वा अ॑मन्यन्त  -  
यत॒रान्वा इ॒यमु॑पाव॒र्थ्स्यति॒ त इ॒दम् भ॑विष्य॒न्तीति॑ ।  
तामुपा॑मन्त्रयन्त ।  
</details>

<details><summary>मूलम्</summary>

ते दे॒वा अ॑मन्यन्त  -  
यत॒रान्वा इ॒यमु॑पाव॒र्थ्स्यति॒ त इ॒दम् भ॑विष्य॒न्तीति॑ ।  
तामुपा॑मन्त्रयन्त ।  
</details>

<details><summary>भट्टभास्करटीका</summary>

ते देवा इत्यादि । व्याख्यातप्रायम् । यतरानिति । 'किंयत्तदः' इति इतरच् । तामिति । उपामन्त्रयन्त तामुत्तरवेदिमुपच्छन्दितवन्तो देवाः ।
</details>

<details open><summary>विश्वास-प्रस्तुतिः</summary>

साऽब्र॑वी॒द् , वर॑व्ँ वृणै॒ सर्वा॒न् मया॒ कामा॒न्व्य॑श्ञवथ॒ पूर्वान् तु मा॒ऽग्नेराहु॑तिरश्ञवता॒ इति॑ ।  
</details>

<details><summary>मूलम्</summary>

साऽब्र॑वी॒द् , वर॑व्ँ वृणै॒ सर्वा॒न् मया॒ कामा॒न्व्य॑श्ञवथ॒ पूर्वान् तु मा॒ऽग्नेराहु॑तिरश्ञवता॒ इति॑ ।  
</details>

<details><summary>भट्टभास्करटीका</summary>

साऽब्रवीदिति । सर्वान्कामान् हविर्विषयान् मया सह मया हेतुभूतया व्यश्नवथ व्यश्नुवीतं तदर्थमिदं ममास्तु अग्नेः पूर्वां तु माऽऽहुतिं व्यश्नवतै व्यश्नुवीत आप्नोत्विति वरं वृणै इति साऽब्रवीत् ।
</details>

<details open><summary>विश्वास-प्रस्तुतिः</summary>

तस्मा॑दुत्तरवे॒दिम् पूर्वा॑म॒ग्नेर् व्याघा॑रयन्ति॒ वारे॑वृत॒ꣵ॒ ह्य॑स्यै ।  
</details>

<details><summary>मूलम्</summary>

तस्मा॑दुत्तरवे॒दिम् पूर्वा॑म॒ग्नेर् व्याघा॑रयन्ति॒ वारे॑वृत॒ꣵ॒ ह्य॑स्यै ।  
</details>

<details><summary>भट्टभास्करटीका</summary>

तस्मादग्नेः पूर्वमेव उत्तरवेदिं व्याघारयन्ति दक्षिणांसप्रभृति विविधमाघारयन्ति । वारेवृतं ह्येतत् अस्यै अस्या यद्व्याघारणादि । अश्नोतेर्लेटि 'लेटोऽडाटौ' इत्यडागमः ॥
</details>

<details><summary>मूलम् (संयुक्तम्)</summary>

शम्य॑या॒ परि॑ मिमीते [34]  
मात्रै॒वास्यै॒ साऽथो॑ यु॒क्तेनै॒व यु॒क्तमव॑ रुन्द्धे वि॒त्ताय॑नी मे॒ऽसीत्या॑ह
</details>

<details open><summary>विश्वास-प्रस्तुतिः</summary>

शम्य॑या॒ परि॑ मिमीते ।[34]  
मात्रै॒वास्यै॒ सा ऽथो॑ यु॒क्तेनै॒व यु॒क्तमव॑ रुन्धे ।  
वि॒त्ताय॑नी मे॒ऽसीत्या॑ह ।
</details>

<details><summary>मूलम्</summary>

शम्य॑या॒ परि॑ मिमीते ।[34]  
मात्रै॒वास्यै॒ सा ऽथो॑ यु॒क्तेनै॒व यु॒क्तमव॑ रुन्धे ।  
वि॒त्ताय॑नी मे॒ऽसीत्या॑ह ।
</details>

<details><summary>भट्टभास्करटीका</summary>

2शम्ययेति विधिः ॥ परिमिमीते सर्वासु दिक्षु मिमीते । चात्वालत्वमुक्तमग्नेः पूर्वमेव, उत्तरवेद्या व्याघारणं कर्तव्यमेवेति तदर्थं तामेवोत्तरवेदिमुत्पादयित्वा प्रकृतिभूतं चात्वालमादायोत्पादनीयमिति आचार्याभिप्रायः । वित्तायन्यादयश्चात्वालमाने विनियुज्यन्ते । वित्तायन्यादिभिश्चात्वालस्था उत्तरवेदिरुच्यते, चात्वालभूमिर्वा । एवं मन्त्रब्राह्मणयोरविरोधः, उत्तरवेदिरेव प्रकृतिस्थानीयेति । मात्रैवेति । मात्रा प्रमाणमस्यास्सा शम्या मात्रैव शम्याप्रमाणत्वादस्याः । अथो अपिच युक्तेन योग्येनैव सूक्तं योग्यमवरुन्धे । युक्तकारिणो ह्यर्थं योग्यं लभन्ते ॥
</details>

<details><summary>मूलम् (संयुक्तम्)</summary>

वि॒त्ता ह्ये॑ना॒नाव॑त्ति॒क्ताय॑नी मे॒ऽसीत्या॑ह ति॒क्तान्ह्ये॑ना॒नाव॒दव॑तान्मा नाथि॒तमित्या॑ह नाथि॒तान्ह्ये॑ना॒नाव॒दव॑तान्मा व्यथि॒तमित्या॑ह व्यथि॒तान्ह्ये॑ना॒नाव॑द्
</details>

<details open><summary>विश्वास-प्रस्तुतिः</summary>

वि॒त्ता ह्ये॑ना॒नाव॑त् ।
ति॒क्ताय॑नी मे॒ऽसीत्या॑ह ।
ति॒क्तान्ह्ये॑ना॒नाव॑त्।  
अव॑तान्मा नाथि॒तमित्या॑ह ।
ना॒थि॒तान् ह्ये॑ना॒नाव॑त् ।  
अव॑तान्मा व्यथि॒तमित्या॑ह ।
व्य॒थि॒तान् ह्ये॑ना॒नाव॑त् ।
</details>

<details><summary>मूलम्</summary>

वि॒त्ता ह्ये॑ना॒नाव॑त् ।
ति॒क्ताय॑नी मे॒ऽसीत्या॑ह ।
ति॒क्तान्ह्ये॑ना॒नाव॑त्।  
अव॑तान्मा नाथि॒तमित्या॑ह ।
ना॒थि॒तान् ह्ये॑ना॒नाव॑त् ।  
अव॑तान्मा व्यथि॒तमित्या॑ह ।
व्य॒थि॒तान् ह्ये॑ना॒नाव॑त् ।
</details>

<details><summary>भट्टभास्करटीका</summary>

3अथ मानमन्त्रान्व्याचष्टे 'वित्तायनी' इत्यादीन् ॥ वित्ता हीत्यादि । वित्तं लब्धं परेणापहृतं ईयते प्राप्यतेऽनयेति वित्तायनी । देवैश्चापहृतमात्मानमीयते तदिति वित्ता परेणापहृता एषा एनान् देवानावत् आगच्छत् । तस्माद्वित्तस्यात्मनः प्रापणी या त्वं ममापि वित्तस्याग्न्याख्यस्य प्रापणी भवेति मन्त्रार्थं इति भावः । अवतिर्गतिकर्मा । यथा - अव रक्षणगतितृप्तीत्यादि । विन्दतिरनुदात्तः । यद्वा - वित्तस्य धनस्य प्रापिता वित्तायनी, अभिमतप्रदानेन रक्षिकेतियावत् । तदाह - वित्ता लब्धा देवैः देवानावत् अरक्षदिति । तिक्तायनीति । तिक्तं तेजः तस्य प्रापणी तिक्तायनी । देवानतिक्तान् स्वापक्रमेण अतेजस्कान् तिक्तान् आवत् अरक्षत् तेजस्विनोकरोत् तेजसः प्रापिता तेषामासीत् । नाथितानिति । देवैर्निर्याचितानेनानावत् आगच्छत् अरक्षत् वा । मन्त्रे कर्तरि निष्ठा, ब्राह्मणे वा ऐश्वर्यकर्मा । इदमेवैश्वर्यं यद्याचारं रक्षन्तीति । व्यथितानिति । व्यथितात् देवानरक्षत् ॥
</details>

<details><summary>मूलम् (संयुक्तम्)</summary>

वि॒देर॒ग्निर्नभो॒ नाम॑ [35]  
अग्ने॑ अङ्गिर॒ इति॒ त्रिर्ह॑रति॒ य ए॒वैषु लो॒केष्व॒ग्नय॒स्ताने॒वाव॑ रुन्द्धे
</details>

<details open><summary>विश्वास-प्रस्तुतिः</summary>

वि॒देर॒ग्निर् नभो॒ नामाग्ने॑ अङ्गिर॒ इति॒ त्रिर् ह॑रति ।[35]  
य ए॒वैषु लो॒केष्व् अ॒ग्नय॒स् ताने॒वाव॑ रुन्धे ।  
</details>

<details><summary>मूलम्</summary>

वि॒देर॒ग्निर् नभो॒ नामाग्ने॑ अङ्गिर॒ इति॒ त्रिर् ह॑रति ।[35]  
य ए॒वैषु लो॒केष्व् अ॒ग्नय॒स् ताने॒वाव॑ रुन्धे ।  
</details>

<details><summary>भट्टभास्करटीका</summary>

4विदेरिति विधिः ॥ य एतेषु त्रिष्वपि लोकेष्वग्नयः तान् सर्वानवरुन्धे ॥
</details>

<details><summary>मूलम् (संयुक्तम्)</summary>

तू॒ष्णीञ्च॑तु॒र्थꣳ ह॑र॒त्यनि॑रुक्तमे॒वाव॑ रुन्द्धे
</details>

<details open><summary>विश्वास-प्रस्तुतिः</summary>

तू॒ष्णीञ् च॑तु॒र्थꣳ ह॑र॒त्यनि॑रुक्तमे॒वाव॑ रुन्धे ।
</details>

<details><summary>मूलम्</summary>

तू॒ष्णीञ् च॑तु॒र्थꣳ ह॑र॒त्यनि॑रुक्तमे॒वाव॑ रुन्धे ।
</details>

<details><summary>भट्टभास्करटीका</summary>

5तूष्णीमिति विधिः ॥ अनिरुक्तं अव्याकृतमप्रार्थितमिष्टमवरुन्धे ॥
</details>

<details><summary>मूलम् (संयुक्तम्)</summary>

सि॒ꣳ॒हीर॑सि महि॒षीर॒सीत्या॑ह सि॒ꣳ॒हीर्ह्ये॑षा रू॒पङ्कृ॒त्वोभया॑नन्त॒राप॒क्रम्याति॑ष्ठदु॒रु प्र॑थस्वो॒रु ते॑ य॒ज्ञप॑तिᳶ प्रथता॒मित्या॑ह॒ यज॑मानमे॒व प्र॒जया॑ प॒शुभि॑ᳶ प्रथयति ध्रु॒वा [36]  
अ॒सीति॒ सꣳ ह॑न्ति॒ धृत्यै॑ दे॒वेभ्य॑श्शुन्धस्व दे॒वेभ्य॑श्शुम्भ॒स्वेत्यव॑ चो॒ख्षति॒ प्र च॑ किरति॒ शुद्ध्या॑
</details>

<details open><summary>विश्वास-प्रस्तुतिः</summary>

"सि॒ꣳ॒हीर॑सि महि॒षीर॒सी"त्या॑ह ।  
सि॒ꣳ॒हीर्ह्ये॑षा रू॒पङ् कृ॒त्वोभया॑नन्त॒राप॒क्रम्याति॑ष्ठत् ।  

उ॒रु प्र॑थस्व + उ॒रु ते॑ य॒ज्ञप॑तिᳶ प्रथता॒मित्या॑ह ।  
यज॑मानमे॒व प्र॒जया॑ प॒शुभि॑ᳶ प्रथयति ।  

ध्रु॒वा अ॒सीति॒ सꣳ ह॑न्ति॒ धृत्यै॑ [36], दे॒वेभ्य॑श् शुन्धस्व ,   
दे॒वेभ्य॑श् शुम्भ॒स्वेत्यव॑ चो॒ख्षति॒ , प्र च॑ किरति॒ शुद्ध्यै᳚ ।
</details>

<details><summary>मूलम्</summary>

"सि॒ꣳ॒हीर॑सि महि॒षीर॒सी"त्या॑ह ।  
सि॒ꣳ॒हीर्ह्ये॑षा रू॒पङ् कृ॒त्वोभया॑नन्त॒राप॒क्रम्याति॑ष्ठत् ।  

उ॒रु प्र॑थस्व + उ॒रु ते॑ य॒ज्ञप॑तिᳶ प्रथता॒मित्या॑ह ।  
यज॑मानमे॒व प्र॒जया॑ प॒शुभि॑ᳶ प्रथयति ।  

ध्रु॒वा अ॒सीति॒ सꣳ ह॑न्ति॒ धृत्यै॑ [36], दे॒वेभ्य॑श् शुन्धस्व ,   
दे॒वेभ्य॑श् शुम्भ॒स्वेत्यव॑ चो॒ख्षति॒ , प्र च॑ किरति॒ शुद्ध्यै᳚ ।
</details>

<details><summary>भट्टभास्करटीका</summary>

6'सिंहीरसि' इति पुरीषसंप्रयणं व्याचष्टे - सिंहीरसि । सिंही रूपं कृत्वा यस्मादतिष्ठत् देवासुराणां मध्ये, तस्मादेवमाह । 'चवायोगे प्रथमा' इति तिङ्विभक्तिर्न निहन्यते । अवोक्षति चाद्भिः प्रकिरति च सिकताभिः । शुद्ध्यै भवति ॥
</details>

<details><summary>मूलम् (संयुक्तम्)</summary>

इन्द्रघो॒षस्त्वा॒ वसु॑भिᳶ पु॒रस्ता᳚त्पा॒त्वित्या॑ह दि॒ग्भ्य ए॒वैना॒म्प्रोख्ष॑ति दे॒वाꣳश्चेदु॑त्तरवे॒दिरु॒पाव॑वर्ती॒हैव वि ज॑यामहा॒ इत्यसु॑रा॒ वज्र॑मु॒द्यत्य॑ दे॒वान॒भ्या॑यन्त॒ तानि॑न्द्रघो॒षो वसु॑भिᳶ पु॒रस्ता॒दप॑ [37]  
अ॒नु॒द॒त॒ मनो॑जवाᳶ पि॒तृभि॑र्दख्षिण॒तᳶ प्रचे॑ता रु॒द्रैᳶ प॒श्चाद्वि॒श्वक॑र्मादि॒त्यैरु॑त्तर॒तो यदे॒वमु॑त्तरवे॒दिम्प्रो॒ख्षति॑ दि॒ग्भ्य ए॒व तद्यज॑मानो॒ भ्रातृ॑व्या॒न्प्रणु॑दत॒
</details>

<details open><summary>विश्वास-प्रस्तुतिः</summary>

इन्द्रघो॒षस्त्वा॒ वसु॑भिᳶ पु॒रस्ता᳚त्पा॒त्वित्या॑ह दि॒ग्भ्य ए॒वैना॒म्प्रोख्ष॑ति ।  
दे॒वाꣳश्चेदु॑त्तरवे॒दिर् उ॒पाव॑वर्ती॒हैव वि ज॑यामहा॒ इत्यसु॑रा॒ वज्र॑म् उ॒द्यत्य॑ दे॒वान॒भ्या॑यन्त॒ , तानि॑न्द्रघो॒षो वसु॑भिᳶ पु॒रस्ता॒दपा॑नुदत , [37]  
मनो॑जवाᳶ पि॒तृभि॑र् दख्षिण॒तᳶ , प्रचे॑ता रु॒द्रैᳶ प॒श्चाद् ,  वि॒श्वक॑र्मादि॒त्यैर् उ॑त्तर॒तः ।  

यदे॒वमु॑त्तरवे॒दिम् प्रो॒ख्षति॑ , दि॒ग्भ्य ए॒व तद् यज॑मानो॒ भ्रातृ॑व्या॒न् प्रणु॑दते ।
</details>

<details><summary>मूलम्</summary>

इन्द्रघो॒षस्त्वा॒ वसु॑भिᳶ पु॒रस्ता᳚त्पा॒त्वित्या॑ह दि॒ग्भ्य ए॒वैना॒म्प्रोख्ष॑ति ।  
दे॒वाꣳश्चेदु॑त्तरवे॒दिर् उ॒पाव॑वर्ती॒हैव वि ज॑यामहा॒ इत्यसु॑रा॒ वज्र॑म् उ॒द्यत्य॑ दे॒वान॒भ्या॑यन्त॒ , तानि॑न्द्रघो॒षो वसु॑भिᳶ पु॒रस्ता॒दपा॑नुदत , [37]  
मनो॑जवाᳶ पि॒तृभि॑र् दख्षिण॒तᳶ , प्रचे॑ता रु॒द्रैᳶ प॒श्चाद् ,  वि॒श्वक॑र्मादि॒त्यैर् उ॑त्तर॒तः ।  

यदे॒वमु॑त्तरवे॒दिम् प्रो॒ख्षति॑ , दि॒ग्भ्य ए॒व तद् यज॑मानो॒ भ्रातृ॑व्या॒न् प्रणु॑दते ।
</details>

<details><summary>भट्टभास्करटीका</summary>

7उत्तरवेद्याः प्रागादिप्रोक्षणमन्त्राः - 'इन्द्रघोषस्त्वा' इत्यादयः । दिग्भ्य एवेति । प्राच्यादिदिग्भ्योपादाय एनां क्रमेण प्रोक्षति । देवांश्चेदिति । यदि देवानुत्तरवेदिः उपावर्तते देवसमीपमागच्छति चेत् ततस्तेषामेव जयो नास्माकं तस्मादिहैव इदानीमेव तदुपावर्तनात्प्रागेव देवान्विजयामहै इति मत्वा असुरा वज्रमुद्यत्य देवानभ्यायन्त उत्तरवेदिस्थानमागताः । उपपूर्वाद्वृतेः लेटि 'बहुलं छन्दसि' इति शापश्श्लुः । तानिन्द्रघोषादयो वस्वादिगणसहिताः पूर्वादिदिग्भ्योसुरानपानुदत । यदेवमित्यादि । गतम् । 'सावेकाचः' इति दिग्भ्यो विभक्तेरुदात्तत्वम् ॥
</details>

<details><summary>मूलम् (संयुक्तम्)</summary>

इन्द्रो॒ यती᳚न्थ्सालावृ॒केभ्य॒ᳶ प्राय॑च्छ॒त्तान्द॑ख्षिण॒त उ॑त्तरवे॒द्या आ॑द॒न्यत्प्रोख्ष॑णीनामु॒च्छिष्ये॑त॒ तद्द॑ख्षिण॒त उ॑त्तरवे॒द्यै नि न॑ये॒द्यदे॒व तत्र॑ क्रू॒रन्तत्तेन॑ शमयति॒ यन्द्वि॒ष्यात्तन्ध्या॑येच्छु॒चैवैन॑मर्पयति ॥ [38]
</details>

<details open><summary>विश्वास-प्रस्तुतिः</summary>

इन्द्रो॒ यती᳚न्थ् सालावृ॒केभ्य॒ᳶ प्राय॑च्छ॒त् , तान्द॑ख्षिण॒त उ॑त्तरवे॒द्या आ॑दन् ।  
यत् प्रोख्ष॑णीनाम् उ॒च्छिष्ये॑त॒ तद् द॑ख्षिण॒त उ॑त्तरवे॒द्यै नि न॑येद् ।  
यदे॒व तत्र॑ क्रू॒रन् तत् तेन॑ शमयति ।   
यन् द्वि॒ष्यात् तन् ध्या॑येच् छु॒चैवैन॑मर्पयति ॥ [38]
</details>

<details><summary>मूलम्</summary>

इन्द्रो॒ यती᳚न्थ् सालावृ॒केभ्य॒ᳶ प्राय॑च्छ॒त् , तान्द॑ख्षिण॒त उ॑त्तरवे॒द्या आ॑दन् ।  
यत् प्रोख्ष॑णीनाम् उ॒च्छिष्ये॑त॒ तद् द॑ख्षिण॒त उ॑त्तरवे॒द्यै नि न॑येद् ।  
यदे॒व तत्र॑ क्रू॒रन् तत् तेन॑ शमयति ।   
यन् द्वि॒ष्यात् तन् ध्या॑येच् छु॒चैवैन॑मर्पयति ॥ [38]
</details>

<details><summary>भट्टभास्करटीका</summary>

8इन्द्रो यतीनित्यादि ॥ यतन्त इति यतयः, 'इन् सर्वधातुभ्यः' इतीन् । असुरविशेषाः ये सदैव देवान् जेतुं यतन्ते । दाम्भिकाः बिडालवृत्तयश्च यतय इत्यन्ये । तान् हत्वेन्द्रः सालावृकेभ्यः प्रायच्छत् । तानुत्तरवेद्या दक्षिणतः आदन् अभक्षयन् । तस्माद्यत्प्रोक्षणीनामतिरिच्येत्, तदुत्तरवेद्या दक्षिणतो निनयेत् इति विधिः । यदेवेत्यादि । गतम् ॥

इति षष्ठे द्वितीये सप्तमोनुवाकः ॥  
</details>
