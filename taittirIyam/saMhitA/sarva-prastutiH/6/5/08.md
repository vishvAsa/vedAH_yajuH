+++
title = "०८"

+++

<details><summary>मूलम् (संयुक्तम्)</summary>

प्रा॒णो वा ए॒ष यदु॑पा॒ꣳ॒शुर्यदु॑पाꣳशुपा॒त्रेण॑ प्रथ॒मश्चो᳚त्त॒मश्च॒ ग्रहौ॑ गृ॒ह्येते᳚ प्रा॒णमे॒वानु॑ प्र॒यन्ति॑ प्रा॒णमनूद्य॑न्ति प्र॒जाप॑ति॒र्वा ए॒ष यदा᳚ग्रय॒णᳶ प्रा॒ण उ॑पा॒ꣳ॒शुᳶ पत्नीः᳚ प्र॒जाᳶ प्र ज॑नयन्ति॒ यदु॑पाꣳशुपा॒त्रेण॑ पात्नीव॒तमा᳚ग्रय॒णाद्गृ॒ह्णाति॑ प्र॒जाना᳚म्प्र॒जन॑नाय॒ तस्मा᳚त्प्रा॒णम्प्र॒जा अनु॒ प्र जा॑यन्ते
</details>

<details open><summary>विश्वास-प्रस्तुतिः</summary>

प्रा॒णो वा ए॒ष यदु॑पा॒ꣳ॒शुः ।  
यदु॑पाꣳशुपा॒त्रेण॑ प्रथ॒मश्चो᳚त्त॒मश्च॒ ग्रहौ॑ गृ॒ह्येते᳚ ।  
प्रा॒णमे॒वानु॑ प्र॒यन्ति॑ , प्रा॒णमनूद्य॑न्ति ।  
प्र॒जाप॑ति॒र्वा ए॒ष यदा᳚ग्रय॒णᳶ प्रा॒ण उ॑पा॒ꣳ॒शुᳶ पत्नीः᳚ प्र॒जाᳶ प्र ज॑नयन्ति ।  
यदु॑पाꣳशुपा॒त्रेण॑ पात्नीव॒तमा᳚ग्रय॒णाद्गृ॒ह्णाति॑ ,
प्र॒जाना᳚म् प्र॒जन॑नाय ।  
तस्मा᳚त् प्रा॒णम् प्र॒जा अनु॒ प्र जा॑यन्ते ।  
</details>

<details><summary>मूलम्</summary>

प्रा॒णो वा ए॒ष यदु॑पा॒ꣳ॒शुः ।  
यदु॑पाꣳशुपा॒त्रेण॑ प्रथ॒मश्चो᳚त्त॒मश्च॒ ग्रहौ॑ गृ॒ह्येते᳚ ।  
प्रा॒णमे॒वानु॑ प्र॒यन्ति॑ , प्रा॒णमनूद्य॑न्ति ।  
प्र॒जाप॑ति॒र्वा ए॒ष यदा᳚ग्रय॒णᳶ प्रा॒ण उ॑पा॒ꣳ॒शुᳶ पत्नीः᳚ प्र॒जाᳶ प्र ज॑नयन्ति ।  
यदु॑पाꣳशुपा॒त्रेण॑ पात्नीव॒तमा᳚ग्रय॒णाद्गृ॒ह्णाति॑ ,
प्र॒जाना᳚म् प्र॒जन॑नाय ।  
तस्मा᳚त् प्रा॒णम् प्र॒जा अनु॒ प्र जा॑यन्ते ।  
</details>

<details><summary>भट्टभास्कर-टीका</summary>

1प्राणो वा एष इत्यादि ॥ प्राणापानाभ्यामेवोपांश्वन्तर्यामावित्युक्तत्वात् । प्रथमः उपांशुरुत्तमः पात्नीवतः । अग्निष्टोमं प्रकृत्योच्यते । प्राणमेवेत्यादि । प्राणमनु प्राणेन सह प्रयन्ति प्रारभन्ते, प्राणेन सहोद्यन्ति समापयन्ति । 'तृतीयार्थे' इत्यनोः कर्मप्रवचनीयत्वम् । प्रजापतिर्वा इत्यादि । गतम् । तस्मादिति । प्राणमनु प्राणेन सहैव प्रजा जायन्ते ॥
</details>

<details><summary>मूलम् (संयुक्तम्)</summary>

दे॒वा वा इ॒तइ॑त॒ᳶ पत्नीः᳚ सुव॒र्गम् [26]  
लो॒कम॑जिगाꣳस॒न्ते सु॑व॒र्गल्ँलो॒कन्न प्राजा॑न॒न्त ए॒तम्पा᳚त्नीव॒तम॑पश्य॒न्तम॑गृह्णत॒ ततो॒ वै ते सु॑व॒र्गल्ँलो॒कम्प्राजा॑न॒न्॒यत्पा᳚त्नीव॒तो गृ॒ह्यते॑ सुव॒र्गस्य॑ लो॒कस्य॒ प्रज्ञा᳚त्यै॒
</details>

<details open><summary>विश्वास-प्रस्तुतिः</summary>

दे॒वा वा इ॒तइ॑त॒ᳶ पत्नीः᳚ सुव॒र्गल्ँ लो॒कम॑जिगाꣳसन् ।[26]  
ते सु॑व॒र्गल्ँ लो॒कन् न प्राजा॑नन् ।  
त ए॒तम् पा᳚त्नीव॒तम॑पश्यन् ।  
तम॑गृह्णत ।  
ततो॒ वै ते सु॑व॒र्गल्ँ लो॒कम् प्राजा॑नन् ।  
यत् पा᳚त्नीव॒तो गृ॒ह्यते॑ , सुव॒र्गस्य॑ लो॒कस्य॒ प्रज्ञा᳚त्यै ।  
</details>

<details><summary>मूलम्</summary>

दे॒वा वा इ॒तइ॑त॒ᳶ पत्नीः᳚ सुव॒र्गल्ँ लो॒कम॑जिगाꣳसन् ।[26]  
ते सु॑व॒र्गल्ँ लो॒कन् न प्राजा॑नन् ।  
त ए॒तम् पा᳚त्नीव॒तम॑पश्यन् ।  
तम॑गृह्णत ।  
ततो॒ वै ते सु॑व॒र्गल्ँ लो॒कम् प्राजा॑नन् ।  
यत् पा᳚त्नीव॒तो गृ॒ह्यते॑ , सुव॒र्गस्य॑ लो॒कस्य॒ प्रज्ञा᳚त्यै ।  
</details>

<details><summary>भट्टभास्कर-टीका</summary>

2देवा वा इत्यादि ॥ इतइतः स्थापयित्वा पत्नीस्ता अनादृत्य स्वर्गं गन्तुमैच्छन्, सामर्थ्यलभ्यार्थात् । यद्वा - वर्जयित्वेत्यस्यार्थे इतइत इति वर्तते । गमेस्सनि 'अज्झनगमां सनि' इति दीर्घत्वम्, छान्दस इडभावः । ते स्वर्गं न प्राजानन् न प्रज्ञातवन्तः । त एतमित्यादि । गतम् ॥
</details>

<details><summary>मूलम् (संयुक्तम्)</summary>

स सोमो॒ नाति॑ष्ठत स्त्री॒भ्यो गृ॒ह्यमा॑ण॒स्तङ्घृ॒तव्ँवज्र॑ङ्कृ॒त्वाघ्न॒न्तन्निरि॑न्द्रियम्भू॒तम॑गृह्ण॒न्तस्मा॒थ्स्त्रियो॒ निरि॑न्द्रिया॒ अदा॑यादी॒रपि॑ पा॒पात्पु॒ꣳ॒स उप॑स्तितरम् [27]  
व॒द॒न्ति॒ यद्घृ॒तेन॑ पात्नीव॒त श्री॒णाति॒ वज्रे॑णै॒वैन॒व्ँवशे॑ कृ॒त्वा गृ॑ह्णात्युपया॒मगृ॑हीतो॒ऽसीत्या॑ह
</details>

<details open><summary>विश्वास-प्रस्तुतिः</summary>

स सोमो॒ नाति॑ष्ठत स्त्री॒भ्यो गृ॒ह्यमा॑णः ।  
तङ्घृ॒तव्ँ वज्र॑ङ् कृ॒त्वाऽघ्नन् ।  
तन्निरि॑न्द्रियम्भू॒तम॑गृह्णन् ।  
तस्मा॒थ् स्त्रियो॒ निरि॑न्द्रिया॒ अदा॑यादी॒रपि॑ पा॒पात् पु॒ꣳ॒स उप॑स्तितरव्ँ वदन्ति । [27]  
यद्घृ॒तेन॑ पात्नीव॒त श्री॒णाति॒ , वज्रे॑णै॒वैन॒व्ँ वशे॑ कृ॒त्वा गृ॑ह्णाति ।  
उ॒प॒या॒म गृ॑हीतो॒ऽसीत्या॑ह ।  
</details>

<details><summary>मूलम्</summary>

स सोमो॒ नाति॑ष्ठत स्त्री॒भ्यो गृ॒ह्यमा॑णः ।  
तङ्घृ॒तव्ँ वज्र॑ङ् कृ॒त्वाऽघ्नन् ।  
तन्निरि॑न्द्रियम्भू॒तम॑गृह्णन् ।  
तस्मा॒थ् स्त्रियो॒ निरि॑न्द्रिया॒ अदा॑यादी॒रपि॑ पा॒पात् पु॒ꣳ॒स उप॑स्तितरव्ँ वदन्ति । [27]  
यद्घृ॒तेन॑ पात्नीव॒त श्री॒णाति॒ , वज्रे॑णै॒वैन॒व्ँ वशे॑ कृ॒त्वा गृ॑ह्णाति ।  
उ॒प॒या॒म गृ॑हीतो॒ऽसीत्या॑ह ।  
</details>

<details><summary>भट्टभास्कर-टीका</summary>

3स सोम इत्यादि ॥ स स्त्रीभ्यो गृह्यमाणस्सोमः नातिष्ठत नात्मानं प्रकाशितवान् स्त्रीभ्यो ग्रहणमसहमानः । प्रकाशने आत्मनेपदम् । घृतं वज्रं कृत्वा तेन तमघ्नन् । ततस्तेन घृतवधेन निरिन्द्रियं गतसारं भूतं संजातमगृह्णन् ग्रहत्वेन संपादितवन्तः पत्नीभ्यः । तस्मात् स्त्रियो निरिन्द्रियाः निरिन्द्रियसोमसंबन्धात् अदायादो अदायाद्यः अदायभुजः । निरिन्द्रियत्वादेव पापात्पतितादेः पुंसोपि उपस्तितरं वदन्ति निरिन्द्रियं सोमम् । तस्मात्तादृशसोमसंबन्धात् स्त्रियो दायभाजो न भवन्ति । उप भवति गुणभावेन वर्तते इति उपस्तिः, उपपूर्वादस्तेः 'क्तिच्क्तौ च' इति क्तिच्, 'छन्दस्युभयथा' इति तस्य सार्वधातुकत्वाद्भूभावाभावः, अल्लोपश्च । यद्घृतेनेत्यादि । गतम् ।
</details>

<details><summary>मूलम् (संयुक्तम्)</summary>

इ॒यव्ँवा उ॑पया॒मस्तस्मा॑दि॒माम्प्र॒जा अनु॒ प्र जा॑यन्ते॒ बृह॒स्पति॑सुतस्य त॒ इत्या॑ह॒ ब्रह्म॒ वै दे॒वाना॒म्बृह॒स्पति॒र्ब्रह्म॑णै॒वास्मै᳚ प्र॒जाᳶ प्र ज॑नयतीन्दो॒ इत्या॑ह॒ रेतो॒ वा इन्दू॒ रेत॑ ए॒व तद्द॑धातीन्द्रियाव॒ इति॑ [28]  
आ॒ह॒ प्र॒जा वा इ॑न्द्रि॒यम्प्र॒जा ए॒वास्मै॒ प्र ज॑नय॒त्यग्ना(३) इत्या॑हा॒ग्निर्वै रे॑तो॒धाᳶ पत्नी॑व॒ इत्या॑ह मिथुन॒त्वाय॑ स॒जूर्दे॒वेन॒ त्वष्ट्रा॒ सोम॑म्पि॒बेत्या॑ह॒ त्वष्टा॒ वै प॑शू॒नाम्मि॑थु॒नानाꣳ॑ रूप॒कृद्रू॒पमे॒व प॒शुषु॑ दधाति
</details>

<details open><summary>विश्वास-प्रस्तुतिः</summary>

इ॒यव्ँ वा उ॑पया॒मः ।  
तस्मा॑दि॒माम् प्र॒जा अनु॒ प्र जा॑यन्ते ।  
बृ॒ह॒स्पति॑सुतस्य त॒ इत्या॑ह ।  
ब्रह्म॒ वै दे॒वाना॒म् बृह॒स्पतिः॑ ।  
ब्रह्म॑णै॒वास्मै᳚ प्र॒जाᳶ प्र ज॑नयति ।  
इ॒न्दो॒ इत्या॑ह ।  
रेतो॒ वा इन्दुः॑ । रेत॑ ए॒व तद् द॑धाति ।  
इ॒न्द्रि॒या॒व॒ इत्या॑ह । [28]  
प्र॒जा वा इ॑न्द्रि॒यम् , प्र॒जा ए॒वास्मै॒ प्र ज॑नय॒ति ।  
अग्ना(३) इत्या॑ह । अ॒ग्निर्वै रे॑तो॒धाः ।  
पत्नी॑व॒ इत्या॑ह ।  मि॒थु॒न॒त्वाय॑ ।  
स॒जूर्दे॒वेन॒ "त्वष्ट्रा॒ सोम॑म् पि॒ब"+ इत्या॑ह ।  
त्वष्टा॒ वै प॑शू॒नाम् मि॑थु॒नानाꣳ॑ रूप॒कृत् ।  
रू॒पमे॒व प॒शुषु॑ दधाति ।  
</details>

<details><summary>मूलम्</summary>

इ॒यव्ँ वा उ॑पया॒मः ।  
तस्मा॑दि॒माम् प्र॒जा अनु॒ प्र जा॑यन्ते ।  
बृ॒ह॒स्पति॑सुतस्य त॒ इत्या॑ह ।  
ब्रह्म॒ वै दे॒वाना॒म् बृह॒स्पतिः॑ ।  
ब्रह्म॑णै॒वास्मै᳚ प्र॒जाᳶ प्र ज॑नयति ।  
इ॒न्दो॒ इत्या॑ह ।  
रेतो॒ वा इन्दुः॑ । रेत॑ ए॒व तद् द॑धाति ।  
इ॒न्द्रि॒या॒व॒ इत्या॑ह । [28]  
प्र॒जा वा इ॑न्द्रि॒यम् , प्र॒जा ए॒वास्मै॒ प्र ज॑नय॒ति ।  
अग्ना(३) इत्या॑ह । अ॒ग्निर्वै रे॑तो॒धाः ।  
पत्नी॑व॒ इत्या॑ह ।  मि॒थु॒न॒त्वाय॑ ।  
स॒जूर्दे॒वेन॒ "त्वष्ट्रा॒ सोम॑म् पि॒ब"+ इत्या॑ह ।  
त्वष्टा॒ वै प॑शू॒नाम् मि॑थु॒नानाꣳ॑ रूप॒कृत् ।  
रू॒पमे॒व प॒शुषु॑ दधाति ।  
</details>

<details><summary>भट्टभास्कर-टीका</summary>

4इयं वा इति ॥ पृथिव्यात्मकेनोपयामेन प्रजात्मकस्य पात्नीवतस्य ग्रहणादिमां पृथिवीमनु प्रजाः प्रजायन्ते । बृहस्पतिसुतस्येत्यादि । ग्रहणमन्त्रस्य व्याख्या । पत्नीव इति । प्रथमेनामन्त्रितेन दूराद्धूतत्वस्य गतत्वात् इदमप्लुतमेवोपादीयते ॥
</details>

<details><summary>मूलम् (संयुक्तम्)</summary>

दे॒वा वै त्वष्टा॑रमजिघाꣳस॒न्थ्स पत्नी॒ᳶ प्राप॑द्यत॒ तन्न प्रति॒ प्राय॑च्छ॒न्तस्मा॒दपि॑ [29]  
वध्य॒म्प्रप॑न्न॒न्न प्रति॒ प्र य॑च्छन्ति॒ तस्मा᳚त्पात्नीव॒ते त्वष्ट्रेऽपि॑ गृह्यते॒ न सा॑दय॒त्यस॑न्ना॒द्धि प्र॒जाᳶ प्र॒जाय॑न्ते॒ नानु॒ वष॑ट्करोति॒ यद॑नुवषट्कु॒र्याद्रु॒द्रम्प्र॒जा अ॒न्वव॑सृजे॒द्यन्नानु॑वषट्कु॒र्याद्
</details>

<details open><summary>विश्वास-प्रस्तुतिः</summary>

दे॒वा वै त्वष्टा॑रमजिघाꣳसन् ।  
स पत्नी॒ᳶ प्राप॑द्यत ।  
तन्न प्रति॒ प्राय॑च्छन् ।  
तस्मा॒दपि॒  वध्य॒म् प्रप॑न्न॒न् न प्रति॒ प्र य॑च्छन्ति । [29]  
तस्मा᳚त्पात्नीव॒ते त्वष्ट्रेऽपि॑ गृह्यते ।  
न सा॑दयति ।  
अस॑न्ना॒द्धि प्र॒जाᳶ प्र॒जाय॑न्ते ।  
नानु॒ वष॑ट्करोति ।  
यद॑नुवषट्कु॒र्याद् रु॒द्रम् प्र॒जा अ॒न्वव॑सृजेत् ।  
यन् नानु॑वषट्कु॒र्यात् ।  
रु॒द्रम्प्र॒जा अ॒न्वव॑सृजेत् । यन्नानु॑वषट्कु॒र्यात् ।  
</details>

<details><summary>मूलम्</summary>

दे॒वा वै त्वष्टा॑रमजिघाꣳसन् ।  
स पत्नी॒ᳶ प्राप॑द्यत ।  
तन्न प्रति॒ प्राय॑च्छन् ।  
तस्मा॒दपि॒  वध्य॒म् प्रप॑न्न॒न् न प्रति॒ प्र य॑च्छन्ति । [29]  
तस्मा᳚त्पात्नीव॒ते त्वष्ट्रेऽपि॑ गृह्यते ।  
न सा॑दयति ।  
अस॑न्ना॒द्धि प्र॒जाᳶ प्र॒जाय॑न्ते ।  
नानु॒ वष॑ट्करोति ।  
यद॑नुवषट्कु॒र्याद् रु॒द्रम् प्र॒जा अ॒न्वव॑सृजेत् ।  
यन् नानु॑वषट्कु॒र्यात् ।  
रु॒द्रम्प्र॒जा अ॒न्वव॑सृजेत् । यन्नानु॑वषट्कु॒र्यात् ।  
</details>

<details><summary>भट्टभास्कर-टीका</summary>

5देवा वा इत्यादि ॥ त्वष्टारं हन्तुमैच्छन् देवाः । स च त्वष्टा पत्नीः प्रापद्यत शराणं गतः । तमित्यादि । व्याख्यातप्रायम् । तस्मात्पात्नीवते त्वष्ट्रेऽपिगृह्यते 'त्वष्ट्रा सोमं पिब' इति मन्त्रलिङ्गात् । न सादयतीत्यादि । गतम्11 ॥
</details>

<details><summary>मूलम् (संयुक्तम्)</summary>

अशा᳚न्तम॒ग्नीथ्सोम॑म्भख्षयेदुपा॒ꣳ॒श्वनु॒ वष॑ट्करोति॒ न रु॒द्रम्प्र॒जा अ॑न्ववसृ॒जति॑ शा॒न्तम॒ग्नीथ्सोम॑म्भख्षय॒त्यग्नी॒न्नेष्टु॑रु॒पस्थ॒मा सी॑द [30]  
नेष्ट॒ᳶ पत्नी॑मु॒दान॒येत्या॑ह
</details>

<details open><summary>विश्वास-प्रस्तुतिः</summary>

अशा᳚न्तम॒ग्नीथ्सोम॑म्भख्षयेत् ।  
उ॒पा॒ꣳ॒श्वनु॒ वष॑ट्करोति ।   
न रु॒द्रम् प्र॒जा अ॑न्ववसृ॒जति॑ , शा॒न्तम॒ग्नीथ् , सोम॑म् भख्षयति ।  

अग्नी॒न्नेष्टु॑रु॒पस्थ॒मा सी॑द  । [30]  
"नेष्ट॒ᳶ पत्नी॑मु॒दान॑य"+ इत्या॑ह ।  
</details>

<details><summary>मूलम्</summary>

अशा᳚न्तम॒ग्नीथ्सोम॑म्भख्षयेत् ।  
उ॒पा॒ꣳ॒श्वनु॒ वष॑ट्करोति ।   
न रु॒द्रम् प्र॒जा अ॑न्ववसृ॒जति॑ , शा॒न्तम॒ग्नीथ् , सोम॑म् भख्षयति ।  

अग्नी॒न्नेष्टु॑रु॒पस्थ॒मा सी॑द  । [30]  
"नेष्ट॒ᳶ पत्नी॑मु॒दान॑य"+ इत्या॑ह ।  
</details>

<details><summary>भट्टभास्कर-टीका</summary>

6अशान्तमिति ॥ अनिष्टकारणमशान्तमभक्षितं स्यात्; तस्मादुपांश्विति विधिः । न रुद्रमित्यादि । गतम् ॥
</details>

<details><summary>मूलम् (संयुक्तम्)</summary>

अ॒ग्नीदे॒व नेष्ट॑रि॒ रेतो॒ दधा॑ति॒ नेष्टा॒ पत्नि॑याम्
</details>

<details open><summary>विश्वास-प्रस्तुतिः</summary>

अ॒ग्नीद् ए॒व नेष्ट॑रि॒ रेतो॒ दधा॑ति ।
नेष्टा॒ पत्नि॑याम् ।
</details>

<details><summary>मूलम्</summary>

अ॒ग्नीद् ए॒व नेष्ट॑रि॒ रेतो॒ दधा॑ति ।
नेष्टा॒ पत्नि॑याम् ।
</details>

<details><summary>भट्टभास्कर-टीका</summary>

7अग्रीदित्यादिः प्रैषः, तदेकदेशं व्याचष्टे - नेष्टरि रेतो दधात्याग्नीघ्रः तदुपस्थानेन, नेष्टा च पत्न्यां रेतो दधाति तदुदानयनेन ॥
</details>

<details><summary>मूलम् (संयुक्तम्)</summary>

उद्गा॒त्रा सङ्ख्या॑पयति प्र॒जाप॑ति॒र्वा ए॒ष यदु॑द्गा॒ता प्र॒जाना᳚म्प्र॒जन॑नाया॒प उप॒ प्र व॑र्तयति॒ रेत॑ ए॒व तथ्सि॑ञ्चत्य्
</details>

<details open><summary>विश्वास-प्रस्तुतिः</summary>

उ॒द्गा॒त्रा सङ्ख्या॑पयति ।  
प्र॒जाप॑ति॒र्वा ए॒ष यद् उ॑द्गा॒ता ।  
प्र॒जाना᳚म् प्र॒जन॑नाय ।
अ॒प उप॒ प्र व॑र्तयति॒ , रेत॑ ए॒व तथ्सि॑ञ्चति ।
</details>

<details><summary>मूलम्</summary>

उ॒द्गा॒त्रा सङ्ख्या॑पयति ।  
प्र॒जाप॑ति॒र्वा ए॒ष यद् उ॑द्गा॒ता ।  
प्र॒जाना᳚म् प्र॒जन॑नाय ।
अ॒प उप॒ प्र व॑र्तयति॒ , रेत॑ ए॒व तथ्सि॑ञ्चति ।
</details>

<details><summary>भट्टभास्कर-टीका</summary>

8उद्गात्रेत्यादि ॥ गतम् । स्वयं प्रजापतिरेवोद्गाता, तस्मात्तेन संख्यापनाप्रदर्शनं प्रजानां प्रजननाय भवति । उपप्रवर्तयतीति । समीपे तस्यास्स्रावयति रेतस्सेकस्थानीयं तत् भवति ॥
</details>

<details><summary>मूलम् (संयुक्तम्)</summary>

ऊ॒रुणोप॒ प्र व॑र्तयत्यू॒रुणा॒ हि रेत॑स्सि॒च्यते॑ नग्न॒ङ्कृत्यो॒रुमुप॒ प्र व॑र्तयति य॒दा हि न॒ग्न ऊ॒रुर्भव॒त्यथ॑ मिथु॒नी भ॑व॒तोऽथ॒ रेत॑स्सिच्य॒तेऽथ॑ प्र॒जाᳶ प्र जा॑यन्ते ॥ [31]  
</details>

<details open><summary>विश्वास-प्रस्तुतिः</summary>

ऊ॒रुणोप॒ प्र व॑र्तयति ।  
ऊ॒रुणा॒ हि रेत॑स् सि॒च्यते᳚ ।  
न॒ग्न॒ङ्कृत्यो॒रुमुप॒ प्र व॑र्तयति ।  
य॒दा हि न॒ग्न ऊ॒रुर्भव॒त्य् अथ॑ मिथु॒नी भ॑वतः ।  
अथ॒ रेत॑स् सिच्य॒ते ।  
अथ॑ प्र॒जाᳶ प्र जा॑यन्ते ॥ [31]  
</details>

<details><summary>मूलम्</summary>

ऊ॒रुणोप॒ प्र व॑र्तयति ।  
ऊ॒रुणा॒ हि रेत॑स् सि॒च्यते᳚ ।  
न॒ग्न॒ङ्कृत्यो॒रुमुप॒ प्र व॑र्तयति ।  
य॒दा हि न॒ग्न ऊ॒रुर्भव॒त्य् अथ॑ मिथु॒नी भ॑वतः ।  
अथ॒ रेत॑स् सिच्य॒ते ।  
अथ॑ प्र॒जाᳶ प्र जा॑यन्ते ॥ [31]  
</details>

<details><summary>भट्टभास्कर-टीका</summary>

9ऊरुणेति विधिः ॥ ऊरुत्वोपलक्षिते देशे उपप्रवर्तयति । ऊरुणा हीति । ऊरूपबृंहितेन प्रजननेनेत्यर्थः । नग्नंकृत्य वास उद्घाट्य । ऊर्यादिर्मकारान्तो द्रष्टव्यः । ल्यपि गतित्वात्कृदुत्तरपदप्रकृतिस्वरत्वम् । यदा हीत्यादि । ऊरुः ऊरुमान् प्रजननप्रदेशो यदा नग्नो भवति उद्घाटितवसनः क्रियते अथानन्तरमेव स्त्रीपुंसौ मिथुनीभवतः मैथुनं गच्छतः, अथानन्तरमेव रेतस्सिच्यते, अथ ततः पतितं निषिक्तं रेतः प्रजात्वेन परिणतं भवति । तस्मान्महाफलत्वान्नग्नकरणस्य नग्नंकृत्योरुमुपप्रवर्तयतीति ॥

इति षष्ठे पञ्चमे अष्टमोनुवाकः ॥  
</details>
