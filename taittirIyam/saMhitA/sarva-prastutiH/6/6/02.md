+++
title = "०२"

+++


<details><summary>मूलम् (संयुक्तम्)</summary>

स॒मि॒ष्ट॒य॒जूꣳषि॑ जुहोति य॒ज्ञस्य॒ समि॑ष्ट्यै॒ यद्वै य॒ज्ञस्य॑ क्रू॒रय्ँयद्विलि॑ष्ट॒य्ँयद॒त्येति॒ यन्नात्येति॒ यद॑तिक॒रोति॒ यन्नापि॑ क॒रोति॒ तदे॒व तै प्री॑णाति॒
</details>

<details open><summary>विश्वास-प्रस्तुतिः</summary>

स॒मि॒ष्ट॒य॒जूꣳषि॑ जुहोति ।  
य॒ज्ञस्य॒ समि॑ष्ट्यै ।  
यद्वै य॒ज्ञस्य॑ क्रू॒रय्ँ यद्विलि॑ष्ट॒य्ँ , यद॒त्येति॒  यन्नात्येति॒ , यद॑तिक॒रोति॒  यन्नापि॑ क॒रोति॒ , तदे॒व तै प्री॑णाति ।  
</details>

<details><summary>मूलम्</summary>

स॒मि॒ष्ट॒य॒जूꣳषि॑ जुहोति ।  
य॒ज्ञस्य॒ समि॑ष्ट्यै ।  
यद्वै य॒ज्ञस्य॑ क्रू॒रय्ँ यद्विलि॑ष्ट॒य्ँ , यद॒त्येति॒  यन्नात्येति॒ , यद॑तिक॒रोति॒  यन्नापि॑ क॒रोति॒ , तदे॒व तै प्री॑णाति ।  
</details>

<details><summary>भट्टभास्कर-टीका</summary>

1समिष्टयजूंषीत्यादि ॥ यज्ञस्यसमिष्टत्वार्थाय यागहोमाः "धाता रातिः' इत्याद्याः समिष्टयजूंषि । तेषां होमो यज्ञस्य समिष्ट्यै सम्यगिष्टत्वाय भवति । यद्वा इत्यादि । यज्ञस्य संबन्धि क्रूरादिकं ततस्समिष्टयजुर्भिः प्रीणाति सुखहेतुमेव करोति शमयतीति यावत् । यद्वा - प्रीणातिः क्रूरपूरणकर्मा क्रूरादिदोषगर्तं पूरणेन समीकरोति यज्ञं ततः क्रूरं हिंसायुक्तं विलिष्टं संकुचितम् । लिश अल्पीभावे । अत्यय उत्कर्षः कालोत्कर्षः प्रमाणोत्कर्षश्च । अनत्ययश्चोदितस्यात्ययस्य द्विप्रकारस्याभावः । अतिकरणं अतिरिक्तं करणम् । अकरणं लोपः प्राप्तस्यानुष्ठानविस्मराणम् । अपिशब्दस्समुच्चये ॥
</details>

<details><summary>मूलम् (संयुक्तम्)</summary>

नव॑ जुहोति॒ नव॒ वै पुरु॑षे प्रा॒णा पुरु॑षेण य॒ज्ञस्सम्मि॑तो॒ यावा॑ने॒व य॒ज्ञस्तम्प्री॑णाति॒ षडृग्मि॑याणि जुहोति॒ षड्वा ऋ॒तव॑ ऋ॒तूने॒व प्री॑णाति॒ त्रीणि॒ यजूꣳ॑षि [6]  
त्रय॑ इ॒मे लो॒का इ॒माने॒व लो॒कान्प्री॑णाति॒ यज्ञ॑ य॒ज्ञङ्ग॑च्छ य॒ज्ञप॑तिङ्ग॒च्छेत्या॑ह य॒ज्ञप॑तिमे॒वैन॑ङ्गमयति॒ स्वाय्ँयोनि॑ङ्ग॒च्छेत्या॑ह॒ स्वामे॒वैन॒य्ँयोनि॑ङ्गमयत्ये॒ष ते॑ य॒ज्ञो य॑ज्ञपते स॒हसू᳚क्तवाकस्सु॒वीर॒ इत्या॑ह॒ यज॑मान ए॒व वी॒र्य॑न्दधाति
</details>

<details open><summary>विश्वास-प्रस्तुतिः</summary>

नव॑ जुहोति ।  
नव॒ वै पुरु॑षे प्रा॒णाः ।  
पुरु॑षेण य॒ज्ञस् सम्मि॑तः ।  
यावा॑ने॒व य॒ज्ञस् तम् प्री॑णाति ।  
षडृग्मि॑याणि जुहोति ।  
षड्वा ऋ॒तवः॑ । ऋ॒तूने॒व प्री॑णाति ।  
त्रीणि॒ यजूꣳ॑षि । [6]  
त्रय॑ इ॒मे लो॒काः । इ॒माने॒व लो॒कान् प्री॑णाति ।  
"यज्ञ॑ य॒ज्ञङ् ग॑च्छ , य॒ज्ञप॑तिङ् ग॒च्छ"+ इत्या॑ह   
य॒ज्ञप॑तिमे॒वैन॑ङ् गमयति ।  
"स्वाय्ँ योनि॑ङ् ग॒च्छ"+ इत्या॑ह ।  
स्वामे॒वैन॒य्ँ योनि॑ङ् गमयति ।  
"ए॒ष ते॑ य॒ज्ञो य॑ज्ञपते स॒हसू᳚क्तवाकस् सु॒वीर॒" इत्या॑ह ।  
यज॑मान ए॒व वी॒र्य॑न् दधाति ।  
</details>

<details><summary>मूलम्</summary>

नव॑ जुहोति ।  
नव॒ वै पुरु॑षे प्रा॒णाः ।  
पुरु॑षेण य॒ज्ञस् सम्मि॑तः ।  
यावा॑ने॒व य॒ज्ञस् तम् प्री॑णाति ।  
षडृग्मि॑याणि जुहोति ।  
षड्वा ऋ॒तवः॑ । ऋ॒तूने॒व प्री॑णाति ।  
त्रीणि॒ यजूꣳ॑षि । [6]  
त्रय॑ इ॒मे लो॒काः । इ॒माने॒व लो॒कान् प्री॑णाति ।  
"यज्ञ॑ य॒ज्ञङ् ग॑च्छ , य॒ज्ञप॑तिङ् ग॒च्छ"+ इत्या॑ह   
य॒ज्ञप॑तिमे॒वैन॑ङ् गमयति ।  
"स्वाय्ँ योनि॑ङ् ग॒च्छ"+ इत्या॑ह ।  
स्वामे॒वैन॒य्ँ योनि॑ङ् गमयति ।  
"ए॒ष ते॑ य॒ज्ञो य॑ज्ञपते स॒हसू᳚क्तवाकस् सु॒वीर॒" इत्या॑ह ।  
यज॑मान ए॒व वी॒र्य॑न् दधाति ।  
</details>

<details><summary>भट्टभास्कर-टीका</summary>

2नवेत्यादि ॥ गतम् । षडृग्मियाणीति । ऋक्प्रभवाणि षट्समिष्टयजूंषि आद्यानि । 'एकाचो नित्यं मयड्वा छन्दसि' इति मयट्, वर्णविकारश्छान्दसः, अयस्मयादित्वेन पदत्वात्कुत्वम्, भत्वात् जस्त्वाभावः । यजूंषि 'यज्ञ यज्ञं गच्छ' इत्यादीनि त्रीणि समिष्टयजूंषि । यज्ञपतिमेवेति । यज्ञमेनं यज्ञपतिं यजमानं गमयति प्रापयति स्वां योनिं यजमानमेव यज्ञं गमयति । वीर्यं दधातीति । सुवीर इति लिङ्गात् ॥
</details>

<details><summary>मूलम् (संयुक्तम्)</summary>

वासि॒ष्ठो ह॑ सात्यह॒व्यो दे॑वभा॒गम्प॑प्रच्छ॒ यथ्सृञ्ज॑यान्बहुया॒जिनोऽयी॑यजो य॒ज्ञे [7]  
य॒ज्ञम्प्रत्य॑तिष्ठि॒पा ३ य॒ज्ञप॒ता ३ विति॒
</details>

<details open><summary>विश्वास-प्रस्तुतिः</summary>

वा॒सि॒ष्ठो ह॑ सात्यह॒व्यो दे॑वभा॒गम् प॑प्रच्छ ।  
यथ् सृञ्ज॑यान् बहुया॒जिनोऽयी॑यजो य॒ज्ञे य॒ज्ञम् प्रत्य॑तिष्ठि॒पा३ य॒ज्ञप॒ता३व् इति॑ ।[7]  
</details>

<details><summary>मूलम्</summary>

वा॒सि॒ष्ठो ह॑ सात्यह॒व्यो दे॑वभा॒गम् प॑प्रच्छ ।  
यथ् सृञ्ज॑यान् बहुया॒जिनोऽयी॑यजो य॒ज्ञे य॒ज्ञम् प्रत्य॑तिष्ठि॒पा३ य॒ज्ञप॒ता३व् इति॑ ।[7]  
</details>

<details><summary>भट्टभास्कर-टीका</summary>

3वासिष्ठ इत्यादि ॥ वासिष्ठो वसिष्ठगोत्रः । ऋष्यण् । सत्यहव्यस्यापत्यं सात्यहव्यः । स एवाण्, शिवादिर्वा द्रष्टव्यः । स देवभागं नाम पप्रच्छ पृष्टवान् । कथमित्याह - यदित्यादि ॥ यदा त्वं सृंजयान् देशविशेषवासिनो बहुयाजिनः बहुभिः क्रतुभिरिष्टवतः । यद्वा - सोमयाजिनो बहुयाजिनः तान् बहुश आहृतसोमान् साध्वाचारान् अयीयजः याजितवानसि । यजतेर्ण्यन्ताल्लुङि चङादि । तदानीं किं त्वं यज्ञे यज्ञं प्रत्यतिष्ठिपः? आहोस्वित् यज्ञपतौ यज्ञं प्रत्यतिष्ठिपः? इति । स्थापयतेर्लुङि चङादौ 'तिष्ठतेरित्' इतीत्वम् । उभयत्रापि 'विचार्यमाणा- नाम्' इति प्लुतः । उत्तरत्र 'एचोप्रगृह्यस्य' इत्याकारोकारौ ॥
</details>

<details><summary>मूलम् (संयुक्तम्)</summary>

स हो॑वाच य॒ज्ञप॑ता॒विति॑ स॒त्याद्वै सृञ्ज॑या॒ परा॑ बभूवु॒रिति॑
</details>

<details open><summary>विश्वास-प्रस्तुतिः</summary>

स हो॑वाच -  
य॒ज्ञप॑ता॒विति॑ ।  
स॒त्याद्वै सृञ्ज॑या॒ परा॑ बभूवु॒र् इति॑ ।  
</details>

<details><summary>मूलम्</summary>

स हो॑वाच -  
य॒ज्ञप॑ता॒विति॑ ।  
स॒त्याद्वै सृञ्ज॑या॒ परा॑ बभूवु॒र् इति॑ ।  
</details>

<details><summary>भट्टभास्कर-टीका</summary>

4स होवाचेत्यादि ॥ यज्ञपतौ यज्ञमहं प्रत्यतिष्ठिपमिति स देवभाग उवाच । अथ वासिष्ठ उवाच - तर्हि तेनैव कारणेन ते सृञ्जयाः साध्वाचारा अपि त्वया अयथाकारिणा याज्यमानाः सत्यात्पराबभूवुः विनष्टास्सत्यात्प्रच्युताः । यद्वा - सत्यं कारणम् । सत्यात्कारणादेव सृंजयाः, पराभूता सृंजया इति श्रुतम् । तत्र समीचीनमिदं कारणमिति ॥
</details>

<details><summary>मूलम् (संयुक्तम्)</summary>

होवाच य॒ज्ञे वाव य॒ज्ञ प्र॑ति॒ष्ठाप्य॑ आसी॒द्यज॑मान॒स्याप॑राभावा॒येति॒
</details>

<details open><summary>विश्वास-प्रस्तुतिः</summary>

होवाच य॒ज्ञे वाव य॒ज्ञ प्र॑ति॒ष्ठाप्य॑ आसी॒त्
यज॑मान॒स्याप॑राभावा॒य + इति ।  
</details>

<details><summary>मूलम्</summary>

होवाच य॒ज्ञे वाव य॒ज्ञ प्र॑ति॒ष्ठाप्य॑ आसी॒त्
यज॑मान॒स्याप॑राभावा॒य + इति ।  
</details>

<details><summary>भट्टभास्कर-टीका</summary>

5क तर्हि यज्ञः प्रतिष्ठाप्य इति? आह - स एव वासिष्ठः । यज्ञ एव यज्ञः प्रतिष्ठाप्य आसीत् भवति । छान्दसो लुङ् । यद्वा - एवं पूर्वैश्शिष्टैराचरितमासीत् । तत्खलु यजमानस्याविनाशाय भवति ॥
</details>

<details><summary>मूलम् (संयुक्तम्)</summary>

देवा॑ गातुविदो गा॒तुव्ँवि॒त्त्वा गा॒तुमि॒तेत्या॑ह य॒ज्ञ ए॒व य॒ज्ञम्प्रति॑ ष्ठापयति॒ यज॑मान॒स्याप॑राभावाय ॥ [8]  
</details>

<details open><summary>विश्वास-प्रस्तुतिः</summary>

देवा॑ गातुविदो गा॒तुव्ँ वि॒त्त्वा गा॒तुमि॒तेत्या॑ह ।  
य॒ज्ञ ए॒व य॒ज्ञम् प्रति॑ ष्ठापयति ।  
यज॑मान॒स्याप॑राभावाय ॥ [8]  
</details>

<details><summary>मूलम्</summary>

देवा॑ गातुविदो गा॒तुव्ँ वि॒त्त्वा गा॒तुमि॒तेत्या॑ह ।  
य॒ज्ञ ए॒व य॒ज्ञम् प्रति॑ ष्ठापयति ।  
यज॑मान॒स्याप॑राभावाय ॥ [8]  
</details>

<details><summary>भट्टभास्कर-टीका</summary>

6अथ कः पुनस्स प्रकारः येन यज्ञे यज्ञस्स्थापितो भवतीत्याह - देवा इत्यादि ॥ अनेन समिष्टयजुषा यज्ञे समापिते यज्ञ एव यज्ञः प्रतिष्ठापितो भवति, 'वाते धाः' इति लिङ्गात् । वातो हीश्वरस्य क्रियासमष्टिरूपो यज्ञात्मा विष्णुरिति ॥

इति षष्ठे षष्ठे द्वितीयोनुवाकः ॥  
</details>

<details><summary>मूलम् (संयुक्तम्)</summary>

अ॒व॒भृ॒थ॒य॒जूꣳषि॑ जुहोति॒ यदे॒वार्वा॒चीन॒मेक॑हायना॒देन॑ क॒रोति॒ तदे॒व तैरव॑ यजते॒
</details>

<details open><summary>विश्वास-प्रस्तुतिः</summary>

अ॒व॒भृ॒थ॒य॒जूꣳषि॑ जुहोति ।  
यदे॒वार्वा॒चीन॒मेक॑हायना॒देन॑ क॒रोति॒ , तदे॒व तैरव॑ यजते ।  
</details>

<details><summary>मूलम्</summary>

अ॒व॒भृ॒थ॒य॒जूꣳषि॑ जुहोति ।  
यदे॒वार्वा॒चीन॒मेक॑हायना॒देन॑ क॒रोति॒ , तदे॒व तैरव॑ यजते ।  
</details>

<details><summary>भट्टभास्कर-टीका</summary>

1अवभृथयजूंषीत्यादि ॥ शाकलमन्त्रैः 'देवकृतस्य' इत्यादिभिः । यदेवेति । एकहायनात् एकवर्षादेकसंवत्सरानुवृत्तौ एनसः पापात् अर्वाचीनं यदेनः करोति तत्सर्वं तैरवयजते सर्वं नाशयतीत्यर्थः । संवत्सरा[व]धिकत्वात् कर्मणां शुभाशुभानाम् । यद्वा - एक एव हायन एकहायनः । दासीभारादिर्द्रष्टव्यः । निषेकादारभ्य एकहायनो जन्मकालः । तत ऊर्ध्वमितोर्वाचीनं इतः प्राक् यदेनः करोति तत्सर्वं नाशयति; गर्भे न कर्तृत्वमस्वतन्त्रत्वादित्याहुः ॥
</details>

<details><summary>मूलम् (संयुक्तम्)</summary>

ऽपो॑ऽवभृ॒थमवै᳚त्य॒फ्सु वै वरु॑णस्सा॒ख्षादे॒व वरु॑ण॒मव॑ यजते॒
</details>

<details open><summary>विश्वास-प्रस्तुतिः</summary>

अपो॑ऽवभृ॒थमवै॑ति ।  
अ॒फ्सु वै वरु॑णः ।  
सा॒ख्षादे॒व वरु॑ण॒मव॑ यजते ।  
</details>

<details><summary>मूलम्</summary>

अपो॑ऽवभृ॒थमवै॑ति ।  
अ॒फ्सु वै वरु॑णः ।  
सा॒ख्षादे॒व वरु॑ण॒मव॑ यजते ।  
</details>

<details><summary>भट्टभास्कर-टीका</summary>

2अपोवभृथमित्यादि ॥ तादर्थ्यात्ताच्छब्द्यम् । अवभृथार्था अपो गच्छन्ति । अवभृथार्थं वा अपोवैति विभक्तिव्यत्ययो वा । अप्सु अवभृथाख्यं कर्म प्रतिपद्यते इति । अप्सु वा इत्यादि । साक्षादव्यवधानेनैव वरुणं वारकं पाप्मादिकं अवयजते नाशयति । यद्वा - वरुणमपांपतिं देवं साक्षादेवाव्यवधानेनैव अवयजते अधस्तात्पूजयति, अपामन्तरिति यावत् ॥
</details>

<details><summary>मूलम् (संयुक्तम्)</summary>

वर्त्म॑ना॒ वा अ॒न्वित्य॑ य॒ज्ञꣳ रख्षाꣳ॑सि जिघाꣳसन्ति॒ साम्ना᳚ प्रस्तो॒तान्ववै॑ति॒ साम॒ वै र॑ख्षो॒हा रख्ष॑सा॒मप॑हत्यै॒ त्रिर्नि॒धन॒मुपै॑ति॒ त्रय॑ इ॒मे लो॒का ए॒भ्य ए॒व लो॒केभ्यो॒ रख्षाꣳ॑सि [9]  
अप॑ हन्ति॒ पुरु॑षपुरुषो नि॒धन॒मुपै॑ति॒ पुरु॑षपुरुषो॒ हि र॑ख्ष॒स्वी रख्ष॑सा॒मप॑हत्या
</details>

<details open><summary>विश्वास-प्रस्तुतिः</summary>

वर्त्म॑ना॒ वा अ॒न्वित्य॑ य॒ज्ञꣳ रख्षाꣳ॑सि जिघाꣳसन्ति ।  
साम्ना᳚ प्रस्तो॒ता ऽन्ववै॑ति ।  
साम॒ वै र॑ख्षो॒हा । रख्ष॑सा॒मप॑हत्यै ।  
त्रिर् नि॒धन॒मुपै॑ति ।  
त्रय॑ इ॒मे लो॒काः । ए॒भ्य ए॒व लो॒केभ्यो॒ रख्षाꣳ॑स्य् अप॑ हन्ति । [9]  
पुरु॑षपुरुषो नि॒धन॒मुपै॑ति ।  
पुरु॑षपुरुषो॒ हि र॑ख्ष॒स्वी । रख्ष᳚सा॒मप॑हत्यै ।  
</details>

<details><summary>मूलम्</summary>

वर्त्म॑ना॒ वा अ॒न्वित्य॑ य॒ज्ञꣳ रख्षाꣳ॑सि जिघाꣳसन्ति ।  
साम्ना᳚ प्रस्तो॒ता ऽन्ववै॑ति ।  
साम॒ वै र॑ख्षो॒हा । रख्ष॑सा॒मप॑हत्यै ।  
त्रिर् नि॒धन॒मुपै॑ति ।  
त्रय॑ इ॒मे लो॒काः । ए॒भ्य ए॒व लो॒केभ्यो॒ रख्षाꣳ॑स्य् अप॑ हन्ति । [9]  
पुरु॑षपुरुषो नि॒धन॒मुपै॑ति ।  
पुरु॑षपुरुषो॒ हि र॑ख्ष॒स्वी । रख्ष᳚सा॒मप॑हत्यै ।  
</details>

<details><summary>भट्टभास्कर-टीका</summary>

3वर्त्मना वा इत्यादि ॥ येन वर्त्मना यज्ञकारिणः ऋत्विग्यजमाना अवभृथार्थं गच्छन्ति तेनान्वित्य अनुगम्य तं यज्ञं रक्षांसि हन्तुमिच्छन्ति तस्मात्तदपघातार्थं प्रस्तोता साम्नाऽन्वगित्थंभूतो न्ववैत्यनुगच्छति साम च रक्षसां हन्तृ । लिङ्गव्यत्ययश्छान्दसः ।. त्रिरित्यादि । साम्नोऽन्तो निधनं तं त्रिरुपैति उपगच्छति । त्रित्वान्वयात् लोकत्रयसंबन्धिनां रक्षसामपघाताय भवति । पुरुषःपुरुष इति । सर्वः पुरुषः ऋत्विग्वा यजमानो वा साम्नो निधनमुपैतीति । वीप्सायां द्विर्वचने 'अनुदात्तं च' इत्यादिना द्वितीयस्यानुदात्तत्वम् । सर्वो हि पुरुषो रक्षस्वी रक्षसा बाधकेन तद्वान् तेन बाध्यते इति यावत् । तस्मात्सर्वस्य रक्षसामपघाताय भवति ॥
</details>

<details><summary>मूलम् (संयुक्तम्)</summary>

उ॒रुꣳ हि राजा॒ वरु॑णश्च॒कारेत्या॑ह॒ प्रति॑ष्ठित्यै श॒तन्ते॑ राजन्भि॒षज॑स्स॒हस्र॒मित्या॑ह भेष॒जमे॒वास्मै॑ करोत्य॒भिष्ठि॑तो॒ वरु॑णस्य॒ पाश॒ इत्या॑ह वरुणपा॒शमे॒वाभि ति॑ष्ठति ब॒र्हिर॒भि जु॑हो॒त्याहु॑तीना॒म्प्रति॑ष्ठित्या॒ अथो॑ अग्नि॒वत्ये॒व जु॑हो॒त्यप॑बर्हिष प्रया॒जान् [10]  
य॒ज॒ति॒ प्र॒जा वै ब॒र्हि प्र॒जा ए॒व व॑रुणपा॒शान्मु॑ञ्च॒त्याज्य॑भागौ यजति य॒ज्ञस्यै॒व चख्षु॑षी॒ नान्तरे॑ति॒
</details>

<details open><summary>विश्वास-प्रस्तुतिः</summary>

"उ॒रुꣳ हि राजा॒ वरु॑णश्च॒कार॑" + इत्या॑ह ।  
प्रति॑ष्ठित्यै ।  
"श॒तन् ते॑ राजन् भि॒षज॑स् स॒हस्र॒म्" इत्या॑ह ।  
भे॒ष॒जमे॒वास्मै॑ करोति ।  
"अ॒भिष्ठि॑तो॒ वरु॑णस्य॒ पाश॒" इत्या॑ह ।  
व॒रु॒ण॒पा॒शमे॒वाभि ति॑ष्ठति ।  
ब॒र्हिर॒भि जु॑होति ।  
आहु॑तीना॒म् प्रति॑ष्ठित्यै ।  
अथो॑ अग्नि॒वत्ये॒व जु॑होति ।  
अप॑बर्हिष प्रया॒जान् य॑जति । [10]  
प्र॒जा वै ब॒र्हिः ।   
प्र॒जा ए॒व व॑रुणपा॒शान् मु॑ञ्चति ।  
आज्य॑भागौ यजति । य॒ज्ञस्यै॒व चख्षु॑षी॒ नान्तरे॑ति ।  
</details>

<details><summary>मूलम्</summary>

"उ॒रुꣳ हि राजा॒ वरु॑णश्च॒कार॑" + इत्या॑ह ।  
प्रति॑ष्ठित्यै ।  
"श॒तन् ते॑ राजन् भि॒षज॑स् स॒हस्र॒म्" इत्या॑ह ।  
भे॒ष॒जमे॒वास्मै॑ करोति ।  
"अ॒भिष्ठि॑तो॒ वरु॑णस्य॒ पाश॒" इत्या॑ह ।  
व॒रु॒ण॒पा॒शमे॒वाभि ति॑ष्ठति ।  
ब॒र्हिर॒भि जु॑होति ।  
आहु॑तीना॒म् प्रति॑ष्ठित्यै ।  
अथो॑ अग्नि॒वत्ये॒व जु॑होति ।  
अप॑बर्हिष प्रया॒जान् य॑जति । [10]  
प्र॒जा वै ब॒र्हिः ।   
प्र॒जा ए॒व व॑रुणपा॒शान् मु॑ञ्चति ।  
आज्य॑भागौ यजति । य॒ज्ञस्यै॒व चख्षु॑षी॒ नान्तरे॑ति ।  
</details>

<details><summary>भट्टभास्कर-टीका</summary>

4उरुं हि राजेत्यादि ॥ वेद्या अभिप्रायान्तो वदन्ति, प्रति- ष्ठित्यै भवति, उरु प्रज्ञातं च करोति लिङ्गात् । भेषजमनिष्टोप- शमनं करोति, वरुणपाशमभितिष्ठति आक्रामति । बर्हिरभि बर्हिष उपरि जुहोति आहुतीनां प्रतिष्ठित्यै ज्ञानलाभाय, अप्सु ह्याहुतयो न तिष्ठेयुः । अपि च अग्निवत्येव स्थाने हुता भवन्ति 'अग्निवान् वै दर्भस्तम्बः' इति । अपबर्हिष इति बर्हिर्वर्जितान् । प्रजा वा इत्यादि । गतम् । नान्तरेति न तिरोदधाति चक्षुषी आज्यभागौ । 'चक्षुषी वा एते यज्ञस्य यदाज्यभागौ' इति ॥
</details>

<details><summary>मूलम् (संयुक्तम्)</summary>

वरु॑णय्ँयजति वरुणपा॒शादे॒वैन॑म्मुञ्चत्य॒ग्नीवरु॑णौ यजति सा॒ख्षादे॒वैन॑व्ँवरुणपा॒शान्मु॑ञ्च॒त्यप॑बर्हिषावनूया॒जौ य॑जति प्र॒जा वै ब॒र्हि प्र॒जा ए॒व व॑रुणपा॒शान्मु॑ञ्चति च॒तुर॑ प्रया॒जान्य॑जति॒ द्वाव॑नूया॒जौ षट्थ्सम्प॑द्यन्ते॒ षड्वा ऋ॒तवः॑ [11]  
ऋ॒तुष्वे॒व प्रति॑ तिष्ठ॒त्यव॑भृथ निचङ्कु॒णेत्या॑ह यथोदि॒तमे॒व वरु॑ण॒मव॑ यजते समु॒द्रे ते॒ हृद॑यम॒फ्स्व॑न्तरित्या॑ह समु॒द्रे ह्य॑न्तर्वरु॑ण॒स्सन्त्वा॑ विश॒न्त्वोष॑धीरु॒ताप॒ इत्या॑हा॒द्भिरे॒वैन॒मोष॑धीभिस्स॒म्यञ्च॑न्दधाति॒ देवी॑राप ए॒ष वो॒ गर्भ॒ इत्या॑ह यथाय॒जुरे॒वैतत्
</details>

<details open><summary>विश्वास-प्रस्तुतिः</summary>

वरु॑णय्ँ यजति । व॒रु॒ण॒पा॒शादे॒वैन॑म् मुञ्चति ।   
अ॒ग्नीवरु॑णौ यजति । सा॒ख्षादे॒वैन॑व्ँ वरुणपा॒शान् मु॑ञ्चति ।  
अप॑बर्हिषावनूया॒जौ य॑जति ।  
प्र॒जा वै ब॒र्हिः ।  प्र॒जा ए॒व व॑रुणपा॒शान् मु॑ञ्चति ।  
च॒तुर॑ प्रया॒जान् य॑जति ।  द्वाव॑नूया॒जौ षट्थ्सम्प॑द्यन्ते ।  
षड्वा ऋ॒तवः॑ । [11]  
ऋ॒तुष्वे॒व प्रति॑ तिष्ठति । अव॑भृथ निचङ्कु॒णेत्या॑ह ।  
य॒थो॒दि॒तमे॒व वरु॑ण॒मव॑ यजते ।  
"स॒मु॒द्रे ते॒ हृद॑यम् अ॒फ्स्व॑न्तर्" इत्या॑ह ।  
स॒मु॒द्रे ह्य॑न्तर्वरु॑णः ।  
"सन्त्वा॑ विश॒न्त्व् ओष॑धीरु॒ताप॒" इत्या॑ह ।  
अ॒द्भिरे॒वैन॒मोष॑धीभिस् स॒म्यञ्च॑न् दधाति ।   
देवी॑राप ए॒ष वो॒ गर्भ॒ इत्या॑ह । य॒था॒य॒जुरे॒वैतत् ।  
</details>

<details><summary>मूलम्</summary>

वरु॑णय्ँ यजति । व॒रु॒ण॒पा॒शादे॒वैन॑म् मुञ्चति ।   
अ॒ग्नीवरु॑णौ यजति । सा॒ख्षादे॒वैन॑व्ँ वरुणपा॒शान् मु॑ञ्चति ।  
अप॑बर्हिषावनूया॒जौ य॑जति ।  
प्र॒जा वै ब॒र्हिः ।  प्र॒जा ए॒व व॑रुणपा॒शान् मु॑ञ्चति ।  
च॒तुर॑ प्रया॒जान् य॑जति ।  द्वाव॑नूया॒जौ षट्थ्सम्प॑द्यन्ते ।  
षड्वा ऋ॒तवः॑ । [11]  
ऋ॒तुष्वे॒व प्रति॑ तिष्ठति । अव॑भृथ निचङ्कु॒णेत्या॑ह ।  
य॒थो॒दि॒तमे॒व वरु॑ण॒मव॑ यजते ।  
"स॒मु॒द्रे ते॒ हृद॑यम् अ॒फ्स्व॑न्तर्" इत्या॑ह ।  
स॒मु॒द्रे ह्य॑न्तर्वरु॑णः ।  
"सन्त्वा॑ विश॒न्त्व् ओष॑धीरु॒ताप॒" इत्या॑ह ।  
अ॒द्भिरे॒वैन॒मोष॑धीभिस् स॒म्यञ्च॑न् दधाति ।   
देवी॑राप ए॒ष वो॒ गर्भ॒ इत्या॑ह । य॒था॒य॒जुरे॒वैतत् ।  
</details>

<details><summary>भट्टभास्कर-टीका</summary>

5वरुणं यजतीत्यादि ॥ अग्नीवरुणाविति । ' ईदग्नेः' इतीत्वम्, 'देवताद्वन्द्वे च' डति युगपत्प्रकृतिस्वरत्वम् । साक्षादिति । अग्निसंबन्धात्साक्षात्तदानीमेव वरुणपाशान्मुञ्चति यजमानम् । अपबर्हिषावित्यादि । गतम् । चतुरः । 'चतुरश्शसि' इत्यन्तोदात्तत्वम् । समुद्रे ते हृदयमिति ऋजीषमप्सु मारयति । केचित्तु - मन्त्राम्नानक्रममुल्लङ्घ्य ब्राह्मणे प्रथममुपादानात् 'अवभृथ निचङ्कुण' इत्यनेनावभृथमवेष्यतो होम इत्याहुः । यथोदितमेवेति । यथा मन्त्रो वदति देवकृतमर्त्यकृतादिवारकपापाद्वर्जितं तथा करोत्येव । सम्यञ्चमिति । अद्भिरोषधीभिश्च संगतमित्यर्थः । यथायजुरिति । देवेष्वेषां सुकृतां वचनं यथायजुर्भवत्येव ॥
</details>

<details><summary>मूलम् (संयुक्तम्)</summary>

प॒शवो॒ वै [12]  
सोमो॒ यद्भि॑न्दू॒नाम्भ॒ख्षये᳚त्पशु॒मान्थ्स्या॒द्वरु॑ण॒स्त्वे॑नङ्गृह्णीया॒द्यन्न भ॒ख्षये॑दप॒शुस्स्या॒न्नैन॒व्ँवरु॑णो गृह्णीयादुप॒स्पृश्य॑मे॒व प॑शु॒मान्भ॑वति॒ नैन॒व्ँवरु॑णो गृह्णाति॒
</details>

<details open><summary>विश्वास-प्रस्तुतिः</summary>

प॒शवो॒ वै सोमः॑ । [12]  
यद्भि॑न्दू॒नाम् भ॒ख्षये᳚त् , पशु॒मान्थ्स्या॒द् , वरु॑ण॒स् त्वे॑नङ् गृह्णीयात् ।  
यन् न भ॒ख्षये॑दप॒शुस् स्या॒न् नैन॒व्ँ वरु॑णो गृह्णीयात् ।  
उ॒प॒स्पृ॒श्य॑मे॒व प॑शु॒मान् भ॑वति॒ , नैन॒व्ँ वरु॑णो गृह्णाति ।  
</details>

<details><summary>मूलम्</summary>

प॒शवो॒ वै सोमः॑ । [12]  
यद्भि॑न्दू॒नाम् भ॒ख्षये᳚त् , पशु॒मान्थ्स्या॒द् , वरु॑ण॒स् त्वे॑नङ् गृह्णीयात् ।  
यन् न भ॒ख्षये॑दप॒शुस् स्या॒न् नैन॒व्ँ वरु॑णो गृह्णीयात् ।  
उ॒प॒स्पृ॒श्य॑मे॒व प॑शु॒मान् भ॑वति॒ , नैन॒व्ँ वरु॑णो गृह्णाति ।  
</details>

<details><summary>भट्टभास्कर-टीका</summary>

6पशवो वा इत्यादि ॥ तज्जन्यत्वात्ताच्छब्द्यम् । भिन्दूनां सोमबुद्बुदानां भक्षणे पशुमान् भवति । वरुणगृहीतत्वं तु दोषः । अभक्षणे तु वरुणो नैनं गृह्णीयात् । अपशुत्वं तु दोषः। तस्मादुपस्पृश्यमेव न भक्षयेत् । 'ऋदुपधाच्च' इति भावे क्यप् । पशुमांश्च भवति वरुणश्चैनं न गृह्णाति ॥
</details>

<details><summary>मूलम् (संयुक्तम्)</summary>

प्रति॑युतो॒ वरु॑णस्य॒ पाश॒ इत्या॑ह वरुणपा॒शादे॒व निर्मु॑च्य॒तेऽप्र॑तीख्ष॒मा य॑न्ति॒ वरु॑णस्या॒न्तर्हि॑त्या॒
</details>

<details open><summary>विश्वास-प्रस्तुतिः</summary>

"प्रति॑युतो॒ वरु॑णस्य॒ पाश॒" इत्या॑ह ।  
व॒रु॒ण॒पा॒शादे॒व निर्मु॑च्यते ।  
अप्र॑तीख्ष॒म् आ य॑न्ति । वरु॑णस्या॒न्तर्हित्यै॑ ।  
</details>

<details><summary>मूलम्</summary>

"प्रति॑युतो॒ वरु॑णस्य॒ पाश॒" इत्या॑ह ।  
व॒रु॒ण॒पा॒शादे॒व निर्मु॑च्यते ।  
अप्र॑तीख्ष॒म् आ य॑न्ति । वरु॑णस्या॒न्तर्हित्यै॑ ।  
</details>

<details><summary>भट्टभास्कर-टीका</summary>

7प्रतियुतो वरुणस्य पाश इति ॥ उदकान्तं प्रत्यस्य यन्ति अप्रतीक्षं प्रत्यावृत्येक्षणमकृत्वा आयन्ति आगच्छन्ति, तद्वरुणस्य तिरोधानाय भवति ॥
</details>

<details><summary>मूलम् (संयुक्तम्)</summary>

एधो᳚ऽस्येधिषी॒महीत्या॑ह स॒मिधै॒वाग्निन्न॑म॒स्यन्त॑ उ॒पाय॑न्ति॒ तेजो॑ऽसि॒ तेजो॒ मयि॑ धे॒हीत्या॑ह॒ तेज॑ ए॒वात्मन्ध॑त्ते ॥ [13]  
</details>

<details open><summary>विश्वास-प्रस्तुतिः</summary>

"एधो᳚ऽस्येधिषी॒महि॑"+ इत्या॑ह ।  
स॒मिधै॒वाग्निन् न॑म॒स्यन्त॑ उ॒पाय॑न्ति ।  
"तेजो॑ऽसि॒ तेजो॒ मयि॑ धे॒हि"+ इत्या॑ह ।  
तेज॑ ए॒वात्मन् ध॑त्ते ॥ [13]  
</details>

<details><summary>मूलम्</summary>

"एधो᳚ऽस्येधिषी॒महि॑"+ इत्या॑ह ।  
स॒मिधै॒वाग्निन् न॑म॒स्यन्त॑ उ॒पाय॑न्ति ।  
"तेजो॑ऽसि॒ तेजो॒ मयि॑ धे॒हि"+ इत्या॑ह ।  
तेज॑ ए॒वात्मन् ध॑त्ते ॥ [13]  
</details>

<details><summary>भट्टभास्कर-टीका</summary>

8एधोस्येधिषीमहीत्याहवनये समिदाधानं समिधा सह प्रह्वीभूता अग्निसमीपमागच्छन्ति । गतमन्यत् ॥

इति षष्ठे षष्ठे तृतीयोनुवाकः ॥  
</details>
