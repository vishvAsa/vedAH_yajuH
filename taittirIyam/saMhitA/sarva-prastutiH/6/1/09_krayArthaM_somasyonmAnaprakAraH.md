+++
title = "०९ क्रयार्थं सोमस्योन्मानप्रकारः"

+++

सोमऋषिः

<details><summary>मूलम् (संयुक्तम्)</summary>

ब्र॒ह्म॒वा॒दिनो॑ वदन्ति वि॒चित्य॒स्सोमा (३) न वि॒चित्या (३) इति॒ सोमो॒ वा ओष॑धीना॒ꣳ॒ राजा॒ तस्मि॒न्यदाप॑न्नङ्ग्रसि॒तमे॒वास्य॒ तद्यद्वि॑चिनु॒याद्यथा॒स्या᳚द्ग्रसि॒तन्नि॑ष्खि॒दति॑ ता॒दृगे॒व तद्यन्न वि॑चिनु॒याद्यथा॒ख्षन्नाप॑न्नव्ँवि॒धाव॑ति ता॒दृगे॒व तत्ख्षोधु॑कोऽध्व॒र्युस्स्यात्ख्षोधु॑को॒ यज॑मान॒स्
</details>

<details open><summary>विश्वास-प्रस्तुतिः</summary>

ब्र॒ह्म॒वा॒दिनो॑ वदन्ति -
"वि॒चित्य॒स् सोमा३ न वि॒चित्या३" इति॑ ।  
</details>

<details><summary>मूलम्</summary>

ब्र॒ह्म॒वा॒दिनो॑ वदन्ति -
"वि॒चित्य॒स् सोमा३ न वि॒चित्या३" इति॑ ।  
</details>

<details><summary>भट्टभास्करटीका</summary>

'ब्रह्मवादिन इत्यादि ॥ विचित्य विवेचनीयः तृणादिभ्यः सोमः; किं वा न विचित्यः; इति विचारं वदन्ति ब्रह्मवादिनः । विपूर्वाच्चिनोतेः छान्दसः क्यप्, कृदुत्तरप्रकृतिस्वरत्वेन धातुस्वरः । सोमशब्दो मन्प्रत्ययान्त आद्युदात्तः । तस्य टेः 'विचार्यमाणानाम्' इत्युदात्तः प्लुतः, तस्यासिद्धत्वाद्वर्ज्यमानस्वरप्रवृत्तिः । एवं न विचित्यः इत्यत्रापि ।
</details>

<details open><summary>विश्वास-प्रस्तुतिः</summary>

सोमो॒ वा ओष॑धीना॒ꣳ॒ राजा᳚ ।
तस्मि॒न् यदाप॑न्नङ् , ग्रसि॒तम् ए॒वास्य॒ तत् ।
यद् वि॑चिनु॒याद् यथा॒ऽऽस्या᳚द् ग्रसि॒तन् नि॑ष्खि॒दति॑ ता॒दृगे॒व तत् ।  
यन्न वि॑चिनु॒याद् यथा॒ ऽख्षन्नाप॑न्नव्ँ वि॒धाव॑ति ता॒दृगे॒व तत् ।
ख्षोधु॑कोऽध्व॒र्युस् स्यात् ख्षोधु॑को॒ यज॑मानः ।  
</details>

<details><summary>मूलम्</summary>

सोमो॒ वा ओष॑धीना॒ꣳ॒ राजा᳚ ।
तस्मि॒न् यदाप॑न्नङ् , ग्रसि॒तम् ए॒वास्य॒ तत् ।
यद् वि॑चिनु॒याद् यथा॒ऽऽस्या᳚द् ग्रसि॒तन् नि॑ष्खि॒दति॑ ता॒दृगे॒व तत् ।  
यन्न वि॑चिनु॒याद् यथा॒ ऽख्षन्नाप॑न्नव्ँ वि॒धाव॑ति ता॒दृगे॒व तत् ।
ख्षोधु॑कोऽध्व॒र्युस् स्यात् ख्षोधु॑को॒ यज॑मानः ।  
</details>

<details><summary>भट्टभास्करटीका</summary>

कुतः पुनस्संशय इत्याह - सोमो वा इति । आपन्नं प्रविष्टं सोमव्यतिरिक्तं तदस्य ग्रसितमेव अनेनौषधिराजेन भुक्तमेव तत् । सबन्धसामान्यविवक्षया षष्ठी । 'ग्रसितस्कभित' इति निपात्यते । आपन्नशब्दे अकर्मण्यपि क्ते व्यत्ययेन गतेः प्रकृतिस्वरत्वम् । एवं स्थिते यदि विचिनुयात्, यया आस्याद्ग्रसितं निष्खिदति निष्कर्षति भुक्तं तादृगेव तत् । खिद दैन्ये, तौदादिकः ।

अथैष दोषो मा भूदिति यदि न विचिनुयात, ययाऽक्षन् अक्षणि आपन्नं प्रविष्टं तूलादिकं विधावति अक्षिणी विविधमाकलयति पीडयति तादृगेव तत् । अक्ष्णस्सप्तम्याः 'सुपां सुलुक्' इति लुक्, 'न डिसंबुद्ध्योः' इति नलोपप्रतिषेधः । तस्मादवश्यं विचेतव्य एव । ततश्च क्षोधुकः क्षुच्छील अध्वर्युर्यजमानश्च स्यात् । छान्दस उकञ् । तस्माद्भवति संशय इति ॥
</details>

<details><summary>मूलम् (संयुक्तम्)</summary>

सोम॑विक्रयि॒न्थ्सोमꣳ॑ शोध॒येत्ये॒व ब्रू॑या॒द्यदीत॑रम् [59]  
यदीत॑रमु॒भये॑नै॒व सो॑मविक्र॒यिण॑मर्पयति॒ तस्मा᳚थ्सोमविक्र॒यी ख्षोधु॑को
</details>

<details open><summary>विश्वास-प्रस्तुतिः</summary>

सोम॑विक्रयि॒न्थ्सोमꣳ॑ शोध॒येत्ये॒व ब्रू॑यात् ।
यदीत॑रँ॒य् +++( विचिनुयात् )+++ यदीत॑रम् +++( न विचिनुयात् )+++, उ॒भये॑नै॒व सो॑मविक्र॒यिण॑मर्पयति ।[59]
तस्मा᳚थ् सोमविक्र॒यी ख्षोधु॑कः ।
</details>

<details><summary>मूलम्</summary>

सोम॑विक्रयि॒न्थ्सोमꣳ॑ शोध॒येत्ये॒व ब्रू॑यात् ।
यदीत॑रँ॒य् +++( विचिनुयात् )+++ यदीत॑रम् +++( न विचिनुयात् )+++, उ॒भये॑नै॒व सो॑मविक्र॒यिण॑मर्पयति ।[59]
तस्मा᳚थ् सोमविक्र॒यी ख्षोधु॑कः ।
</details>

<details><summary>भट्टभास्करटीका</summary>

2उत्तरमाह - सोमविक्रयिन्निति ॥ हे सोमविक्रयिन् सोमं शोधय विचिनुयास्त्वमित्येवमेनं ब्रूयात् । 'कर्मणीनिविक्रयः' इति इनिप्रत्ययः । न तु स्वयं विचिनुयात् । एवमुक्ते स यदि विचिनुयात्, यदि वा न विचिनुयात्, उभयथाऽपि यावेवान्यतरपक्षे संभावितौ दोषावुक्तौ ताम्यामुभाभ्यां सोमविक्रयिणमर्पयति प्रापयति । व्यावर्तयतीत्यन्ये । तेन च अवश्यं शोधयेति वचनाद्विचेतव्यम् । तस्मात्सोमविक्रयी क्षोधुको भवति । 'नेतराच्छन्दसि' इत्यडादेशाभावः । अर्तेर्णिचि 'अर्तिह्रि' इत्यादिना पुगागमः ॥
</details>

<details><summary>मूलम् (संयुक्तम्)</summary>

ऽरु॒णो ह॑ स्मा॒हौप॑वेशिस्सोम॒क्रय॑ण ए॒वाहन्तृ॑तीयसव॒नमव॑ रुन्ध॒ इति॑ पशू॒नाञ्चर्म॑न्मिमीते प॒शूने॒वाव॑ रुन्द्धे प॒शवो॒ हि तृ॒तीय॒ꣳ॒ सव॑नँ॒य्
</details>

<details open><summary>विश्वास-प्रस्तुतिः</summary>

अ॒रु॒णो ह॑ स्मा॒हौप॑वेशिः ।  
सो॒म॒क्रय॑ण ए॒वाहन्तृ॑तीयसव॒नमव॑ रुन्ध॒ इति॑ ।  

प॒शू॒नाञ्चर्म॑न्मिमीते प॒शूने॒वाव॑ रुन्धे ।  
प॒शवो॒ हि तृ॒तीय॒ꣳ॒ सव॑नम् ।
</details>

<details><summary>मूलम्</summary>

अ॒रु॒णो ह॑ स्मा॒हौप॑वेशिः ।  
सो॒म॒क्रय॑ण ए॒वाहन्तृ॑तीयसव॒नमव॑ रुन्ध॒ इति॑ ।  

प॒शू॒नाञ्चर्म॑न्मिमीते प॒शूने॒वाव॑ रुन्धे ।  
प॒शवो॒ हि तृ॒तीय॒ꣳ॒ सव॑नम् ।
</details>

<details><summary>भट्टभास्करटीका</summary>

3इदानीं कांश्चिद्गुणान् विधास्यन् प्रवर्तयिष्यन् तदर्थमाह - अरुणो ह स्मेति ॥ उपवेशस्यापत्यमौपवेशिः । अत इञ् । उपवेशपुत्रोरुणो नाम आह स्म अब्रवीत् । 'लट् स्मे' इति लट् । कथमाह स्म? सोमक्रयण एव यदा सोमो विक्रीयते तदानीमेवाहं तृतीयसवनमवरुन्धे समापयामि । स एवमुपायमाह । पशूनामित्यादिविधिः । पशूनां चर्मणि सोमो मीयते पशनूवरुन्ध एव । 'नामन्यतरस्याम्' इति नाम उदात्तत्वम् । चर्मन्निति । लुगादि पूर्ववत् । ननु तृतीयसवनावरोधः प्रतिज्ञातः, तत्किमुच्यते पशूनवरुन्धे इत्यत आह - पशवो हि तृतीयसवनम्; पशुसाधनत्वात् । ततश्च पश्ववरोधेन तृतीयसवनमवरुद्धं भवतीति प्रतिज्ञातसिद्धः ॥
</details>

<details><summary>मूलम् (संयुक्तम्)</summary>

यङ्का॒मये॑ताप॒शुस्स्या॒दित्यृ॑ख्ष॒तस्तस्य॑ मिमीत॒र्ख्षव्ँवा अ॑पश॒व्यम॑प॒शुरे॒व भ॑वति॒ यङ्का॒मये॑त पशु॒मान्थ्स्या᳚त् [60]  
इति॑ लोम॒तस्तस्य॑ मिमीतै॒तद्वै प॑शू॒नाꣳ रू॒पꣳ रू॒पेणै॒वास्मै॑ प॒शूनव॑ रुन्द्धे पशु॒माने॒व भ॑वत्य्
</details>

<details open><summary>विश्वास-प्रस्तुतिः</summary>

यङ् का॒मये॑त -  
"अप॒शुस् स्या॒दि"त्यृ॑ख्ष॒तस् तस्य॑ मिमीत ।
ऋ॒र्ख्षव्ँ वा अ॑पश॒व्यम् अ॑प॒शुरे॒व भ॑वति ।  

यङ् का॒मये॑त -
"पशु॒मान्थ्स्या॒द्" इति॑ लोम॒तस् तस्य॑ मिमीत ।[60]  

ए॒तद्वै प॑शू॒नाꣳ रू॒पम् ।
रू॒पेणै॒वास्मै॑ प॒शूनव॑ रुन्धे ।
प॒शु॒माने॒व भ॑वति ।
</details>

<details><summary>मूलम्</summary>

यङ् का॒मये॑त -  
"अप॒शुस् स्या॒दि"त्यृ॑ख्ष॒तस् तस्य॑ मिमीत ।
ऋ॒र्ख्षव्ँ वा अ॑पश॒व्यम् अ॑प॒शुरे॒व भ॑वति ।  

यङ् का॒मये॑त -
"पशु॒मान्थ्स्या॒द्" इति॑ लोम॒तस् तस्य॑ मिमीत ।[60]  

ए॒तद्वै प॑शू॒नाꣳ रू॒पम् ।
रू॒पेणै॒वास्मै॑ प॒शूनव॑ रुन्धे ।
प॒शु॒माने॒व भ॑वति ।
</details>

<details><summary>भट्टभास्करटीका</summary>

4यमित्यादि ॥ नास्य पशवस्सन्तीत्यपशुः । 'नञ्सुभ्याम्' इत्युत्तरपदान्तोदात्तत्वम् । ऋक्षतः ऋक्षलोमान्ते चर्मणोवकाशे तस्य सोमं मिमीत । सीयुटो यकारस्य वलिलोपः । ऋक्षशब्दात् 'आद्यादिभ्यस्तसिः' इति तसिप्रत्ययः । अपशव्यं पशुभ्यो हितं न भवतीति 'उगवादिभ्यो यत्' 'ययतोश्चातदर्थे' इत्युत्तरपदान्तोदात्तत्वम् । पशुमान् बहुपशुः । 'ह्रस्वनुड्भ्यां मतुप्' इति मतुप उदात्तत्वम् । लोमतः लोम्नि । पूर्ववत्तसिः । एतद्वा इत्यादि । अस्मै यजमानाय पशूनवरुन्धे; ततः पशुमान् भवति यजमानः ॥
</details>

<details><summary>मूलम् (संयुक्तम्)</summary>

अ॒पामन्ते᳚ क्रीणाति॒ सर॑समे॒वैन॑ङ्क्रीणात्य॒मात्यो॒ऽसीत्या॑हा॒मैवैन॑ङ्कुरुते शु॒क्रस्ते॒ ग्रह॒ इत्या॑ह शु॒क्रो ह्य॑स्य॒ ग्रहोऽन॒साच्छ॑ याति महि॒मान॑मे॒वास्याच्छ॑ या॒त्य्
</details>

<details open><summary>विश्वास-प्रस्तुतिः</summary>

अ॒पामन्ते᳚ क्रीणाति ।
सर॑सम् ए॒वैन॑ङ् क्रीणाति ।  

"अ॒मात्यो॒ऽसी"त्या॑ह + अ॒मैवैन॑ङ् कुरुते ।  

"शु॒क्रस्ते॒ ग्रह॒ "इत्या॑ह, शु॒क्रो ह्य॑स्य॒ ग्रहः ।  

अन॒साच्छ॑ याति ।
म॒हि॒मान॑म् ए॒वास्याऽच्छ॑ या॒ति ।
</details>

<details><summary>मूलम्</summary>

अ॒पामन्ते᳚ क्रीणाति ।
सर॑सम् ए॒वैन॑ङ् क्रीणाति ।  

"अ॒मात्यो॒ऽसी"त्या॑ह + अ॒मैवैन॑ङ् कुरुते ।  

"शु॒क्रस्ते॒ ग्रह॒ "इत्या॑ह, शु॒क्रो ह्य॑स्य॒ ग्रहः ।  

अन॒साच्छ॑ याति ।
म॒हि॒मान॑म् ए॒वास्याऽच्छ॑ या॒ति ।
</details>

<details><summary>भट्टभास्करटीका</summary>

5अपामित्यादिविधिः ॥ अन्ते समीपे क्रीणाति, तथा सति सरसं सरसः क्रीतो भवति । 'अमात्यः' इत्यादिकः सोमाभिमर्शनमन्त्रैकदेशः । अमैव सहैव एनं सोमम् यजमानेन । अमा भवतीत्यमात्यः इति कृत्वा । शुक्र इति । शुक्रो हिरण्यं यस्मादस्य सोमस्य ग्रहः ग्रहणसाधनं तस्मादुच्यते शुक्रस्ते ग्रह इति ॥
</details>

<details><summary>मूलम् (संयुक्तम्)</summary>

अन॑सा [61]  
अच्छ॑ याति॒ तस्मा॑दनोवा॒ह्यꣳ॑ स॒मे जीव॑न॒य्ँयत्र॒ खलु॒ वा ए॒तꣳ शी॒र्ष्णा हर॑न्ति॒ तस्मा᳚च्छीर्षहा॒र्य॑ङ्गि॒रौ जीव॑नम्
</details>

<details open><summary>विश्वास-प्रस्तुतिः</summary>

अन॑साऽच्छ॑ याति । [61]
तस्मा॑दनो वा॒ह्यꣳ॑ स॒मे जीव॑नम् ।  

यत्र॒ खलु॒ वा ए॒तꣳ शी॒र्ष्णा हर॑न्ति ।  
तस्मा᳚च् छीर्षहा॒र्य॑ङ् गि॒रौ जीव॑नम् ।
</details>

<details><summary>मूलम्</summary>

अन॑साऽच्छ॑ याति । [61]
तस्मा॑दनो वा॒ह्यꣳ॑ स॒मे जीव॑नम् ।  

यत्र॒ खलु॒ वा ए॒तꣳ शी॒र्ष्णा हर॑न्ति ।  
तस्मा᳚च् छीर्षहा॒र्य॑ङ् गि॒रौ जीव॑नम् ।
</details>

<details><summary>भट्टभास्करटीका</summary>

6अनसेत्यादिविधिः ॥ अनसा शकटेन सोममच्छ याति आभिमुख्येन याति महिमानं महत्त्वमेवास्य सोमस्याभिमुख्येन याति, महत्त्वस्याविक्रियमाणत्वात् । अनसेत्यादिद्वितीयविघानमर्थान्तरप्रतिपादनार्थम् । तस्मादित्यादि । अनसोह्यते इष्टदेशः प्राप्यते इत्यनोवाह्यम् । समे अविषमे जीवनं जीवनसाधनं धान्यादिकं यस्मादस्मिन् समे देशे यजेतेति विहिते अनसा वोढुं सोममच्छ याति, तस्मादनोवाह्यं समे धान्यादिकम् । अनेनैव न्यायेन, यत्र खल्वेतं सोमं विक्रेतारः क्रयस्थानप्राप्तेः पूर्वं शिरसा तत्र गिरौ पर्वतादौ गृहीत्वा विषमे स्थाने तस्मादेव कारणात् शीर्षहार्यं जीवनहेतुद्रव्यम् । कस्मात्? यस्मात्तत्र शिरसा हरन्ति सोमं विक्रेतार इति । यद्वा - व्यत्ययेन पञ्चम्यर्थे त्रल् । यतः खल्वेतं सोमं पर्वतादौ गृहीत्वा विक्रेतारश्शीर्ष्णा हरन्ति क्रयस्थानं प्रापयन्ति; तस्मात्पर्वतादौ धान्यादिकं शिरसा ह्रियते । यस्माच्च क्रयस्थानमानीतं अनसाऽच्छ याति, तस्मादनोवाह्यं समे धान्यादिकमिति ॥
</details>

<details><summary>मूलम् (संयुक्तम्)</summary>

अ॒भि त्यन्दे॒वꣳ स॑वि॒तार॒मित्यति॑च्छन्दस॒र्चा मि॑मी॒तेऽति॑च्छन्दा॒ वै सर्वा॑णि॒ छन्दाꣳ॑सि॒ सर्वे॑भिरे॒वैन॒ञ्छन्दो॑भिर्मिमीते॒ वर्ष्म॒ वा ए॒षा छन्द॑सा॒य्ँयदति॑च्छन्दा॒ यदति॑च्छन्दस॒र्चा मिमी॑ते॒ वर्ष्मै॒वैनꣳ॑ समा॒नाना᳚ङ्करो॒त्य्
</details>

<details open><summary>विश्वास-प्रस्तुतिः</summary>

"अ॒भि त्यन्दे॒वꣳ स॑वि॒तार॒मि"त्य् अति॑च्छन्दसा + ऋ॒चा मि॑मी॒ते ।  
अति॑च्छन्दा॒ वै सर्वा॑णि॒ छन्दाꣳ॑सि ।
सर्वे॑भिरे॒वैन॒ञ् छन्दो॑भिर्मिमीते ।  

वर्ष्म॒ वा ए॒षा छन्द॑सा॒य्ँ यदति॑च्छन्दाः ।  
यदति॑च्छन्दस॒र्चा मिमी॑ते॒ , वर्ष्मै॒वैनꣳ॑ समा॒नाना᳚ङ् करो॒ति ।
</details>

<details><summary>मूलम्</summary>

"अ॒भि त्यन्दे॒वꣳ स॑वि॒तार॒मि"त्य् अति॑च्छन्दसा + ऋ॒चा मि॑मी॒ते ।  
अति॑च्छन्दा॒ वै सर्वा॑णि॒ छन्दाꣳ॑सि ।
सर्वे॑भिरे॒वैन॒ञ् छन्दो॑भिर्मिमीते ।  

वर्ष्म॒ वा ए॒षा छन्द॑सा॒य्ँ यदति॑च्छन्दाः ।  
यदति॑च्छन्दस॒र्चा मिमी॑ते॒ , वर्ष्मै॒वैनꣳ॑ समा॒नाना᳚ङ् करो॒ति ।
</details>

<details><summary>भट्टभास्करटीका</summary>

7अभि त्यं देवमिति अतिच्छन्दसो विधिः ॥ जगत्या पराण्यतिच्छन्दांसि । तत्रेयमष्टिष्षोडशाक्षरपदा । सर्वाणि छन्दांसीति । सर्वेषां व्यापकत्वात् । सर्वेभिः । 'बहुलं छन्दसि' इत्यैसभावः । वर्ष्मेत्युच्छ्रयः, समानानामेनं यजमानमुच्छ्रितं करोति ॥
</details>

<details><summary>मूलम् (संयुक्तम्)</summary>

एक॑यैकयो॒थ्सर्ग᳚म् [62]  
मि॒मी॒तेऽया॑तयाम्नियायातयाम्नियै॒वैन॑म्मिमीते॒ तस्मा॒न्नाना॑वीर्या अ॒ङ्गुल॑य॒स्सर्वा᳚स्वङ्गु॒ष्ठमुप॒ नि गृ॑ह्णाति॒ तस्मा᳚थ्स॒माव॑द्वीर्यो॒ऽन्याभि॑र॒ङ्गुलि॑भि॒स्तस्मा॒थ्सर्वा॒ अनु॒ सञ्च॑रति॒ यथ्स॒ह सर्वा॑भि॒र्मिमी॑त॒ सꣵश्लि॑ष्टा अ॒ङ्गुल॑यो जायेर॒न्नेक॑यैकयो॒थ्सर्ग॑म्मिमीते॒ तस्मा॒द्विभ॑क्ता जायन्ते॒
</details>

<details open><summary>विश्वास-प्रस्तुतिः</summary>

एक॑यैकयो॒थ्सर्ग॑म् मिमीते ।[62]  

अया॑तयाम्निया ऽयातयाम्निया + ए॒वैन॑म् मिमीते ।  

तस्मा॒न् नाना॑वीर्या अ॒ङ्गुल॑यः ।
सर्वा᳚स्वङ्गु॒ष्ठमुप॒ नि गृ॑ह्णाति ।

तस्मा᳚थ्स॒माव॑द्वीर्यो॒ऽन्याभि॑र् अ॒ङ्गुलि॑भिः ।  
तस्मा॒थ्सर्वा॒ अनु॒ सञ्च॑रति ।  

यथ्स॒ह सर्वा॑भि॒र् मिमी॑त॒ सꣵश्लि॑ष्टा अ॒ङ्गुल॑यो जायेरन् ।  

एक॑यैकयो॒थ्सर्ग॑म् मिमीते ।
तस्मा॒द् विभ॑क्ता जायन्ते  ।
</details>

<details><summary>मूलम्</summary>

एक॑यैकयो॒थ्सर्ग॑म् मिमीते ।[62]  

अया॑तयाम्निया ऽयातयाम्निया + ए॒वैन॑म् मिमीते ।  

तस्मा॒न् नाना॑वीर्या अ॒ङ्गुल॑यः ।
सर्वा᳚स्वङ्गु॒ष्ठमुप॒ नि गृ॑ह्णाति ।

तस्मा᳚थ्स॒माव॑द्वीर्यो॒ऽन्याभि॑र् अ॒ङ्गुलि॑भिः ।  
तस्मा॒थ्सर्वा॒ अनु॒ सञ्च॑रति ।  

यथ्स॒ह सर्वा॑भि॒र् मिमी॑त॒ सꣵश्लि॑ष्टा अ॒ङ्गुल॑यो जायेरन् ।  

एक॑यैकयो॒थ्सर्ग॑म् मिमीते ।
तस्मा॒द् विभ॑क्ता जायन्ते  ।
</details>

<details><summary>भट्टभास्करटीका</summary>

8एकयेति विधिः ॥ एकया अङ्गुळ्या उत्सृज्योत्सृज्य मिमीते । 'नित्यवीप्सयोः' इति द्विर्वचनम्, 'अनुदात्तं च' इति परस्यानुदात्तत्वम् । एकयैकयेति एकत्वविधिः, उत्सर्गमित्यङ्गुळ्युत्सर्गविधिः । आभीक्ष्ण्ये छान्दसो णमुल्, तेनैव गतत्वादाभीक्ष्ण्यस्य द्विर्वचनं न क्रियते । एवमयातयाम्न्या अगतसारया अङ्गुल्या सोमो मितो भवति । पूर्ववद्द्विर्वचनादि । यद्यनुत्सृज्य मिमीते पुनरुक्ता गतसारैव स्यात् पूर्वेण मानेन । तस्मात् नानावीर्याः पृथग्वीर्या अङ्गुलयः; पृथङ्मानसाधनत्वात् । सर्वास्वङ्गुळीषु अङ्गुष्ठमुपनिगृह्णाति समीपे नियमेन प्रापयति । तस्मादङ्गुष्ठोऽन्याभिरङ्गुलीभिः समावद्वीर्यस्तुल्यवीर्यः । समादावतुप्प्रत्ययः । तस्मात्सर्वाभिस्तुल्यवीर्यत्वात् सर्वा अङ्गलीः अनुसंचरति तत्कार्यकरणायानुक्रमेण सञ्चरति । अथ यदि सर्वाभिस्सहभूताभिः लौकिककार्यवत्तस्य मानं कुर्यात् संश्लिष्टाः परस्परं लग्नाः अङ्गुलयो जायेरन् प्रजानाम् । पूर्ववद्गतेः प्रकृतिस्वरत्वम् । तस्मात् - एकयेत्यादि । गतम् ॥
</details>

<details><summary>मूलम् (संयुक्तम्)</summary>

पञ्च॒ कृत्वो॒ यजु॑षा मिमीते॒ पञ्चा᳚ख्षरा प॒ङ्क्तिᳶ पाङ्क्तो॑ य॒ज्ञो य॒ज्ञमे॒वाव॑ रुन्द्धे॒
</details>

<details open><summary>विश्वास-प्रस्तुतिः</summary>

पञ्च॒ कृत्वो॒ यजु॑षा मिमीते ।
पञ्चा᳚ख्षरा प॒ङ्क्तिᳶ ।  
पाङ्क्तो॑ य॒ज्ञः ।
य॒ज्ञमे॒वाव॑ रुन्धे ।
</details>

<details><summary>मूलम्</summary>

पञ्च॒ कृत्वो॒ यजु॑षा मिमीते ।
पञ्चा᳚ख्षरा प॒ङ्क्तिᳶ ।  
पाङ्क्तो॑ य॒ज्ञः ।
य॒ज्ञमे॒वाव॑ रुन्धे ।
</details>

<details><summary>भट्टभास्करटीका</summary>

9पञ्च कृत्व इत्यादिविधिः ॥ क्रियाभ्यावृत्तिगणने शब्दान्तरमेवेदमाद्युदात्तं न तु प्रत्ययः । यजुषा 'अभि त्यम्' इत्यादिना । अनवसानत्वाद्यजुष्ट्वम् । पञ्चत्वसंख्यान्वयात्पाङ्क्तो यज्ञः अवरुद्धो भवति । पङ्क्ति शब्दे उत्सादित्वादञि ङित्त्वादाद्युदात्तत्वम् ॥
</details>

<details><summary>मूलम् (संयुक्तम्)</summary>

पञ्च॒ कृत्व॑स्तू॒ष्णीम् [63]  
दश॒ सम्प॑द्यन्ते॒ दशा᳚ख्षरा वि॒राडन्न॑व्ँवि॒राड्वि॒राजै॒वान्नाद्य॒मव॑ रुन्द्धे॒ यद्यजु॑षा॒ मिमी॑ते भू॒तमे॒वाव॑ रुन्द्धे॒ यत्तू॒ष्णीम्भ॑वि॒ष्यद्
</details>

<details open><summary>विश्वास-प्रस्तुतिः</summary>

पञ्च॒ कृत्व॑स् तू॒ष्णीम् दश॒ सम्प॑द्यन्ते ।[63]  
दशा᳚ख्षरा वि॒राट् ।  
अन्न॑व्ँ वि॒राट् ।  
वि॒राजै॒वान्नाद्य॒मव॑ रुन्धे ।  
</details>

<details><summary>मूलम्</summary>

पञ्च॒ कृत्व॑स् तू॒ष्णीम् दश॒ सम्प॑द्यन्ते ।[63]  
दशा᳚ख्षरा वि॒राट् ।  
अन्न॑व्ँ वि॒राट् ।  
वि॒राजै॒वान्नाद्य॒मव॑ रुन्धे ।  
</details>

<details><summary>भट्टभास्करटीका</summary>

10पञ्च कृत्वस्तूष्णीमिति ॥ मिमीते इत्येव । दश दशमुष्टयस्संपद्यन्ते । ततश्च दशसंख्यान्वयात् दशाक्षरा विराट्परिगृहीता भवति । सा च छन्दोलक्षणा विराट्परिगृहीता अन्नात्मिकामपि विराजं प्रतिलम्भयतीति । तथा अन्नाद्यमवरुन्धे । यद्वा - अन्नं विराट् अन्नहेतुर्विराडित्यर्थः । तस्माद्विराजा अन्नाद्यमवरुन्धे । विविधं राजतीति विराट् । 'सत्सूद्विष' इति क्विप्, व्रश्चादिना षत्वम्, कृदुत्तरपदप्रकृतिस्वरत्वम् । अन्नस्यादनमन्नाद्यम्, अन्नादनसामर्थ्यम् । छान्दसो भावे क्यप्, कृदुत्तरपदप्रकृतिस्वरत्वम् ।
</details>

<details open><summary>विश्वास-प्रस्तुतिः</summary>

यद् यजु॑षा॒ मिमी॑ते , भू॒तम् ए॒वाव॑ रुन्धे ।  
यत् तू॒ष्णीम् भ॑वि॒ष्यत् ।
</details>

<details><summary>मूलम्</summary>

यद् यजु॑षा॒ मिमी॑ते , भू॒तम् ए॒वाव॑ रुन्धे ।  
यत् तू॒ष्णीम् भ॑वि॒ष्यत् ।
</details>

<details><summary>भट्टभास्करटीका</summary>

यदित्यादि । यस्माद्यजुषा मिमीते तस्माद्भूतमुत्पन्नमवरुन्धे व्यपदेश्यम् । यस्मात्तूष्णीं मिमीते इत्येतस्माद्भविष्यदवरुन्धे अव्यपदेश्यम्, उत्पत्स्यमानमव्यपदेश्यम् ॥
</details>

<details><summary>मूलम् (संयुक्तम्)</summary>

यद्वै तावा॑ने॒व सोम॒स्स्याद्याव॑न्त॒म्मिमी॑ते॒ यज॑मानस्यै॒व स्या॒न्नापि॑ सद॒स्या॑नाम्प्र॒जाभ्य॒स्त्वेत्युप॒ समू॑हति सद॒स्या॑ने॒वान्वाभ॑जति॒
</details>

<details open><summary>विश्वास-प्रस्तुतिः</summary>

यद्वै तावा॑ने॒व सोम॒स्स्याद् याव॑न्त॒म् मिमी॑ते॒ ,
यज॑मानस्यै॒व स्या॒न् नापि॑ सद॒स्या॑नाम् ।  
प्र॒जाभ्य॑स्त्वा + इत्युप॒ समू॑हति ।  
स॒द॒स्या॑न् ए॒वान्वाभ॑जति ।
</details>

<details><summary>मूलम्</summary>

यद्वै तावा॑ने॒व सोम॒स्स्याद् याव॑न्त॒म् मिमी॑ते॒ ,
यज॑मानस्यै॒व स्या॒न् नापि॑ सद॒स्या॑नाम् ।  
प्र॒जाभ्य॑स्त्वा + इत्युप॒ समू॑हति ।  
स॒द॒स्या॑न् ए॒वान्वाभ॑जति ।
</details>

<details><summary>भट्टभास्करटीका</summary>

11अथोपसमूहनं विधास्यन् आह - यद्वा इति ॥ यदि तावन्मात्र एव सोमस्स्यात्, यावन्तं दशमुष्टिमात्रं मिमीते । 'यत्तदेतेभ्यः' इति वतुप्, 'आ सर्वनाम्नः' इत्यात्वम् । तथा सति यजमानस्यैव स्यात्, न सदस्यानामपि । तस्मात् 'प्रजाभ्यस्त्वा' इत्युपसमूहति तमतिरिक्तं चैकराशीकरोतीति विधिः । सदस्यानन्वाभजाति तानप्यत्रान्वाशिनः करोति ॥
</details>

<details><summary>मूलम् (संयुक्तम्)</summary>

वास॒सोप॑ नह्यति सर्वदेव॒त्य॑व्ँवै [64]  
वास॒स्सर्वा॑भिरे॒वैन॑न्दे॒वता॑भि॒स्सम॑र्धयति
</details>

<details open><summary>विश्वास-प्रस्तुतिः</summary>

वास॒सोप॑ नह्यति ।
स॒र्व॒दे॒व॒त्य॑व्ँ वै वासः॑ ।[64]  

सर्वा॑भिर् ए॒वैन॑न् दे॒वता॑भि॒स् सम॑र्धयति ।
</details>

<details><summary>मूलम्</summary>

वास॒सोप॑ नह्यति ।
स॒र्व॒दे॒व॒त्य॑व्ँ वै वासः॑ ।[64]  

सर्वा॑भिर् ए॒वैन॑न् दे॒वता॑भि॒स् सम॑र्धयति ।
</details>

<details><summary>भट्टभास्करटीका</summary>

12वाससोपनह्यति बध्नातीति विधिः ॥ सर्वदेवत्यमित्यादि विधिः । 'अग्नेस्तूषाधानम्' इत्यत्र सर्वदेवत्यत्वमस्योक्तम् । सर्वाभिर्देवताभिरेनं समृद्धं करोति ॥
</details>

<details><summary>मूलम् (संयुक्तम्)</summary>

प॒शवो॒ वै सोम॑ᳶ प्रा॒णाय॒ त्वेत्युप॑ नह्यति प्रा॒णमे॒व प॒शुषु॑ दधाति व्या॒नाय॒ त्वेत्यनु॑ शृन्थति व्या॒नमे॒व प॒शुषु॑ दधाति॒ तस्मा᳚थ्स्व॒पन्त॑म्प्रा॒णा न ज॑हति ॥ [65]  
</details>

<details open><summary>विश्वास-प्रस्तुतिः</summary>

प॒शवो॒ वै सोमः॑ ।
प्रा॒णाय॒ त्वेत्युप॑ नह्यति ।  
प्रा॒णमे॒व प॒शुषु॑ दधाति ।  
व्या॒नाय॒ त्वेत्यनु॑ शृन्थति ।  
व्या॒नमे॒व प॒शुषु॑ दधाति ।  
तस्मा᳚थ् स्व॒पन्त॑म् प्रा॒णा न ज॑हति ॥ [65]  
</details>

<details><summary>मूलम्</summary>

प॒शवो॒ वै सोमः॑ ।
प्रा॒णाय॒ त्वेत्युप॑ नह्यति ।  
प्रा॒णमे॒व प॒शुषु॑ दधाति ।  
व्या॒नाय॒ त्वेत्यनु॑ शृन्थति ।  
व्या॒नमे॒व प॒शुषु॑ दधाति ।  
तस्मा᳚थ् स्व॒पन्त॑म् प्रा॒णा न ज॑हति ॥ [65]  
</details>

<details><summary>भट्टभास्करटीका</summary>

13पशवो वा इति ॥ पशूनां कारणत्वात् । प्राणाय त्वेति । वाससोपनह्यतीति विधिः । प्राणः पशुष्वेव स्थापितो भवति । व्यानाय त्वेत्यनुशृन्थति श्लथयति बन्धमिति विधिः । श्रथि शैथिल्ये, छान्दसं संप्रसारणम्, शृन्थिर्वा द्रष्टव्यः, सर्वथा व्यत्ययेन परस्मैपदम् । व्यानमेव पशुषु दधाति । ननु श्लथने क्रियमाणे कथं व्यानस्य स्थापनं भवति? प्रत्युत च्युतिर्व्यानस्य स्यात् । अयं भावः - मध्यमा खल्वियमवस्थाऽनेन विधीयते । न दृढं बध्नाति, न च सर्वथा मुञ्चति, किन्तु बद्धाबद्धं स्थापयति मध्यमश्च व्यानः प्राणापानयोः । तस्मात् व्यानं पशुषु दधातीत्युक्तम् । तस्मात्स्वपन्तं प्राणा न जहति न त्यजन्ति । यदि हि दृढं बध्नीयात् निरुच्छ्वासः प्राणी म्रियते, सर्वात्मना मोक्षे निर्गच्छेयुरेव सर्वात्मना प्राणाः । बद्धस्थानीयश्चायं सुप्त इति स्वपन्तमित्युक्तम् ॥

इति षष्ठे प्रथमे नवमोनुवाकः ॥  
</details>
