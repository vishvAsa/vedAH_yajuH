+++
title = "११ क्रीतस्य सोमस्य शकटेन प्राचीनवंशं प्रतिनयनम्"

+++

सोसोमऋषिः

<details><summary>मूलम् (संयुक्तम्)</summary>

वा॒रु॒णो वै क्री॒तस्सोम॒ उप॑नद्धो मि॒त्रो न॒ एहि॒ सुमि॑त्रधा॒ इत्या॑ह॒ शान्त्या॒
</details>

<details open><summary>विश्वास-प्रस्तुतिः</summary>

वा॒रु॒णो वै क्री॒तस्सोम॒ उप॑नद्धः ।  
मि॒त्रो न॒ एहि॒ सुमि॑त्रधा॒ इत्या॑ह॒ ,
शान्त्यै᳚ ।
</details>

<details><summary>मूलम्</summary>

वा॒रु॒णो वै क्री॒तस्सोम॒ उप॑नद्धः ।  
मि॒त्रो न॒ एहि॒ सुमि॑त्रधा॒ इत्या॑ह॒ ,
शान्त्यै᳚ ।
</details>

<details><summary>भट्टभास्करटीका</summary>

1वरुण इत्यादि ॥ यदा सोमः क्रीतः उपनद्धो बद्धो भवति तदा एनं वरुणो गृह्णाति तस्मात्तदाऽसौ वारुणः, वरुणस्यायं वारुणः । 'गतिरनन्तरः' इति गतेः प्रकृतिस्वरत्वम् । तस्मान्मित्रो भूत्वाऽस्मानेहि आगच्छेति वचनं तस्य शान्त्यै भवति ॥
</details>

<details><summary>मूलम् (संयुक्तम्)</summary>

इन्द्र॑स्यो॒रुमा वि॑श॒ दख्षि॑ण॒मित्या॑ह दे॒वा वै यꣳ सोम॒मक्री॑ण॒न्तमिन्द्र॑स्यो॒रौ दख्षि॑ण॒ आसा॑दयन्ने॒ष खलु॒ वा ए॒तर्हीन्द्रो॒ यो यज॑ते॒ तस्मा॑दे॒वमा॒ह
</details>

<details open><summary>विश्वास-प्रस्तुतिः</summary>

इन्द्र॑स्यो॒रुम् आ वि॑श॒ दख्षि॑ण॒मित्या॑ह ।  
दे॒वा वै यꣳ सोम॒मक्री॑ण॒न्तमिन्द्र॑स्यो॒रौ दख्षि॑ण॒ आसा॑दयन् ।  
ए॒ष खलु॒ वा ए॒तर्हीन्द्रो॒ यो यज॑ते ।  
तस्मा॑दे॒वमा॑ह ।
</details>

<details><summary>मूलम्</summary>

इन्द्र॑स्यो॒रुम् आ वि॑श॒ दख्षि॑ण॒मित्या॑ह ।  
दे॒वा वै यꣳ सोम॒मक्री॑ण॒न्तमिन्द्र॑स्यो॒रौ दख्षि॑ण॒ आसा॑दयन् ।  
ए॒ष खलु॒ वा ए॒तर्हीन्द्रो॒ यो यज॑ते ।  
तस्मा॑दे॒वमा॑ह ।
</details>

<details><summary>भट्टभास्करटीका</summary>

2इन्द्रस्योरुमित्यादि ॥ देवास्सोमं क्रीत्वा इन्द्रस्य दक्षिणे ऊरावासादयन् । अस्मिंश्च काले अयमिन्द्रः यो यजते । तस्मात् 'इन्द्रस्योरुमाविश' इति मन्त्रमाह । 'इदमोर्हिल्' 'एतेतौ रथोः' इत्येतादेशः ॥
</details>

<details><summary>मूलम् (संयुक्तम्)</summary>

उदायु॑षा स्वा॒युषेत्या॑ह दे॒वता॑ ए॒वान्वा॒रभ्योत् [71]  
ति॒ष्ठ॒त्य्
</details>

<details open><summary>विश्वास-प्रस्तुतिः</summary>

उदायु॑षा स्वा॒युषेत्या॑ह ।
दे॒वता॑ ए॒वान्वा॒रभ्योत्तिष्ठति ।[71]
</details>

<details><summary>मूलम्</summary>

उदायु॑षा स्वा॒युषेत्या॑ह ।
दे॒वता॑ ए॒वान्वा॒रभ्योत्तिष्ठति ।[71]
</details>

<details><summary>भट्टभास्करटीका</summary>

3उदायुषेति ॥ यस्मात् 'अमृताननु' इत्यस्मिन् मन्त्रे उच्यते तस्माद्देवता अन्वारभ्यावष्टभ्योत्तिष्ठति ॥
</details>

<details><summary>मूलम् (संयुक्तम्)</summary>

उ॒र्व॑न्तरि॑ख्ष॒मन्वि॒हीत्या॑हान्तरिख्षदेव॒त्यो ३॒॑ ह्ये॑तर्हि॒ सोमो
</details>

<details open><summary>विश्वास-प्रस्तुतिः</summary>

उ॒र्व॑न्तरि॑ख्ष॒मन्वि॒हीत्या॑ह ।  
अ॒न्त॒रि॒ख्ष॒दे॒व॒त्यो॑  ह्ये॑तर्हि॒ सोमः॑ ।
</details>

<details><summary>मूलम्</summary>

उ॒र्व॑न्तरि॑ख्ष॒मन्वि॒हीत्या॑ह ।  
अ॒न्त॒रि॒ख्ष॒दे॒व॒त्यो॑  ह्ये॑तर्हि॒ सोमः॑ ।
</details>

<details><summary>भट्टभास्करटीका</summary>

4उर्वन्तरिक्षमिति ॥ यदाऽन्तरिक्षेण सोमे इच्छति [मो गच्छति] अस्मिन् कालेऽयमन्तरिक्षदैवत्यः । तस्मादात्मीयानां देवानां अन्तरिक्षं विस्तीर्णमन्विहि अनुगच्छेति मन्त्राभिप्राय इत्यर्थः । 'देवतान्तात्तादर्थ्ये यत्', 'तित्स्वरितम्' इति स्वरितत्वम्, 'उदात्तस्वरितयोर्यणः', इति हिशब्दात्पर एकारस्स्वर्यते ॥
</details>

<details><summary>मूलम् (संयुक्तम्)</summary>

ऽदि॑त्या॒स्सदो॒ऽस्यदि॑त्या॒स्सद॒ आ सी॒देत्या॑ह यथाय॒जुरे॒वैतद्
</details>

<details open><summary>विश्वास-प्रस्तुतिः</summary>

अदि॑त्या॒स् सदो॒ ऽस्यदि॑त्या॒स्सद॒ आ सी॒देत्या॑ह ।
य॒था॒य॒जुर् ए॒वैतत् ।
</details>

<details><summary>मूलम्</summary>

अदि॑त्या॒स् सदो॒ ऽस्यदि॑त्या॒स्सद॒ आ सी॒देत्या॑ह ।
य॒था॒य॒जुर् ए॒वैतत् ।
</details>

<details><summary>भट्टभास्करटीका</summary>

5अदित्यास्सद इत्यादि ॥ कृष्णाजिनस्यादित्यास्सदनतुल्यत्वात् यजुर्यथा वदति तथैवैतदित्यर्थः ॥
</details>

<details><summary>मूलम् (संयुक्तम्)</summary>

वि वा ए॑नमे॒तद॑र्धयति॒ यद्वा॑रु॒णꣳ सन्त॑म्मै॒त्रङ्क॒रोति॑ वारु॒ण्यर्चा सा॑दयति॒ स्वयै॒वैन॑न्दे॒वत॑या॒ सम॑र्धयति॒ वास॑सा प॒र्यान॑ह्यति सर्वदेव॒त्य॑व्ँवै वास॒स्सर्वा॑भिरे॒व [72]  
ए॒न॒न्दे॒वता॑भि॒स्सम॑र्धय॒त्यथो॒ रख्ष॑सा॒मप॑हत्यै॒
</details>

<details open><summary>विश्वास-प्रस्तुतिः</summary>

वि वा ए॑नमे॒तद॑र्धयति॒ यद्वा॑रु॒णꣳ सन्त॑म् मै॒त्रङ्क॒रोति॑ ।  
वा॒रु॒ण्यर्चा सा॑दयति॒ स्वयै॒वैन॑न् दे॒वत॑या॒ सम॑र्धयति ।  
वास॑सा प॒र्यान॑ह्यति । सर्वदेव॒त्य॑व्ँवै वासः॑ ।  
सर्वा॑भिरे॒वैनन् दे॒वता॑भि॒स् सम॑र्धय॒ति ।[72]  
अथो॒ रख्ष॑सा॒मप॑हत्यै ।
</details>

<details><summary>मूलम्</summary>

वि वा ए॑नमे॒तद॑र्धयति॒ यद्वा॑रु॒णꣳ सन्त॑म् मै॒त्रङ्क॒रोति॑ ।  
वा॒रु॒ण्यर्चा सा॑दयति॒ स्वयै॒वैन॑न् दे॒वत॑या॒ सम॑र्धयति ।  
वास॑सा प॒र्यान॑ह्यति । सर्वदेव॒त्य॑व्ँवै वासः॑ ।  
सर्वा॑भिरे॒वैनन् दे॒वता॑भि॒स् सम॑र्धय॒ति ।[72]  
अथो॒ रख्ष॑सा॒मप॑हत्यै ।
</details>

<details><summary>भट्टभास्करटीका</summary>

6वि वा एनमिति ॥ एनं सोमं विवर्धयति वृद्धिं करोति खल्वेतत् यद्वारुणं सन्तं मैत्रं करोति 'मित्रो न एहि' इति मन्त्रेण मैत्रतामापादयति । वरुणपरित्यागेन व्यृद्धस्स्यात्, तस्माद्वारुण्यर्चा 'वरुणोसि धृतव्रतः' इत्यनया आसादयति । स्वयैवैनं देवतया अप्रच्युतया एनं समर्धयति । वाससा पर्यानह्यति सर्वतो बध्नाति सोममिति विधिः । सर्वदेवत्यमित्यादि । गतम् । अथो अपिच रक्षसामपहत्यै भवति अपहननाय संपद्यते, सोमस्य हन्तुमशक्यत्वात् । 'तादौ च ' इति गतेः प्रकृतिस्वरत्वम् ॥
</details>

<details><summary>मूलम् (संयुक्तम्)</summary>

वने॑षु॒ व्य॑न्तरि॑ख्षन्तता॒नेत्या॑ह॒ वने॑षु॒ हि व्य॑न्तरि॑ख्षन्त॒तान॒ वाज॒मर्व॒थ्स्वित्या॑ह॒ वाज॒ꣵ॒ ह्यर्व॑थ्सु॒ पयो॑ अघ्नि॒यास्वित्या॑ह॒ पयो॒ ह्य॑घ्नि॒यासु॑ हृ॒थ्सु क्रतु॒मित्या॑ह हृ॒थ्सु हि क्रतु॒व्ँवरु॑णो वि॒ख्ष्व॑ग्निमित्या॑ह॒ वरु॑णो॒ हि वि॒ख्ष्व॑ग्निन्दि॒वि सूर्य᳚म् [73]  
इत्या॑ह दि॒वि हि सूर्य॒ꣳ॒ सोम॒मद्रा॒वित्या॑ह॒ ग्रावा॑णो॒ वा अद्र॑य॒स्तेषु॒ वा ए॒ष सोम॑न्दधाति॒ यो यज॑ते॒ तस्मा॑दे॒वमा॒ह
</details>

<details open><summary>विश्वास-प्रस्तुतिः</summary>

वने॑षु॒ व्य॑न्तरि॑ख्षन्तता॒नेत्या॑ह ।  
वने॑षु॒ हि व्य॑न्तरि॑ख्षन् त॒तान ।  
वाज॒मर्व॒थ्स्वित्या॑ह । वाज॒ꣵ॒ ह्यर्व॑थ्सु॑ ।  
पयो॑ अघ्नि॒यास्वित्या॑ह । पयो॒ ह्य॑घ्नि॒यासु॑ ।  
हृ॒थ्सु क्रतु॒मित्या॑ह । हृ॒थ्सु हि क्रतु᳚म् ।  
वरु॑णो वि॒ख्ष्व॑ग्निमित्या॑ह । वरु॑णो॒ हि वि॒ख्ष्व॑ग्निम् ।  
दि॒वि सूर्य᳚म् इत्या॑ह [73]। दि॒वि हि सूर्य᳚म् ।  
सोम॒मद्रा॒व् इत्या॑ह । ग्रावा॑णो॒ वा अद्र॑यः ।  
तेषु॒ वा ए॒ष सोम॑न् दधाति॒ यो यज॑ते ।
तस्मा॑दे॒वमा॑ह ।
</details>

<details><summary>मूलम्</summary>

वने॑षु॒ व्य॑न्तरि॑ख्षन्तता॒नेत्या॑ह ।  
वने॑षु॒ हि व्य॑न्तरि॑ख्षन् त॒तान ।  
वाज॒मर्व॒थ्स्वित्या॑ह । वाज॒ꣵ॒ ह्यर्व॑थ्सु॑ ।  
पयो॑ अघ्नि॒यास्वित्या॑ह । पयो॒ ह्य॑घ्नि॒यासु॑ ।  
हृ॒थ्सु क्रतु॒मित्या॑ह । हृ॒थ्सु हि क्रतु᳚म् ।  
वरु॑णो वि॒ख्ष्व॑ग्निमित्या॑ह । वरु॑णो॒ हि वि॒ख्ष्व॑ग्निम् ।  
दि॒वि सूर्य᳚म् इत्या॑ह [73]। दि॒वि हि सूर्य᳚म् ।  
सोम॒मद्रा॒व् इत्या॑ह । ग्रावा॑णो॒ वा अद्र॑यः ।  
तेषु॒ वा ए॒ष सोम॑न् दधाति॒ यो यज॑ते ।
तस्मा॑दे॒वमा॑ह ।
</details>

<details><summary>भट्टभास्करटीका</summary>

7वनेष्विति ॥ यस्माद्वनेपु वृक्षेषु वा अन्तरिक्षं विततान विविधं स्थापितवान् तस्मादेवमाह । वाजं गतिं वेगं वा । यस्मादर्वत्सु अश्वेषु विततानेत्येव । यागद्वारेण सर्वाऽपीयं व्यवस्था । पयः क्षीरादिकं अघ्नियासु गोषु विततान । हृत्सु क्रतुं ज्ञानं विततान । वरुणः विश्वस्य वारयिता । विश्वेन त्वावृतो देवो व्यवस्थाः सर्वा एताः कृतवानिति । विक्षु मनुष्येषु अग्निं वैश्वानरं विततान । दिवि अन्तरिक्षे सूर्यमदधात् दधाति धारयति यागद्वारेणैव । दिव्येव हि सूर्यं दधाति । सोममित्यादि । ग्रावाणो वा अद्रयस्तेपु वा एष सोमं दधाति स्थापयति यो यजते । तस्मात्सोममद्रावदधादित्याह । ग्राव्णां पर्वतत्वमध्यारोप्यैवमाहेति ॥
</details>

<details><summary>मूलम् (संयुक्तम्)</summary>

उदु॒ त्यञ्जा॒तवे॑दस॒मिति॑ सौ॒र्यर्चा कृ॑ष्णाजि॒नम्प्र॒त्यान॑ह्यति॒ रख्ष॑सा॒मप॑हत्या॒ उस्रा॒वेत॑न्धूर्षाहा॒वित्या॑ह यथाय॒जुरे॒वैतत्प्र च्य॑वस्व भुवस्पत॒ इत्या॑ह भू॒ताना॒ꣳ॒ हि [74]  
ए॒ष पति॒र्विश्वा᳚न्य॒भि धामा॒नीत्या॑ह॒ विश्वा॑नि॒ ह्ये ३॒॑ षो॑ऽभि धामा॑नि प्र॒च्यव॑ते॒ मा त्वा॑ परिप॒री वि॑द॒दित्या॑ह॒ यदे॒वादस्सोम॑माह्रि॒यमा॑णङ्गन्ध॒र्वो वि॒श्वाव॑सुᳶ प॒र्यमु॑ष्णा॒त्तस्मा॑दे॒वमा॒हाप॑रिमोषाय॒ यज॑मानस्य स्व॒स्त्यय॑न्य॒सीत्या॑ह॒ यज॑मानस्यै॒वैष य॒ज्ञस्या᳚न्वार॒म्भोऽन॑वच्छित्त्यै॒
</details>

<details open><summary>विश्वास-प्रस्तुतिः</summary>

उदु॒ त्यञ्जा॒तवे॑दस॒मिति॑ सौ॒र्यर्चा कृ॑ष्णाजि॒नम् प्र॒त्यान॑ह्यति ।  
रख्ष॑सा॒मप॑हत्यै ।  
उस्रा॒वेत॑न् धूर्षाहा॒वित्या॑ह ।  
य॒था॒य॒जु॒र् ए॒वैतत् ।  

प्र च्य॑वस्व भुवस्पत॒ इत्या॑ह ।
भू॒ताना॒ꣳ॒ हि ए॒ष पतिः॑ ।[74]  

विश्वा᳚न्य॒भि धामा॒नीत्या॑ह ।
विश्वा॑नि॒ ह्ये ३॒॑ षो॑ऽभि धामा॑नि प्र॒च्यव॑ते ।  

मा त्वा॑ परिप॒री वि॑द॒दित्या॑ह ।  
यदे॒वादस् सोम॑माह्रि॒यमा॑णङ् गन्ध॒र्वो वि॒श्वाव॑सुᳶ प॒र्यमु॑ष्णा॒त् तस्मा॑दे॒वमा॑ह।  
अप॑रिमोषाय ।
यज॑मानस्य स्व॒स्त्यय॑न्य॒सीत्या॑ह ।  
यज॑मानस्यै॒वैष य॒ज्ञस्या᳚न्वार॒म्भो , ऽन॑वच्छित्त्यै ।
</details>

<details><summary>मूलम्</summary>

उदु॒ त्यञ्जा॒तवे॑दस॒मिति॑ सौ॒र्यर्चा कृ॑ष्णाजि॒नम् प्र॒त्यान॑ह्यति ।  
रख्ष॑सा॒मप॑हत्यै ।  
उस्रा॒वेत॑न् धूर्षाहा॒वित्या॑ह ।  
य॒था॒य॒जु॒र् ए॒वैतत् ।  

प्र च्य॑वस्व भुवस्पत॒ इत्या॑ह ।
भू॒ताना॒ꣳ॒ हि ए॒ष पतिः॑ ।[74]  

विश्वा᳚न्य॒भि धामा॒नीत्या॑ह ।
विश्वा॑नि॒ ह्ये ३॒॑ षो॑ऽभि धामा॑नि प्र॒च्यव॑ते ।  

मा त्वा॑ परिप॒री वि॑द॒दित्या॑ह ।  
यदे॒वादस् सोम॑माह्रि॒यमा॑णङ् गन्ध॒र्वो वि॒श्वाव॑सुᳶ प॒र्यमु॑ष्णा॒त् तस्मा॑दे॒वमा॑ह।  
अप॑रिमोषाय ।
यज॑मानस्य स्व॒स्त्यय॑न्य॒सीत्या॑ह ।  
यज॑मानस्यै॒वैष य॒ज्ञस्या᳚न्वार॒म्भो , ऽन॑वच्छित्त्यै ।
</details>

<details><summary>भट्टभास्करटीका</summary>

8उदु त्यमिति प्रत्यानह्यति प्रतिबद्धद्वारं सर्वतो बध्नातीति मन्त्रविधिः । उस्रावेतमित्यादियुग्यानयोजनमन्त्रेषु धूर्षाहावित्यादिगुणकथनम् । यथा यजुर्वदति तथा वेदितव्यम् । प्र च्यवस्वेति । भूतानामिति भुव इत्यस्यार्थमाचष्टे । यद्विश्वानि धामानि स्थानानि तेजांसि अभि प्रच्यवते आभिमुख्येन गन्तुमेष प्रारभते तस्मादेवमाह - मा त्वेति । यस्माद्विश्वावसुर्नाम गन्धर्वः परितस्सर्वतः आवृत्य सोमममुष्माल्लोकाद्गायत्र्या आह्रियमाणमपाहरत् तस्मात्परि मा विदत् पथि पर्यवस्थाता चोरो विश्वावसुर्मा विदत् मा लब्ध, मा गन्धर्वो विश्वावसुः आदधत् आत्मसात्कुर्यादिति च मन्त्रे आह । अदश्शब्दात्परस्याः पञ्चम्याः 'सुपां सुलुक्' इति लुक् । यद्वा - पर्यमुष्णादिति यददः यदिदं कारणं तस्मादेवमाह । तस्मादपरिमोषाय एतद्वचनं भवति यजमानस्येति । एष हि यजमानस्य यज्ञस्यान्वारम्भः यजमानो यज्ञमन्वारभते स्मृशत्येतद्वचनेन । तस्मादेतद्वचनं अनवच्छित्यै अप्रच्युत्यै भवति यजमानस्य । स्वस्ति अविघ्नेन अयनं प्राप्नोति यज्ञस्य स्वस्त्ययनं तद्वान् सोमः तत्कारिका असीति ॥
</details>

<details><summary>मूलम् (संयुक्तम्)</summary>

वरु॑णो॒ वा ए॒ष यज॑मानम॒भ्यैति॒ यत् [75]  
क्री॒तस्सोम॒ उप॑नद्धो॒ नमो॑ मि॒त्रस्य॒ वरु॑णस्य॒ चख्ष॑स॒ इत्या॑ह॒ शान्त्या॒
</details>

<details open><summary>विश्वास-प्रस्तुतिः</summary>

वरु॑णो॒ वा ए॒ष यज॑मानम॒भ्यैति॒ यत् क्री॒तस्सोम॒ उप॑नद्धः ।[75]   
नमो॑ मि॒त्रस्य॒ वरु॑णस्य॒ चख्ष॑स॒ इत्या॑ह । शान्त्यै᳚ ।  
</details>

<details><summary>मूलम्</summary>

वरु॑णो॒ वा ए॒ष यज॑मानम॒भ्यैति॒ यत् क्री॒तस्सोम॒ उप॑नद्धः ।[75]   
नमो॑ मि॒त्रस्य॒ वरु॑णस्य॒ चख्ष॑स॒ इत्या॑ह । शान्त्यै᳚ ।  
</details>

<details><summary>भट्टभास्करटीका</summary>

9वरुणो वा इत्यादि ॥ योयं क्रीत उपनद्धश्च सोमः एषः वरुणः यजमानमभ्येति अभिगमनि वित्तमुक्तम् तथा हरणात् वरुण इवायं स्यात् । ततश्च यजमानो वरुणगृहीतो भवेत्, तस्मात् 'नमो मित्रस्य' इति वचनं शान्त्यै भवति मित्रत्ववचनेन बोधिते ॥
</details>

<details><summary>मूलम् (संयुक्तम्)</summary>

आ सोम॒व्ँवह॑न्त्य॒ग्निना॒ प्रति॑ तिष्ठते॒ तौ स॒म्भव॑न्तौ॒ यज॑मानम॒भि सम्भ॑वतᳶ पु॒रा खलु॒ वावैष मेधा॑या॒त्मान॑मा॒रभ्य॑ चरति॒ यो दी᳚ख्षि॒तो यद॑ग्नीषो॒मीय॑म्प॒शुमा॒लभ॑त आत्मनि॒ष्क्रय॑ण ए॒वास्य॒ स तस्मा॒त्तस्य॒ नाश्य॑म्पुरुषनि॒ष्क्रय॑ण इव॒ ह्य्
</details>

<details open><summary>विश्वास-प्रस्तुतिः</summary>

आ सोम॒व्ँ वह॑न्ति ।
अ॒ग्निना॒ प्रति॑ तिष्ठते ।  
तौ स॒म्भव॑न्तौ॒ यज॑मानम॒भि सम्भ॑वतः ।  
पु॒रा खलु॒ वावैष मेधा॑या॒त्मान॑मा॒रभ्य॑ चरति॒ यो दी᳚ख्षि॒तः ।   
यद॑ग्नीषो॒मीय॑म् प॒शुमा॒लभ॑त आत्मनि॒ष्क्रय॑ण ए॒वास्य॒ सः ।  
तस्मा॒त् तस्य॒ नाश्य᳚म् ।  
पु॒रु॒ष॒नि॒ष्क्रय॑ण इव॒ हि ।
</details>

<details><summary>मूलम्</summary>

आ सोम॒व्ँ वह॑न्ति ।
अ॒ग्निना॒ प्रति॑ तिष्ठते ।  
तौ स॒म्भव॑न्तौ॒ यज॑मानम॒भि सम्भ॑वतः ।  
पु॒रा खलु॒ वावैष मेधा॑या॒त्मान॑मा॒रभ्य॑ चरति॒ यो दी᳚ख्षि॒तः ।   
यद॑ग्नीषो॒मीय॑म् प॒शुमा॒लभ॑त आत्मनि॒ष्क्रय॑ण ए॒वास्य॒ सः ।  
तस्मा॒त् तस्य॒ नाश्य᳚म् ।  
पु॒रु॒ष॒नि॒ष्क्रय॑ण इव॒ हि ।
</details>

<details><summary>भट्टभास्करटीका</summary>

10अग्नीषोमीयं पशुं विधास्यन् आह - आ सोममित्यादि ॥ सोमं चानयन्ति आवहन्ति, अग्निना च प्रतितिष्ठते अग्निना च संगच्छति यजमानः । 'समवप्रविभ्यस्स्थः' इत्यात्मनेपदम् । 'चादिलोपे विभाषा' इति प्रथमा तिङ्विभक्तिर्न निहन्यते । ततश्च तौ सोमश्चाग्निश्च संभवन्तौ यजमानमभि यजमानमेव लक्षीकृत्य संभवतः यजमानमभिभवत एव सह तिष्ठतः । यद्वा - प्रमाणानतिरेकस्संभवः । यजमानमभितो व्याप्य तिष्ठतः । किञ्च - पुरा खलु दीक्षाकाल एव एष मेघाय यज्ञार्थं आत्मानमारभ्य आलभ्य नियुज्य आत्मानं दत्वा चरति यो दीक्षितः स्रुक्स्थानीयः परार्थे वर्तते । तस्मादग्नीषोमीयं पशुमालभते तस्यात्मनिष्क्रयणे भवत्येव । आत्मा निष्क्रीयते येन यथोक्तलक्षणाच्चरितादिति करणे ल्युट् । अग्नीषोमौ देवते अस्येति 'द्यावापृथिवी' इत्यादिना छः । अन्यस्त्वाह - तौ संभवन्तौ यजमानमभिसंवभत इत्युक्तम् । तस्माद्यजमानमभिसंभवतः । पुरा खल्वित्यादि । पूर्वं खलु यजमानः मेधायात्मानमालभ्य वर्तते, तस्मादिदमेव कृतं भवति भवत इति ताभ्यामात्मा निष्क्रीयते अग्नीषोमीयपशुनेत्यादि । तस्मादेव कारणात् तस्य पशोस्संबन्धीडादिकमन्नाद्यं न भक्ष्यम् । कस्मादित्याह - पुरुषनिष्क्रयण इव हीति । यस्मादेव पुरुषनिष्क्रयण इव भवति । पुरुषो निष्क्रीयते येन स पुरुषसंमितो भवति तस्य भक्षणं पुरुषस्येव भक्षणं भवति । तस्मान्नाश्यम् । पूर्ववत्करणे ल्युट् ॥
</details>

<details><summary>मूलम् (संयुक्तम्)</summary>

अथो॒ खल्वा॑हुर॒ग्नीषोमा᳚भ्या॒व्ँवा इन्द्रो॑ वृ॒त्रम॑ह॒न्निति॒ यद॑ग्नीषो॒मीय॑म्प॒शुमा॒लभ॑ते॒ वार्त्र॑घ्न ए॒वास्य॒ स तस्मा᳚द्वा॒श्य॑व्ँवारु॒ण्यर्चा परि॑ चरति॒ स्वयै॒वैन॑न्दे॒वत॑या॒ परि॑ चरति ॥ [76]  
</details>

<details open><summary>विश्वास-प्रस्तुतिः</summary>

अथो॒ खल्वा॑हुर्  
अ॒ग्नीषोमा᳚भ्या॒व्ँ वा इन्द्रो॑ वृ॒त्रम॑ह॒न्निति॑ ।  
यद॑ग्नीषो॒मीय॑म् प॒शुमा॒लभ॑ते॒ वार्त्र॑घ्न ए॒वास्य॒ सः ।  
तस्मा᳚द्वा॒श्यम् ।
वा॒रु॒ण्यर्चा परि॑ चरति ।
स्वयै॒वैन॑न् दे॒वत॑या॒ परि॑ चरति ॥ [76]  
</details>

<details><summary>मूलम्</summary>

अथो॒ खल्वा॑हुर्  
अ॒ग्नीषोमा᳚भ्या॒व्ँ वा इन्द्रो॑ वृ॒त्रम॑ह॒न्निति॑ ।  
यद॑ग्नीषो॒मीय॑म् प॒शुमा॒लभ॑ते॒ वार्त्र॑घ्न ए॒वास्य॒ सः ।  
तस्मा᳚द्वा॒श्यम् ।
वा॒रु॒ण्यर्चा परि॑ चरति ।
स्वयै॒वैन॑न् दे॒वत॑या॒ परि॑ चरति ॥ [76]  
</details>

<details><summary>भट्टभास्करटीका</summary>

11अथो इति ॥ अन्ये खलु पदार्थविदोन्यदाहुः । अग्नीषोमाभ्यामिन्द्रो वृत्रमहन् हतवान् । तस्मादग्रीषोमीयः पशुः वार्त्रघ्नः एवास्य यजमानस्य न तु पुरुषनिष्क्रयणः, तस्माद्वाश्यमेवेति । उशब्दोवधारणे । वृत्रस्य पापस्य हन्तुर्यजमानस्य संबन्धी वार्त्रघ्नः वृत्रहननार्थ एवेति यावत् । उपस्थानादिकमस्य करोति । अणन्तादपि 'यस्य' इति लोपे उदात्तनिवृत्तिस्वरेण 'उदात्तयणः' इति तृतीयाया उदात्तत्वम् । स्वयैव देवतया वरुणरूपयैनं परिचरति तस्या एवेदं परिचरणं भवतीति आत्मीयदेवताया एवेदं परिचरतीत्यर्थः । यद्वा - स्वया देवतया सहैनं परिचरति ॥

इति श्रीभट्टभास्कृरमिश्रविरचिते ज्ञानयज्ञाख्ये यजुर्वेदभाष्ये षष्ठकाण्डे प्रथमप्रश्ने एकादशानुवाकः ॥
समाप्तश्च प्रथमः प्रश्नः ॥  

</details>