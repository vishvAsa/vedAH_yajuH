+++
title = "११"

+++

<details><summary>मूलम् (संयुक्तम्)</summary>

दे॒वा वै यद्य॒ज्ञेऽकु॑र्वत॒ तदसु॑रा अकुर्वत॒ ते दे॒वा आ᳚ग्रय॒णाग्रा॒न्ग्रहा॑नपश्य॒न्तान॑गृह्णत॒ ततो॒ वै तेऽग्र॒म्पर्या॑य॒न्॒यस्यै॒वव्ँवि॒दुष॑ आग्रय॒णाग्रा॒ ग्रहा॑ गृ॒ह्यन्तेऽग्र॑मे॒व स॑मा॒नाना॒म्पर्ये॑ति
</details>

<details open><summary>विश्वास-प्रस्तुतिः</summary>

दे॒वा वै यद् य॒ज्ञेऽकु॑र्वत॒ तदसु॑रा अकुर्वत ।  
ते दे॒वा आ᳚ग्रय॒णाग्रा॒न् ग्रहा॑नपश्यन् । तान॑गृह्णत ।   
ततो॒ वै तेऽग्र॒म् पर्या॑यन् ।  
यस्यै॒वव्ँ वि॒दुष॑ आग्रय॒णाग्रा॒ ग्रहा॑ गृ॒ह्यन्ते , ऽग्र॑मे॒व स॑मा॒नाना॒म् पर्ये॑ति ।  
</details>

<details><summary>मूलम्</summary>

दे॒वा वै यद् य॒ज्ञेऽकु॑र्वत॒ तदसु॑रा अकुर्वत ।  
ते दे॒वा आ᳚ग्रय॒णाग्रा॒न् ग्रहा॑नपश्यन् । तान॑गृह्णत ।   
ततो॒ वै तेऽग्र॒म् पर्या॑यन् ।  
यस्यै॒वव्ँ वि॒दुष॑ आग्रय॒णाग्रा॒ ग्रहा॑ गृ॒ह्यन्ते , ऽग्र॑मे॒व स॑मा॒नाना॒म् पर्ये॑ति ।  
</details>

<details><summary>भट्टभास्करटीका</summary>

1देवा वा इत्यादि ॥ असुरा द्यावापृथिव्यसुवः(?) ते देवा आग्रयाणाग्रान् आग्रयणप्रथमान् ग्रहान् अपश्यन् तांश्चागृह्णन् । ततस्ते अग्रं प्राप्ताः । यस्यैवमित्यादि । गतम् ॥
</details>

<details><summary>मूलम् (संयुक्तम्)</summary>

रु॒ग्णव॑त्य॒र्चा भ्रातृ॑व्यवतो गृह्णीया॒द्भ्रातृ॑व्यस्यै॒व रु॒क्त्वाऽग्रꣳ॑ समा॒नाना॒म्पर्ये॑ति॒
</details>

<details open><summary>विश्वास-प्रस्तुतिः</summary>

रु॒ग्णव॑त्य॒र्चा भ्रातृ॑व्यवतो गृह्णीयात् ।  
भ्रातृ॑व्यस्यै॒व रु॒क्त्वाऽग्रꣳ॑ समा॒नाना॒म् पर्ये॑ति ।  
</details>

<details><summary>मूलम्</summary>

रु॒ग्णव॑त्य॒र्चा भ्रातृ॑व्यवतो गृह्णीयात् ।  
भ्रातृ॑व्यस्यै॒व रु॒क्त्वाऽग्रꣳ॑ समा॒नाना॒म् पर्ये॑ति ।  
</details>

<details><summary>भट्टभास्करटीका</summary>

2रुग्णवत्येति ॥ 'त्रिंशत्त्रयश्च' इत्यनया । रोगो रुग्णं रुजिधात्वर्थः, 'ओदितश्च' इति निष्ठानत्वम् । भ्रातृव्यस्यैव । 'रुजार्थानाम्' इति षष्ठी ॥
</details>

<details><summary>मूलम् (संयुक्तम्)</summary>

ये दे॑वा दि॒व्येका॑दश॒ स्थेत्या॑ह [48]  
ए॒ताव॑ती॒र्वै दे॒वता॒स्ताभ्य॑ ए॒वैन॒ꣳ॒ सर्वा᳚भ्यो गृह्णात्ये॒ष ते॒ योनि॒र्विश्वे᳚भ्यस्त्वा दे॒वेभ्य॒ इत्या॑ह वैश्वदे॒वो ह्ये॑ष दे॒वत॑या॒
</details>

<details open><summary>विश्वास-प्रस्तुतिः</summary>

"ये दे॑वा दि॒व्येका॑दश॒ स्थ" इत्या॑ह । [48]  
ए॒ताव॑ती॒र्वै दे॒वता॒स्ताभ्य॑ ए॒वैन॒ꣳ॒ सर्वा᳚भ्यो गृह्णाति ।  
"ए॒ष ते॒ योनि॒र्विश्वे᳚भ्यस्त्वा दे॒वेभ्य॒" इत्या॑ह ।  
वै॒श्व॒दे॒वो ह्ये॑ष दे॒वत॑या ।  
</details>

<details><summary>मूलम्</summary>

"ये दे॑वा दि॒व्येका॑दश॒ स्थ" इत्या॑ह । [48]  
ए॒ताव॑ती॒र्वै दे॒वता॒स्ताभ्य॑ ए॒वैन॒ꣳ॒ सर्वा᳚भ्यो गृह्णाति ।  
"ए॒ष ते॒ योनि॒र्विश्वे᳚भ्यस्त्वा दे॒वेभ्य॒" इत्या॑ह ।  
वै॒श्व॒दे॒वो ह्ये॑ष दे॒वत॑या ।  
</details>

<details><summary>भट्टभास्करटीका</summary>

3ये देवा इति ग्रहणमन्त्रः ॥ एतावतीर्वा इत्यादि । गतम् ॥+++(सम्पादकटिप्पनी - विस्तृतं व्याख्यानमन्यत्र मृग्यम् ।)+++
</details>

<details><summary>मूलम् (संयुक्तम्)</summary>

वाग्वै दे॒वेभ्योऽपा᳚क्रामद्य॒ज्ञायाऽति॑ष्ठमाना॒ ते दे॒वा वा॒च्यप॑क्रान्तायान्तू॒ष्णीङ्ग्रहा॑नगृह्णत॒ साऽम॑न्यत॒ वाग॒न्तर्य॑न्ति॒ वै मेति॒ साग्र॑य॒णम्प्रत्याग॑च्छ॒त्तदा᳚ग्रय॒णस्या᳚ग्रयण॒त्वम् [49]  
तस्मा॑दाग्रय॒णे वाग्वि सृ॑ज्यते॒ यत्तू॒ष्णीम्पूर्वे॒ ग्रहा॑ गृ॒ह्यन्ते॒ यथा᳚ थ्सा॒रीय॑ति म॒ आख॒ इय॑ति॒ नाप॑ राथ्स्या॒मीत्यु॑पावसृ॒जत्ये॒वमे॒व तद॑ध्व॒र्युरा᳚ग्रय॒णङ्गृ॑ही॒त्वा य॒ज्ञमा॒रभ्य॒ वाच॒व्ँवि सृ॑जते॒
</details>

<details open><summary>विश्वास-प्रस्तुतिः</summary>

वाग्वै दे॒वेभ्योऽपा᳚क्रामद् य॒ज्ञायाऽति॑ष्ठमाना॒ ते दे॒वा वा॒च्यप॑क्रान्तायान् तू॒ष्णीङ् ग्रहा॑नगृह्णत॒ ।   
साऽम॑न्यत॒ - "वाग॒न्तर्य॑न्ति॒ वै मा᳚"+ इति॑ ।  
साऽऽग्र॑य॒णम् प्रत्याग॑च्छत् ।  
तदा᳚ग्रय॒णस्या᳚ग्रयण॒त्वम् ।[49]  
तस्मा॑दाग्रय॒णे वाग्वि सृ॑ज्यते ।
यत् तू॒ष्णीम् पूर्वे॒ ग्रहा॑ गृ॒ह्यन्ते॒ यथा᳚ थ्सा॒री ।  
इय॑ति म॒ आख॒ इय॑ति॒ नाप॑ राथ्स्या॒मीत्यु॑पावसृ॒जत् ।  
ए॒वमे॒व तद॑ध्व॒र्युर् आ᳚ग्रय॒णङ् गृ॑ही॒त्वा य॒ज्ञमा॒रभ्य॒ वाच॒व्ँ वि सृ॑जते ।  
</details>

<details><summary>मूलम्</summary>

वाग्वै दे॒वेभ्योऽपा᳚क्रामद् य॒ज्ञायाऽति॑ष्ठमाना॒ ते दे॒वा वा॒च्यप॑क्रान्तायान् तू॒ष्णीङ् ग्रहा॑नगृह्णत॒ ।   
साऽम॑न्यत॒ - "वाग॒न्तर्य॑न्ति॒ वै मा᳚"+ इति॑ ।  
साऽऽग्र॑य॒णम् प्रत्याग॑च्छत् ।  
तदा᳚ग्रय॒णस्या᳚ग्रयण॒त्वम् ।[49]  
तस्मा॑दाग्रय॒णे वाग्वि सृ॑ज्यते ।
यत् तू॒ष्णीम् पूर्वे॒ ग्रहा॑ गृ॒ह्यन्ते॒ यथा᳚ थ्सा॒री ।  
इय॑ति म॒ आख॒ इय॑ति॒ नाप॑ राथ्स्या॒मीत्यु॑पावसृ॒जत् ।  
ए॒वमे॒व तद॑ध्व॒र्युर् आ᳚ग्रय॒णङ् गृ॑ही॒त्वा य॒ज्ञमा॒रभ्य॒ वाच॒व्ँ वि सृ॑जते ।  
</details>

<details><summary>भट्टभास्करटीका</summary>

4वाग्वा इत्यादि ॥ यज्ञार्थमात्मानमप्रकाशयन्ती अप्रकाशनार्थं देवेभ्योपाक्रामत् । अथ देवा वाच्यपक्रान्तायामपगतायां वागभावात्तूष्णीमुपांशु ग्रहान् अगृह्णत मन्त्राम्नानसामर्थ्यात् सवनीय लक्षणवागभावोपि विवक्षितः विकल्पस्यावार्यत्वात् । अथ सा वागमन्यत - अन्तर्यन्ति अन्तरिता त्यक्तां कुर्वन्ति मां देवा इति । अथ तथा मन्यमाना वागाग्रयणं प्रत्यागच्छत् । तस्मादद्यत्वेऽपि आग्रयणग्रहाणानन्तरं वाग्विसृज्यते यस्मात्पूर्वे ग्रहास्तूष्णीं गृह्यन्ते तदानीं वाग्विसृज्यते एतावन्तं कालं धारयित्वा अस्मिन् काले यद्विसर्जनं वाचः तत्र लौकिकं निदर्शनं दर्शयति - यथेत्यादि । त्सरी छद्मगतिः व्याधः । त्सर छद्मगतौ, ताच्छीलिको णिनिः स यथा इयति एतावत्यवकाशे मे मम आखः आखननीयो लक्ष्यस्थितिः। 'डो वक्तव्यः' इति डः । तस्मादवकाशे न अपरात्स्यामि नापराधी स्यां विसर्जनविषयाविषयविवेके अवधारणवागेवमुपावमृजति विमुञ्चति । एवमेव खलु तत् । किम्? यदाग्रयणं गृहीत्वा यज्ञमारभ्य प्रस्तुत्य वाचं विसृजते वाचो धारणविसर्जनविषयविवेकवानेतावन्तं कालं धारयित्वा इदानीं विसृजतीति । केचिदाहुः - असारी आखुग्राही आखुराखुरिति ॥
</details>

<details><summary>मूलम् (संयुक्तम्)</summary>

त्रिर्हिङ्क॑रोत्युद्गा॒तॄने॒व तद्वृ॑णीते प्र॒जाप॑ति॒र्वा ए॒ष यदा᳚ग्रय॒णो यदा᳚ग्रय॒णङ्गृ॑ही॒त्वा हि॑ङ्क॒रोति॑ प्र॒जाप॑तिरे॒व [50]  
तत्प्र॒जा अ॒भि जि॑घ्रति॒ तस्मा᳚द्व॒थ्सञ्जा॒तङ्गौर॒भि जि॑घ्रत्य्
</details>

<details open><summary>विश्वास-प्रस्तुतिः</summary>

त्रिर् हिङ्क॑रोत्य् उद्गा॒तॄने॒व तद्वृ॑णीते ।  
प्र॒जाप॑ति॒र्वा ए॒ष यदा᳚ग्रय॒णः ।  
यदा᳚ग्रय॒णङ् गृ॑ही॒त्वा हि॑ङ्क॒रोति॑ प्र॒जाप॑तिरे॒व तत्प्र॒जा अ॒भि जि॑घ्रति । [50]  
तस्मा᳚द् व॒थ्सञ् जा॒तङ् गौर् अ॒भि जि॑घ्रति ।  
</details>

<details><summary>मूलम्</summary>

त्रिर् हिङ्क॑रोत्य् उद्गा॒तॄने॒व तद्वृ॑णीते ।  
प्र॒जाप॑ति॒र्वा ए॒ष यदा᳚ग्रय॒णः ।  
यदा᳚ग्रय॒णङ् गृ॑ही॒त्वा हि॑ङ्क॒रोति॑ प्र॒जाप॑तिरे॒व तत्प्र॒जा अ॒भि जि॑घ्रति । [50]  
तस्मा᳚द् व॒थ्सञ् जा॒तङ् गौर् अ॒भि जि॑घ्रति ।  
</details>

<details><summary>भट्टभास्करटीका</summary>

5त्रिरित्यादि ॥ हिंकारस्य कनीयस्त्वात् उद्गात्रा सारस्वती कृता भवति । प्रजापतिरित्यादि । अभिघ्राणं मूर्ध्नि घ्राणम् । प्रजापतिर्भूत्वा गौरिव वत्सं मूर्ध्नि प्रजा जिघ्रति । तस्मादित्यादि । गतम् ॥
</details>

<details><summary>मूलम् (संयुक्तम्)</summary>

आ॒त्मा वा ए॒ष य॒ज्ञस्य॒ यदा᳚ग्रय॒णस्सव॑नेसवने॒ऽभि गृ॑ह्णात्या॒त्मन्ने॒व य॒ज्ञꣳ सन्त॑नोत्यु॒परि॑ष्टा॒दा न॑यति॒ रेत॑ ए॒व तद्द॑धात्य॒धस्ता॒दुप॑ गृह्णाति॒ प्र ज॑नयत्ये॒व तद्
</details>

<details open><summary>विश्वास-प्रस्तुतिः</summary>

आ॒त्मा वा ए॒ष य॒ज्ञस्य॒ यदा᳚ग्रय॒णस्सव॑नेसवने॒ऽभि गृ॑ह्णाति ।  
आ॒त्मन्ने॒व य॒ज्ञꣳ सन्त॑नोति ।  
उ॒परि॑ष्टा॒दा न॑यति॒ रेत॑ ए॒व तद् द॑धाति ।  
अ॒धस्ता॒दुप॑ गृह्णाति॒ , प्र ज॑नयत्ये॒व तत् ।  
</details>

<details><summary>मूलम्</summary>

आ॒त्मा वा ए॒ष य॒ज्ञस्य॒ यदा᳚ग्रय॒णस्सव॑नेसवने॒ऽभि गृ॑ह्णाति ।  
आ॒त्मन्ने॒व य॒ज्ञꣳ सन्त॑नोति ।  
उ॒परि॑ष्टा॒दा न॑यति॒ रेत॑ ए॒व तद् द॑धाति ।  
अ॒धस्ता॒दुप॑ गृह्णाति॒ , प्र ज॑नयत्ये॒व तत् ।  
</details>

<details><summary>भट्टभास्करटीका</summary>

6आत्मा वा इत्यादि ॥ आत्मनि यज्ञमविच्छिन्नं करोति । सवनत्रयव्याप्त्या आत्मवत्तया यज्ञमविच्छिन्नं करोति । उपरिष्टादित्यादि । दशापवित्रस्योपरि सोममानयति तेन रेत एव दधाति रेत एव सिक्तं भवति । अधस्ताद्दशापवित्रस्य स्रवन्तीं धारामुपगृह्णाति सामीप्येन गृह्णाति तेन निहितं रेतः प्रजनयति प्रजात्वेन परिणतं करोति ॥
</details>

<details><summary>मूलम् (संयुक्तम्)</summary>

ब्र॑ह्मवा॒दिनो॑ वदन्ति॒ कस्मा᳚थ्स॒त्याद्गा॑य॒त्री कनि॑ष्ठा॒ छन्द॑साꣳ स॒ती सर्वा॑णि॒ सव॑नानि वह॒तीत्ये॒ष वै गा॑यत्रि॒यै व॒थ्सो यदा᳚ग्रय॒णस्तमे॒व तद॑भिनि॒वर्त॒ꣳ॒ सर्वा॑णि॒ सव॑नानि वहति॒ तस्मा᳚द्व॒थ्सम॒पाकृ॑त॒ङ्गौर॒भि नि व॑र्तते ॥ [51]  
</details>

<details open><summary>विश्वास-प्रस्तुतिः</summary>

ब्र॒ह्म॒वा॒दिनो॑ वदन्ति॒ -  
"कस्मा᳚थ्स॒त्याद् गा॑य॒त्री कनि॑ष्ठा॒ छन्द॑साꣳ स॒ती सर्वा॑णि॒ सव॑नानि वह॒ति" इति॑ ।  
ए॒ष वै गा॑यत्रि॒यै व॒थ्सो यदा᳚ग्रय॒णस् , तमे॒व तद॑भिनि॒वर्त॒ꣳ॒ सर्वा॑णि॒ सव॑नानि वहति ।  
तस्मा᳚द् व॒थ्सम् अ॒पाकृ॑त॒ङ् गौर् अ॒भि नि व॑र्तते ॥ [51]  
</details>

<details><summary>मूलम्</summary>

ब्र॒ह्म॒वा॒दिनो॑ वदन्ति॒ -  
"कस्मा᳚थ्स॒त्याद् गा॑य॒त्री कनि॑ष्ठा॒ छन्द॑साꣳ स॒ती सर्वा॑णि॒ सव॑नानि वह॒ति" इति॑ ।  
ए॒ष वै गा॑यत्रि॒यै व॒थ्सो यदा᳚ग्रय॒णस् , तमे॒व तद॑भिनि॒वर्त॒ꣳ॒ सर्वा॑णि॒ सव॑नानि वहति ।  
तस्मा᳚द् व॒थ्सम् अ॒पाकृ॑त॒ङ् गौर् अ॒भि नि व॑र्तते ॥ [51]  
</details>

<details><summary>भट्टभास्करटीका</summary>

7ब्रह्मवादिन इत्यादि ॥ कनिष्ठा अल्पतमा सर्वाणि सवनानि प्राप्य वर्तते । उत्तरं - एष इत्यादि । आग्रयण एव गायत्र्या वत्सस्थानीयः । तस्मात्तमाग्रयणमेवाभिनिवृत्तं अभिनिर्वृत्याभिनिर्वृत्य आभिमुख्येन निवृत्तमाना सर्वेषु व्याप्रियते तस्य सर्वेषु सवनेषु गृह्यमाणत्वात् । वत्समभिनिवर्तमानेव आयाति । तदेवाह - तस्मादिति । तस्मादद्यत्वेऽपि वत्समपाकृतं मातृसकाशादपनीतं सा गौरभिनिवर्तते स यत्रयत्र नीयते तत्रतत्राभिनिवर्तते आभिमुख्येन वर्तते ॥

इति श्रीभट्टभास्करमिश्रविरचिते ज्ञानयज्ञाख्ये यजुर्वेदभाष्ये षष्ठे काण्डे चतुर्थे प्रश्ने एकादशोनुवाकः ॥

प्रश्नश्च समाप्तः ॥  

</details>