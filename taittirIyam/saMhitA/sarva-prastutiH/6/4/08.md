+++
title = "०८"

+++

<details><summary>मूलम् (संयुक्तम्)</summary>

मि॒त्रन्दे॒वा अ॑ब्रुव॒न्थ्सोम॒ꣳ॒ राजा॑नꣳ हना॒मेति॒ सो᳚ऽब्रवी॒न्नाहꣳ सर्व॑स्य॒ वा अ॒हम्मि॒त्रम॒स्मीति॒ तम॑ब्रुव॒न्हना॑मै॒वेति॒ सो᳚ऽब्रवी॒द्वर॑व्ँवृणै॒ पय॑सै॒व मे॒ सोमꣳ॑ श्रीण॒न्निति॒ तस्मा᳚न्मैत्रावरु॒णम्पय॑सा श्रीणन्ति॒ तस्मा᳚त्प॒शवोऽपा᳚क्रामन्मि॒त्रस्सन्क्रू॒रम॑क॒रिति॑
</details>

<details open><summary>विश्वास-प्रस्तुतिः</summary>

मि॒त्रन्दे॒वा अ॑ब्रुव॒न्थ्  - "सोम॒ꣳ॒ राजा॑नꣳ हना॒म" इति॑ ।  

सो᳚ऽब्रवी॒न् - "नाहꣳ सर्व॑स्य॒ वा अ॒हम् मि॒त्रम् अ॒स्मि"+ इति॑
तम॑ब्रुव॒न् - "हना॑मै॒व"+ इति॑ ।  

सो᳚ऽब्रवी॒द् -  "वर॑व्ँ वृणै॒ पय॑सै॒व मे॒ सोमꣳ॑ श्रीण॒न्न्" इति॑ ।  
तस्मा᳚न् मैत्रावरु॒णम् पय॑सा श्रीणन्ति ।  

तस्मा᳚त् प॒शवोऽपा᳚क्रामन् ।
"मि॒त्रस् सन्क्रू॒रम॑क॒र्" इति॑
</details>

<details><summary>मूलम्</summary>

मि॒त्रन्दे॒वा अ॑ब्रुव॒न्थ्  - "सोम॒ꣳ॒ राजा॑नꣳ हना॒म" इति॑ ।  

सो᳚ऽब्रवी॒न् - "नाहꣳ सर्व॑स्य॒ वा अ॒हम् मि॒त्रम् अ॒स्मि"+ इति॑
तम॑ब्रुव॒न् - "हना॑मै॒व"+ इति॑ ।  

सो᳚ऽब्रवी॒द् -  "वर॑व्ँ वृणै॒ पय॑सै॒व मे॒ सोमꣳ॑ श्रीण॒न्न्" इति॑ ।  
तस्मा᳚न् मैत्रावरु॒णम् पय॑सा श्रीणन्ति ।  

तस्मा᳚त् प॒शवोऽपा᳚क्रामन् ।
"मि॒त्रस् सन्क्रू॒रम॑क॒र्" इति॑
</details>

<details><summary>भट्टभास्कर-टीका</summary>

1मित्रं देवा इत्यादि ॥ गतम्29 । नाहमिति । कुतोह सोमं हन्तुमुत्सहे कारणमाह - सर्वस्येति । अहं सर्वस्य मित्रं दुःखात्त्रायकोस्मि स कथं द्रोहं करिष्ये इति मित्रेणोक्ते पुनरपि देवा अब्रुवन् - हनामैवेति । यदि सर्वस्य मित्रमसि अस्माकमपि मित्रमसि ततश्च मित्रकार्यस्यावश्यकर्तव्यत्वात् हनामैव त्वया सह न विचारस्यावसर इति । सोब्रवीदित्यादि । श्रीणन् मिश्रयेयुः । श्रीञ् पाके । तस्मात्पशव इत्यादि । तस्मात्सोमवधसाहाय्यकमाचरतो मित्रात्पशवोपाक्रामन् अयं मित्रस्सन् क्रूरमुग्रं अकः अकार्षीत्, अतो बिभीमोस्मात्क्रूरस्वभावादिति ॥
</details>

<details><summary>मूलम् (संयुक्तम्)</summary>

क्रू॒रमि॑व॒ खलु॒ वा ए॒षः [34]  
क॒रो॒ति॒ यस्सोमे॑न॒ यज॑ते॒ तस्मा᳚त्प॒शवोऽप॑ क्रामन्ति॒ यन्मै᳚त्रावरु॒णम्पय॑सा श्री॒णाति॑ प॒शुभि॑रे॒व तन्मि॒त्रꣳ स॑म॒र्धय॑ति प॒शुभि॒र्यज॑मानम्
</details>

<details open><summary>विश्वास-प्रस्तुतिः</summary>

क्रू॒रमि॑व॒ खलु॒ वा ए॒ष क॑रोति , यस् सोमे॑न॒ यज॑ते । [34]  
तस्मा᳚त् प॒शवोऽप॑ क्रामन्ति ।  

यन् मै᳚त्रावरु॒णम् पय॑सा श्री॒णाति॑ , प॒शुभि॑रे॒व तन् मि॒त्रꣳ स॑म॒र्धय॑ति प॒शुभि॒र् यज॑मानम् ।
</details>

<details><summary>मूलम्</summary>

क्रू॒रमि॑व॒ खलु॒ वा ए॒ष क॑रोति , यस् सोमे॑न॒ यज॑ते । [34]  
तस्मा᳚त् प॒शवोऽप॑ क्रामन्ति ।  

यन् मै᳚त्रावरु॒णम् पय॑सा श्री॒णाति॑ , प॒शुभि॑रे॒व तन् मि॒त्रꣳ स॑म॒र्धय॑ति प॒शुभि॒र् यज॑मानम् ।
</details>

<details><summary>भट्टभास्कर-टीका</summary>

2क्रूरमिवेत्यादि ॥ सोमवधरूपत्वाद्यज्ञस्य क्रूरत्वम् । हिंसाप्रचुरत्वाद्वा । पयसा श्रयणात् पशूनां समृद्धिर्भवति । 'चादिलोपे विभाषा' इति प्रथमा तिड्विभक्तिर्न निहन्यते ॥
</details>

<details><summary>मूलम् (संयुक्तम्)</summary>

पु॒रा खलु॒ वावैवम्मि॒त्रो॑ऽवे॒दप॒ मत्क्रू॒रञ्च॒क्रुष॑ᳶ प॒शव॑ᳵ क्रमिष्य॒न्तीति॒ तस्मा॑दे॒वम॑वृणीत॒
</details>

<details open><summary>विश्वास-प्रस्तुतिः</summary>

पु॒रा खलु॒ वावैवम्मि॒त्रो॑ऽवेत् ।  
"अप॒ मत्क्रू॒रञ् च॒क्रुष॑ᳶ प॒शव॑ᳵ क्रमिष्य॒न्ति"+ इति ।  
तस्मा॑द् ए॒वम् अ॑वृणीत ।
</details>

<details><summary>मूलम्</summary>

पु॒रा खलु॒ वावैवम्मि॒त्रो॑ऽवेत् ।  
"अप॒ मत्क्रू॒रञ् च॒क्रुष॑ᳶ प॒शव॑ᳵ क्रमिष्य॒न्ति"+ इति ।  
तस्मा॑द् ए॒वम् अ॑वृणीत ।
</details>

<details><summary>भट्टभास्कर-टीका</summary>

3इदानीं पयसा श्रयणं वृतवतो मित्रस्याभिप्रायमाह - पुरा खल्वित्यादि ॥ पुरा पूर्वमेव वधात् वधारम्भे एव मित्रोवेत् वेत्ति जानाति स कथं मत् मत्ता क्रूरं चक्रुषः कृतवतः पशवोपक्रमिष्यन्तीति । तस्मादेवमवृणीत पयसा श्रपणं वृतवान् हननारम्भ एव पशूनां तृप्तये । करोतेर्लिटः क्वसुरादेशः, 'वसोस्संप्रसारणम्' ॥
</details>

<details><summary>मूलम् (संयुक्तम्)</summary>

वरु॑णन्दे॒वा अ॑ब्रुव॒न्त्वयाꣳ॑श॒भुवा॒ सोम॒ꣳ॒ राजा॑नꣳ हना॒मेति॒ सो᳚ऽब्रवी॒द्वर॑व्ँवृणै॒ मह्य॑ञ्च [35]  
ए॒वैष मि॒त्राय॑ च स॒ह गृ॑ह्याता॒ इति॒ तस्मा᳚न्मैत्रावरु॒णस्स॒ह गृ॑ह्यते॒ तस्मा॒द्राज्ञा॒ राजा॑नमꣳश॒भुवा᳚ घ्नन्ति॒ वैश्ये॑न॒ वैश्यꣳ॑ शू॒द्रेण॑ शू॒द्रन्
</details>

<details open><summary>विश्वास-प्रस्तुतिः</summary>

वरु॑णन्दे॒वा अ॑ब्रुव॒न् -  
"त्वयाꣳ॑श॒भुवा॒ सोम॒ꣳ॒ राजा॑नꣳ हना॒म" इति ।
सो᳚ऽब्रवी॒द् -
"वर॑व्ँवृणै॒ मह्य॑ञ् चै॒वैष मि॒त्राय॑ च स॒ह गृ॑ह्याता॒" इति ।[35]   
तस्मा᳚न् मैत्रावरु॒णस् स॒ह गृ॑ह्यते ।  
तस्मा॒द् राज्ञा॒ राजा॑नमꣳश॒भुवा᳚ घ्नन्ति॒ , वैश्ये॑न॒ वैश्यꣳ॑ , शू॒द्रेण॑ शू॒द्रम् ।  
</details>

<details><summary>मूलम्</summary>

वरु॑णन्दे॒वा अ॑ब्रुव॒न् -  
"त्वयाꣳ॑श॒भुवा॒ सोम॒ꣳ॒ राजा॑नꣳ हना॒म" इति ।
सो᳚ऽब्रवी॒द् -
"वर॑व्ँवृणै॒ मह्य॑ञ् चै॒वैष मि॒त्राय॑ च स॒ह गृ॑ह्याता॒" इति ।[35]   
तस्मा᳚न् मैत्रावरु॒णस् स॒ह गृ॑ह्यते ।  
तस्मा॒द् राज्ञा॒ राजा॑नमꣳश॒भुवा᳚ घ्नन्ति॒ , वैश्ये॑न॒ वैश्यꣳ॑ , शू॒द्रेण॑ शू॒द्रम् ।  
</details>

<details><summary>भट्टभास्कर-टीका</summary>

4वरुणं देवा इत्यादि ॥ अंशस्य भविता प्राप्ता अंशभूः दायादः अंशं प्राप्नुवता त्वया सहायेनेत्यर्थः । प्राप्तिकर्मणो भवतेः क्विप् । सोब्रवीदित्यादि । गतम् । तस्माद्राज्ञेत्यादि । यस्मादेनमंशभुवा वरुणेन सोमं राजानं हतवन्तो देवाः तस्माद्राज्ञा अंशभुवा अंशग्राहिणा दायादेन राजानं घ्नन्ति यथा रामो रावणं विभीषणेन । वैश्येन वैश्यमिति । अंशभुवा घ्रन्तीत्येव । तथा शूद्रेण शूद्रमिति ॥
</details>

<details><summary>मूलम् (संयुक्तम्)</summary>

न वा इ॒दन्दिवा॒ न नक्त॑मासी॒दव्या॑वृत्त॒न्ते दे॒वा मि॒त्रावरु॑णावब्रुवन्नि॒दन्नो॒ वि वा॑सयत॒मिति॒ ताव॑ब्रूता॒व्ँवर॑व्ँवृणावहा॒ एक॑ ए॒वावत्पूर्वो॒ ग्रहो॑ गृह्याता॒ इति॒ तस्मा॑दैन्द्रवाय॒वᳶ पूर्वो॑ मैत्रावरु॒णाद्गृ॑ह्यते
</details>

<details open><summary>विश्वास-प्रस्तुतिः</summary>

न वा इ॒दन्दिवा॒ न नक्त॑मासी॒दव्या॑वृत्तम् ।  
ते दे॒वा मि॒त्रावरु॑णावब्रुवन्न् - "इ॒दन्नो॒ वि वा॑सयत॒म्" इति॑ ।  
ताव॑ब्रूताँ॒व् -
"वर॑व्ँ वृणावहा॒ एक॑ ए॒वावत्पूर्वो॒ ग्रहो॑ गृह्याता॒" इति॑ ।  
तस्मा॑दैन्द्रवाय॒वᳶ पूर्वो॑ मैत्रावरु॒णाद् गृ॑ह्यते ।  
</details>

<details><summary>मूलम्</summary>

न वा इ॒दन्दिवा॒ न नक्त॑मासी॒दव्या॑वृत्तम् ।  
ते दे॒वा मि॒त्रावरु॑णावब्रुवन्न् - "इ॒दन्नो॒ वि वा॑सयत॒म्" इति॑ ।  
ताव॑ब्रूताँ॒व् -
"वर॑व्ँ वृणावहा॒ एक॑ ए॒वावत्पूर्वो॒ ग्रहो॑ गृह्याता॒" इति॑ ।  
तस्मा॑दैन्द्रवाय॒वᳶ पूर्वो॑ मैत्रावरु॒णाद् गृ॑ह्यते ।  
</details>

<details><summary>भट्टभास्कर-टीका</summary>

5न वा इदमित्यादि ॥ यदिदं विश्वं पर्वूमव्यावृत्तमविभक्तकालमासीत् । कथं? न दिवाऽऽसीत्, न नक्तमासीत् । अथ देवा मित्रावरुणावब्रुवन् - अस्माकं विवासयतं विभातं कुरुतं अहश्च रात्रिं च जनयतमिति । तावित्यादि । आवत् आवाभ्यां पूर्व एक एव ग्रहो गृह्यातै गृह्यताम् ऐन्द्रवायव एव । व्यत्ययेन द्विर्वचनस्यादादेशः । 'सुपां सुलुक्' इति वा पञ्चम्या अलुक् । तस्मादित्यादि । गतम् ॥
</details>

<details><summary>मूलम् (संयुक्तम्)</summary>

प्राणापा॒नौ ह्ये॑तौ यदु॑पाꣳश्वन्तर्या॒मौ मि॒त्रोऽह॒रज॑नय॒द्वरु॑णो॒ रात्रि॒न्ततो॒ वा इ॒दव्ँव्यौ᳚च्छ॒द्यन्मै᳚त्रावरु॒णो गृ॒ह्यते॒ व्यु॑ष्ट्यै ॥ [36]  
</details>

<details open><summary>विश्वास-प्रस्तुतिः</summary>

प्रा॒णा॒पा॒नौ ह्ये॑तौ यदु॑पाꣳश्वन्तर्या॒मौ ।  
मि॒त्रोऽह॒रज॑नय॒द् वरु॑णो॒ रात्रिम् ।  
ततो॒ वा इ॒दव्ँ व्यौ᳚च्छ॒द् यन् मै᳚त्रावरु॒णो गृ॒ह्यते॒ , व्यु॑ष्ट्यै ॥ [36]  
</details>

<details><summary>मूलम्</summary>

प्रा॒णा॒पा॒नौ ह्ये॑तौ यदु॑पाꣳश्वन्तर्या॒मौ ।  
मि॒त्रोऽह॒रज॑नय॒द् वरु॑णो॒ रात्रिम् ।  
ततो॒ वा इ॒दव्ँ व्यौ᳚च्छ॒द् यन् मै᳚त्रावरु॒णो गृ॒ह्यते॒ , व्यु॑ष्ट्यै ॥ [36]  
</details>

<details><summary>भट्टभास्कर-टीका</summary>

6उपांश्वन्तर्यामावपि मैत्रावरुणात्पूर्वे गृह्येते, कथमैन्द्रवायव एव मैत्रापरुणात्पूर्वो गृह्यते इति तत्राह - प्राणापानाविति ॥ प्राणापानावेतौ मन्यामहे (नैतौ ग्रहौ) प्राणापानयोस्स्थितयोः ये धाराग्रहा गृह्यन्ते तेषामेक एवास्मात्पूर्वः ऐन्द्रवायव इति । ततो लब्धवरो मित्रोहरजनयत्, वरुणो रात्रिमजनयत् । तत इदं सवं व्यौच्छत् विभातमभवत् विभक्ताहोरात्रमासीत् । तस्मान्मैत्रावरुणस्य यथोक्तप्रकारं ग्रहणं व्युष्ट्यै भवति । उच्छी विवासे, व्रश्चादिना षत्वम् । 'तादौ च' इति गतेः प्रकृतिस्वरत्वम्, 'उदात्तस्वरितयोर्यणः' इत्युकारस्स्वर्यते ॥

इति षष्ठे चतुर्थे अष्टमोनुवाकः ॥  
</details>
