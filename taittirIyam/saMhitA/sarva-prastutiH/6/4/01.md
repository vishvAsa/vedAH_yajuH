+++
title = "०१"

+++

<details><summary>मूलम् (संयुक्तम्)</summary>

य॒ज्ञेन॒ वै प्र॒जाप॑तिᳶ प्र॒जा अ॑सृजत॒ ता उ॑प॒यड्भि॑रे॒वासृ॑जत॒ यदु॑प॒यज॑ उप॒यज॑ति प्र॒जा ए॒व तद्यज॑मानस्सृजते
</details>

<details open><summary>विश्वास-प्रस्तुतिः</summary>

य॒ज्ञेन॒ वै प्र॒जाप॑तिᳶ प्र॒जा अ॑सृजत ।  
ता उ॑प॒यड्भि॑र् ए॒वासृ॑जत ।  
यदु॑प॒यज॑ उप॒यज॑ति , प्र॒जा ए॒व तद् यज॑मानस् सृजते ।  
</details>

<details><summary>मूलम्</summary>

य॒ज्ञेन॒ वै प्र॒जाप॑तिᳶ प्र॒जा अ॑सृजत ।  
ता उ॑प॒यड्भि॑र् ए॒वासृ॑जत ।  
यदु॑प॒यज॑ उप॒यज॑ति , प्र॒जा ए॒व तद् यज॑मानस् सृजते ।  
</details>

<details><summary>भट्टभास्कर-टीका</summary>

1यज्ञेन वा इत्यादि ॥ अनूयाजसमीपे इज्यन्ते इत्युपयजः गुदप्रच्छेदयागाः समुद्रादिदेवत्याः अनूयाजानां वषट्कृते वषट्कृते जुहोति । 'विजुपे छन्दसि' इति विच् । 'यदुपयज उपयजति' इति उपयड्यागविधिः । 'तिङि चोदात्तवति' इति गतेरनुदात्तत्वम्, समासश्च ॥
</details>

<details><summary>मूलम् (संयुक्तम्)</summary>

जघना॒र्धादव॑ द्यति जघना॒र्धाद्धि प्र॒जाᳶ प्र॒जाय॑न्ते
</details>

<details open><summary>विश्वास-प्रस्तुतिः</summary>

ज॒घ॒ना॒र्धादव॑ द्यति ।  
ज॒घ॒ना॒र्धाद्धि प्र॒जाᳶ प्र॒जाय॑न्ते ।  
</details>

<details><summary>मूलम्</summary>

ज॒घ॒ना॒र्धादव॑ द्यति ।  
ज॒घ॒ना॒र्धाद्धि प्र॒जाᳶ प्र॒जाय॑न्ते ।  
</details>

<details><summary>भट्टभास्कर-टीका</summary>

2जघनार्धादिति ॥ जघनस्थानात् गुदपार्श्वात् । कुत एतत्? 'योवद्यति गुदस्य' इत्युत्तरत्र वक्ष्यमाणत्वात् । जघनाद्धीति । पर्वूवद्गतिनिघातसमासौ, 'हि च' इति तिङो निघाताभावः ॥
</details>

<details><summary>मूलम् (संयुक्तम्)</summary>

स्थविम॒तोऽव॑ द्यति स्थविम॒तो हि प्र॒जाᳶ प्र॒जाय॒न्ते
</details>

<details open><summary>विश्वास-प्रस्तुतिः</summary>

स्थ॒वि॒म॒तो ऽव॑ द्यति ।  
स्थ॒वि॒म॒तो हि प्र॒जाᳶ प्र॒जाय॑न्ते ।  
</details>

<details><summary>मूलम्</summary>

स्थ॒वि॒म॒तो ऽव॑ द्यति ।  
स्थ॒वि॒म॒तो हि प्र॒जाᳶ प्र॒जाय॑न्ते ।  
</details>

<details><summary>भट्टभास्कर-टीका</summary>

3स्थविमत इति ॥ स्थूलतराज्जधनसमीपात् गुदात् पूर्ववत् भावेन भाववतो लक्षणात् । 'अपादाने चाहीयरुहोः' इति तसिः । स्थविमतो हीति । स्थूलतराज्जघनसमीपात् ॥
</details>

<details><summary>मूलम् (संयुक्तम्)</summary>

ऽस॑म्भिन्द॒न्नव॑ द्यति प्रा॒णाना॒मस॑म्भेदाय॒
</details>

<details open><summary>विश्वास-प्रस्तुतिः</summary>

अस॑म्भिन्द॒न्नव॑ द्यति ।  
प्रा॒णाना॒मस॑म्भेदाय ।
</details>

<details><summary>मूलम्</summary>

अस॑म्भिन्द॒न्नव॑ द्यति ।  
प्रा॒णाना॒मस॑म्भेदाय ।
</details>

<details><summary>भट्टभास्कर-टीका</summary>

4असंभिन्दन्निति ॥ अमिश्रयन् । अपिवायन्नित्येके ॥
</details>

<details><summary>मूलम् (संयुक्तम्)</summary>

न प॒र्याव॑र्तयति॒ यत्प॑र्याव॒र्तये॑दुदाव॒र्तᳶ प्र॒जा ग्राहु॑कस्स्याथ्
</details>

<details open><summary>विश्वास-प्रस्तुतिः</summary>

न प॒र्याव॑र्तयति ।  
यत् प॑र्याव॒र्तये॑द् उदाव॒र्तᳶ प्र॒जा ग्राहु॑कस् स्यात् ।  
</details>

<details><summary>मूलम्</summary>

न प॒र्याव॑र्तयति ।  
यत् प॑र्याव॒र्तये॑द् उदाव॒र्तᳶ प्र॒जा ग्राहु॑कस् स्यात् ।  
</details>

<details><summary>भट्टभास्कर-टीका</summary>

5न पर्यावर्तयतीति ॥ न पुनरावर्तयतीति । 'गतिर्गतौ' इति निघातस्समासश्च । यत्पर्यावर्तयेदिति । निघाते प्रतिषिद्धे गतिद्वयस्यानुदात्तत्वं समासश्च । उदावर्तो रोगविशेषः प्रजानां ग्राहकस्स्यात् । छान्दस उकञ् ॥
</details>

<details><summary>मूलम् (संयुक्तम्)</summary>

समु॒द्रङ्ग॑च्छ॒ स्वाहेत्या॑ह॒ रेतः॑ [1]  
ए॒व तद्द॑धात्य॒न्तरि॑ख्षङ्गच्छ॒ स्वाहेत्या॑हा॒न्तरि॑ख्षेणै॒वास्मै᳚ प्र॒जाᳶ प्र ज॑नयत्य॒न्तरि॑ख्ष॒॒ ह्यनु॑ प्र॒जाᳶ प्र॒जाय॑न्ते दे॒वꣳ स॑वि॒तार॑ङ्गच्छ॒ स्वाहेत्या॑ह सवि॒तृप्र॑सूत ए॒वास्मै᳚ प्र॒जाᳶ प्र ज॑नयत्यहोरा॒त्रे ग॑च्छ॒ स्वाहेत्या॑हाहोरा॒त्राभ्या॑मे॒वास्मै᳚ प्र॒जाᳶ प्र ज॑नयत्यहोरा॒त्रे ह्यनु॑ प्र॒जाᳶ प्र॒जाय॑न्ते मि॒त्रावरु॑णौ गच्छ॒ स्वाहा᳚ [2]  
इत्या॑ह प्र॒जास्वे॒व प्रजा॑तासु प्राणापा॒नौ द॑धाति॒ सोम॑ङ्गच्छ॒ स्वाहेत्या॑ह सौ॒म्या हि दे॒वत॑या प्र॒जा य॒ज्ञङ्ग॑च्छ॒ स्वाहेत्या॑ह प्र॒जा ए॒व य॒ज्ञियाः᳚ करोति॒ छन्दाꣳ॑सि गच्छ॒ स्वाहेत्या॑ह प॒शवो॒ वै छन्दाꣳ॑सि प॒शूने॒वाव॑ रुन्द्धे॒ द्यावा॑पृथि॒वी ग॑च्छ॒ स्वाहेत्या॑ह प्र॒जा ए॒व प्रजा॑ता॒ द्यावा॑पृथि॒वीभ्या॑मुभ॒यत॒ᳶ परि॑ गृह्णाति॒ नभः॑ [3]  
दि॒व्यङ्ग॑च्छ॒ स्वाहेत्या॑ह प्र॒जाभ्य॑ ए॒व प्रजा॑ताभ्यो॒ वृष्टि॒न्नि य॑च्छत्य॒ग्निव्ँवै᳚श्वान॒रङ्ग॑च्छ॒ स्वाहेत्या॑ह प्र॒जा ए॒व प्रजा॑ता अ॒स्याम्प्रति॑ ष्ठापयति
</details>

<details open><summary>विश्वास-प्रस्तुतिः</summary>

स॒मु॒द्रङ्ग॑च्छ॒ स्वाहेत्या॑ह ।
रेतः॑  ए॒व तद् द॑धाति ।[1]  
अ॒न्तरि॑ख्षङ् गच्छ॒ स्वाहेत्या॑ह ।  
अ॒न्तरि॑ख्षेणै॒वास्मै᳚ प्र॒जाᳶ प्र ज॑नयति ।  
अ॒न्तरि॑ख्ष॒॒ ह्यनु॑ प्र॒जाᳶ प्र॒जाय॑न्ते ।  
दे॒वꣳ स॑वि॒तार॑ङ् गच्छ॒ स्वाहेत्या॑ह ।  
स॒वि॒तृ॒प्र॑सूत ए॒वास्मै᳚ प्र॒जाᳶ प्र ज॑नयति ।  
अ॒हो॒रा॒त्रे ग॑च्छ॒ स्वाहेत्या॑ह ।  
अ॒हो॒रा॒त्रा॒भ्या॑म् ए॒वास्मै᳚ प्र॒जाᳶ प्र ज॑नयति ।  
अ॒हो॒रा॒त्रे ह्यनु॑ प्र॒जाᳶ प्र॒जाय॑न्ते ।  
मि॒त्रावरु॑णौ गच्छ॒ स्वाहेत्या॑ह ।[2]  
प्र॒जास्वे॒व प्रजा॑तासु प्राणापा॒नौ द॑धाति ।  
सोम॑ङ् गच्छ॒ स्वाहेत्या॑ह ।  
सौ॒म्या हि दे॒वत॑या प्र॒जाः ।  
य॒ज्ञङ्ग॑च्छ॒ स्वाहेत्या॑ह ।  
प्र॒जा ए॒व य॒ज्ञियाः᳚ करोति ।  
छन्दाꣳ॑सि गच्छ॒ स्वाहेत्या॑ह ।  
प॒शवो॒ वै छन्दाꣳ॑सि , प॒शूने॒वाव॑ रुन्धे ।  
द्यावा॑पृथि॒वी ग॑च्छ॒ स्वाहेत्या॑ह ।  
प्र॒जा ए॒व प्रजा॑ता॒ द्यावा॑पृथि॒वीभ्या॑मुभ॒यत॒ᳶ परि॑ गृह्णाति ।  
नभः॑  दि॒व्यङ्ग॑च्छ॒ स्वाहेत्या॑ह । [3]  
प्र॒जाभ्य॑ ए॒व प्रजा॑ताभ्यो॒ वृष्टि॒न्नि य॑च्छति ।  
अ॒ग्निव्ँ वै᳚श्वान॒रङ्ग॑च्छ॒ स्वाहेत्या॑ह ।  
प्र॒जा ए॒व प्रजा॑ता अ॒स्याम् प्रति॑ष्ठापयति ।  
</details>

<details><summary>मूलम्</summary>

स॒मु॒द्रङ्ग॑च्छ॒ स्वाहेत्या॑ह ।
रेतः॑  ए॒व तद् द॑धाति ।[1]  
अ॒न्तरि॑ख्षङ् गच्छ॒ स्वाहेत्या॑ह ।  
अ॒न्तरि॑ख्षेणै॒वास्मै᳚ प्र॒जाᳶ प्र ज॑नयति ।  
अ॒न्तरि॑ख्ष॒॒ ह्यनु॑ प्र॒जाᳶ प्र॒जाय॑न्ते ।  
दे॒वꣳ स॑वि॒तार॑ङ् गच्छ॒ स्वाहेत्या॑ह ।  
स॒वि॒तृ॒प्र॑सूत ए॒वास्मै᳚ प्र॒जाᳶ प्र ज॑नयति ।  
अ॒हो॒रा॒त्रे ग॑च्छ॒ स्वाहेत्या॑ह ।  
अ॒हो॒रा॒त्रा॒भ्या॑म् ए॒वास्मै᳚ प्र॒जाᳶ प्र ज॑नयति ।  
अ॒हो॒रा॒त्रे ह्यनु॑ प्र॒जाᳶ प्र॒जाय॑न्ते ।  
मि॒त्रावरु॑णौ गच्छ॒ स्वाहेत्या॑ह ।[2]  
प्र॒जास्वे॒व प्रजा॑तासु प्राणापा॒नौ द॑धाति ।  
सोम॑ङ् गच्छ॒ स्वाहेत्या॑ह ।  
सौ॒म्या हि दे॒वत॑या प्र॒जाः ।  
य॒ज्ञङ्ग॑च्छ॒ स्वाहेत्या॑ह ।  
प्र॒जा ए॒व य॒ज्ञियाः᳚ करोति ।  
छन्दाꣳ॑सि गच्छ॒ स्वाहेत्या॑ह ।  
प॒शवो॒ वै छन्दाꣳ॑सि , प॒शूने॒वाव॑ रुन्धे ।  
द्यावा॑पृथि॒वी ग॑च्छ॒ स्वाहेत्या॑ह ।  
प्र॒जा ए॒व प्रजा॑ता॒ द्यावा॑पृथि॒वीभ्या॑मुभ॒यत॒ᳶ परि॑ गृह्णाति ।  
नभः॑  दि॒व्यङ्ग॑च्छ॒ स्वाहेत्या॑ह । [3]  
प्र॒जाभ्य॑ ए॒व प्रजा॑ताभ्यो॒ वृष्टि॒न्नि य॑च्छति ।  
अ॒ग्निव्ँ वै᳚श्वान॒रङ्ग॑च्छ॒ स्वाहेत्या॑ह ।  
प्र॒जा ए॒व प्रजा॑ता अ॒स्याम् प्रति॑ष्ठापयति ।  
</details>

<details><summary>भट्टभास्कर-टीका</summary>

6समुद्रमित्यादयः उपयजां मन्त्राः ॥ रेत एवेति । आत्मन्युपचितं करोतीति । अन्तरिक्षेणेति हेतुना । कथमित्याह - अन्तरिक्षं अवकाशं हि अनुप्राप्य प्रजाः प्रजायन्ते । सवितृप्रसूत इति । सवित्राऽनुज्ञात एव । 'तृतीया कर्मणि' इति पूर्वपदप्रकृतिस्वरत्वम् । अहोरात्रे इति । लक्षणेऽनोः कर्मप्रवचनीयत्वम् । प्राणापानाविति । प्राणापानात्मकत्वान्मित्रावरुणयोः । सौम्या इति । सोमाट्ट्यण् ॥
</details>

<details><summary>मूलम् (संयुक्तम्)</summary>

प्रा॒णाना॒व्ँवा ए॒षोऽव॑ द्यति॒ यो॑ऽव॒द्यति॑ गु॒दस्य॒ मनो॑ मे॒ हार्दि॑ य॒च्छेत्या॑ह प्रा॒णाने॒व य॑थास्था॒नमुप॑ ह्वयते
</details>

<details open><summary>विश्वास-प्रस्तुतिः</summary>

प्रा॒णाना॒व्ँ वा ए॒षोऽव॑ द्यति ।  
यो॑ऽव॒द्यति॑ गु॒दस्य॒ मनो॑ मे॒ हार्दि॑ य॒च्छेत्या॑ह ।  
प्रा॒णाने॒व य॑थास्था॒नमुप॑ ह्वयते ।  
</details>

<details><summary>मूलम्</summary>

प्रा॒णाना॒व्ँ वा ए॒षोऽव॑ द्यति ।  
यो॑ऽव॒द्यति॑ गु॒दस्य॒ मनो॑ मे॒ हार्दि॑ य॒च्छेत्या॑ह ।  
प्रा॒णाने॒व य॑थास्था॒नमुप॑ ह्वयते ।  
</details>

<details><summary>भट्टभास्कर-टीका</summary>

7प्राणानामित्यादि ॥ यो गुदस्यावद्यति प्राणानामेवायमवद्यति । 'यद्वृत्तात्' इति निघाते प्रतिषिद्धे 'ओतश्श्यनि' इति लोपे उदात्तनिवृत्तिस्वरेण श्यन एवोदात्तत्वम् । 'तिङि चोदात्तवति' इति गतेरनुदात्तत्वम्, 'उदात्तवता तिङा' इति समासः । (बर्हिषि हस्तयोर्निर्माजनं - अद्भ्यस्त्वेत्यादि ।) यथास्थानमिति । गुदावदाने प्रच्युतात्स्वस्मिन्नेव स्थाने पुनरुपह्वयते आनीय स्थापयति ॥
</details>

<details><summary>मूलम् (संयुक्तम्)</summary>

प॒शोर्वा आल॑ब्धस्य॒ हृद॑य॒ꣳ॒ शुगृ॑च्छति॒ सा हृ॑दयशू॒लम् [4]  
अ॒भि समे॑ति॒ यत्पृ॑थि॒व्याꣳ हृ॑दयशू॒लमु॑द्वा॒सये᳚त्पृथि॒वीꣳ शु॒चार्प॑ये॒द्यद॒फ्स्व॑पश्शु॒चार्प॑ये॒च्छुष्क॑स्य चा॒र्द्रस्य॑ च स॒न्धावुद्वा॑सयत्यु॒भय॑स्य॒ शान्त्यै॒ यन्द्वि॒ष्यात्तन्ध्या॑येच्छु॒चैवैन॑मर्पयति ॥ [5]  
</details>

<details open><summary>विश्वास-प्रस्तुतिः</summary>

प॒शोर्वा आल॑ब्धस्य॒ हृद॑य॒ꣳ॒ शुगृ॑च्छति ।  
सा हृ॑दयशू॒लम् अ॒भि समे॑ति । [4]  
यत्पृ॑थि॒व्याꣳ हृ॑दयशू॒लम् उ॑द्वा॒सये᳚त् , पृथि॒वीꣳ शु॒चार्प॑येत् ।  
यद॒फ्स्व॑पश् शु॒चार्प॑येत् ।  
शुष्क॑स्य चा॒र्द्रस्य॑ च स॒न्धावुद्वा॑सयत्य् , उ॒भय॑स्य॒ शान्त्यै᳚ ।  
यन् द्वि॒ष्यात् तन्ध्या॑येच् , छु॒चैवैन॑मर्पयति ॥ [5]  
</details>

<details><summary>मूलम्</summary>

प॒शोर्वा आल॑ब्धस्य॒ हृद॑य॒ꣳ॒ शुगृ॑च्छति ।  
सा हृ॑दयशू॒लम् अ॒भि समे॑ति । [4]  
यत्पृ॑थि॒व्याꣳ हृ॑दयशू॒लम् उ॑द्वा॒सये᳚त् , पृथि॒वीꣳ शु॒चार्प॑येत् ।  
यद॒फ्स्व॑पश् शु॒चार्प॑येत् ।  
शुष्क॑स्य चा॒र्द्रस्य॑ च स॒न्धावुद्वा॑सयत्य् , उ॒भय॑स्य॒ शान्त्यै᳚ ।  
यन् द्वि॒ष्यात् तन्ध्या॑येच् , छु॒चैवैन॑मर्पयति ॥ [5]  
</details>

<details><summary>भट्टभास्कर-टीका</summary>

8पशोर्वा इत्यादि ॥ गतम् । यदप्स्विति । हृदयशूलमुद्वासयेदित्येव । शुष्कस्य चेत्यादि । पृथिव्या अपां च सन्धौ हृदयशूलमुद्वासयति उदकसमीपे इत्यर्थः । उभयस्येति । पृथिव्या अपां च शान्त्यै सुखाय तद्भवति । यमित्यादि । गतम् ॥

इति षष्ठे चतुर्थे प्रथमोनुवाकः ॥  
</details>
