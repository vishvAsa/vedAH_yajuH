+++
title = "०५"

+++

<details><summary>मूलम् (संयुक्तम्)</summary>

प्रा॒णो वा ए॒ष यदु॑पा॒ꣳ॒शुर्यदु॑पा॒ꣳ॒श्व॑ग्रा॒ ग्रहा॑ गृ॒ह्यन्ते᳚ प्रा॒णमे॒वानु॒ प्र य॑न्त्य्
</details>

<details open><summary>विश्वास-प्रस्तुतिः</summary>

प्रा॒णो वा ए॒ष यदु॑पा॒ꣳ॒शुः ।  
यदु॑पा॒ꣳ॒श्व॑ग्रा॒ ग्रहा॑ गृ॒ह्यन्ते᳚ , प्रा॒णमे॒वानु॒ प्र य॑न्ति ।  
</details>

<details><summary>मूलम्</summary>

प्रा॒णो वा ए॒ष यदु॑पा॒ꣳ॒शुः ।  
यदु॑पा॒ꣳ॒श्व॑ग्रा॒ ग्रहा॑ गृ॒ह्यन्ते᳚ , प्रा॒णमे॒वानु॒ प्र य॑न्ति ।  
</details>

<details><summary>भट्टभास्कर-टीका</summary>

1प्राणो वा इत्यादि ॥ प्राणस्थितिहेतुत्वाताच्छब्द्यम् । उपांश्वग्राः उपांशुप्रथमाः अनुप्रयन्ति अनुगच्छन्ति ॥
</details>

<details><summary>मूलम् (संयुक्तम्)</summary>

अरु॒णो ह॑ स्मा॒हौप॑वेशि प्रातस्सव॒न ए॒वाहय्ँय॒ज्ञꣳ सस्था॑पयामि॒ तेन॒ तत॒स्सस्थि॑तेन चरा॒मीत्य॒ष्टौ कृत्वोऽग्रे॒ऽभि षु॑णोत्य॒ष्टाख्ष॑रा गाय॒त्री गा॑य॒त्रम्प्रा॑तस्सव॒नम्प्रा॑तस्सव॒नमे॒व तेना᳚प्नो॒त्येका॑दश॒ कृत्वो᳚ द्वि॒तीय॒मेका॑दशाख्षरा त्रि॒ष्टुप्त्रैष्टु॑भ॒म्माध्य॑न्दिनम् [20]  
सव॑न॒म्माध्य॑न्दिनमे॒व सव॑न॒न्तेना᳚प्नोति॒ द्वाद॑श॒ कृत्व॑स्तृ॒तीय॒न्द्वाद॑शाख्षरा॒ जग॑ती॒ जाग॑तन्तृतीयसव॒नन्तृ॑तीयसव॒नमे॒व तेना᳚प्नोत्य
</details>

<details open><summary>विश्वास-प्रस्तुतिः</summary>

अ॒रु॒णो ह॑ स्मा॒हौप॑वेशिः ।  
प्रा॒त॒स॒व॒न ए॒वाहय्ँ य॒ज्ञꣳ सस्था॑पयामि॒ , तेन॒ तत॒स् सस्थि॑तेन चरा॒मीति॑ ।  
अ॒ष्टौ कृत्वोऽग्रे॒ऽभि षु॑णोति ।  
अ॒ष्टाख्ष॑रा गाय॒त्री ।  
गा॒य॒त्रम् प्रा॑तस् सव॒नम् ।  
प्रा॒त॒स्स॒व॒नम् ए॒व तेना᳚प्नोति ।  
एका॑दश॒ कृत्वो᳚ द्वि॒तीय᳚म् ।  
एका॑दशाख्षरा त्रि॒ष्टुप् ।  
त्रैष्टु॑भ॒म् माध्य॑न्दिन॒ꣳ॒ सव॑नम् ।[20]  
माध्य॑न्दिनमे॒व सव॑न॒न् तेना᳚प्नोति ।  
द्वाद॑श॒ कृत्व॑स् तृ॒तीय᳚म् ।  
द्वाद॑शाख्षरा॒ जग॑ती ।  
जाग॑तन्तृतीयसव॒नम् ।  
तृ॒ती॒य॒स॒व॒नम् ए॒व तेना᳚प्नोति ।
</details>

<details><summary>मूलम्</summary>

अ॒रु॒णो ह॑ स्मा॒हौप॑वेशिः ।  
प्रा॒त॒स॒व॒न ए॒वाहय्ँ य॒ज्ञꣳ सस्था॑पयामि॒ , तेन॒ तत॒स् सस्थि॑तेन चरा॒मीति॑ ।  
अ॒ष्टौ कृत्वोऽग्रे॒ऽभि षु॑णोति ।  
अ॒ष्टाख्ष॑रा गाय॒त्री ।  
गा॒य॒त्रम् प्रा॑तस् सव॒नम् ।  
प्रा॒त॒स्स॒व॒नम् ए॒व तेना᳚प्नोति ।  
एका॑दश॒ कृत्वो᳚ द्वि॒तीय᳚म् ।  
एका॑दशाख्षरा त्रि॒ष्टुप् ।  
त्रैष्टु॑भ॒म् माध्य॑न्दिन॒ꣳ॒ सव॑नम् ।[20]  
माध्य॑न्दिनमे॒व सव॑न॒न् तेना᳚प्नोति ।  
द्वाद॑श॒ कृत्व॑स् तृ॒तीय᳚म् ।  
द्वाद॑शाख्षरा॒ जग॑ती ।  
जाग॑तन्तृतीयसव॒नम् ।  
तृ॒ती॒य॒स॒व॒नम् ए॒व तेना᳚प्नोति ।
</details>

<details><summary>भट्टभास्कर-टीका</summary>

2अरुणो हेत्यादि ॥ उपवेशस्यापत्यं अरुणो नाम आह स्म - अहं प्रातस्सवन एव यज्ञं संस्थापयामि समापयामि सोमं, ततश्च प्रातस्सवन एव समाप्तौ तेन यज्ञेनेत्थंभूतश्चरामीति प्रतिज्ञामाह । प्रयोजनं च वक्ष्यति - अस्कन्दायेति । कथं पुनः प्रातस्सवन एव यज्ञसंस्थापनेत्यत आह - अष्टौ कृत्व इत्यादि । क्रियाभ्यावृत्तिवाचिशब्दान्तरमिदं, न प्रत्ययः । अभिषवे अष्टत्वाद्यन्वयात् गायत्र्यादिसवनत्रयलाभः । त्रिष्टुब्जगतीशब्दौ उत्सादिः ॥
</details>

<details><summary>मूलम् (संयुक्तम्)</summary>

ए॒ताꣳ ह॒ वाव स य॒ज्ञस्य॒ सस्थि॑तिमुवा॒चास्क॑न्दा॒यास्क॑न्न॒ꣳ॒ हि तद्यद्य॒ज्ञस्य॒ सस्थि॑तस्य॒ स्कन्द॒त्य्
</details>

<details open><summary>विश्वास-प्रस्तुतिः</summary>

ए॒ताꣳ ह॒ वाव स य॒ज्ञस्य॒ सस्थि॑तिम् उवाच । आस्क॑न्दा॒य ।  
आस्क॑न्न॒ꣳ॒ हि तद् यद् य॒ज्ञस्य॒ सस्थि॑तस्य॒ स्कन्द॑ति ।  
</details>

<details><summary>मूलम्</summary>

ए॒ताꣳ ह॒ वाव स य॒ज्ञस्य॒ सस्थि॑तिम् उवाच । आस्क॑न्दा॒य ।  
आस्क॑न्न॒ꣳ॒ हि तद् यद् य॒ज्ञस्य॒ सस्थि॑तस्य॒ स्कन्द॑ति ।  
</details>

<details><summary>भट्टभास्कर-टीका</summary>

3एतां हेत्यादि ॥ एतां यज्ञस्य संस्थितिं सोरुण उवाच । किमर्थम्? अस्कन्दाय स्कन्नदोषाभावाय । कथं पुनस्तदभाव इत्याह - अस्कन्नं हीत्यादि । गतम् ॥
</details>

<details><summary>मूलम् (संयुक्तम्)</summary>

अथो॒ खल्वा॑हुर्गाय॒त्री वाव प्रा॑तस्सव॒ने नाति॒वाद॒ इत्यन॑तिवादुक एन॒म्भ्रातृ॑व्यो भवति॒ य ए॒वव्ँवेद॒ तस्मा॑द॒ष्टाव॑ष्टौ [21]  
कृत्वो॑ऽभि॒षुत्य॑म्
</details>

<details open><summary>विश्वास-प्रस्तुतिः</summary>

अथो॒ खल्वा॑हुर् - गाय॒त्री वाव प्रा॑तस्सव॒ने नाति॒वाद॒ इति॑ ।  
अन॑तिवादुक एन॒म् भ्रातृ॑व्यो भवति॒ , य ए॒वव्ँ वेद॑ ।  
तस्मा॑द् अ॒ष्टाव॑ष्टौ कृत्वो॑ ऽभि॒षुत्य॑म् ।[21]  
</details>

<details><summary>मूलम्</summary>

अथो॒ खल्वा॑हुर् - गाय॒त्री वाव प्रा॑तस्सव॒ने नाति॒वाद॒ इति॑ ।  
अन॑तिवादुक एन॒म् भ्रातृ॑व्यो भवति॒ , य ए॒वव्ँ वेद॑ ।  
तस्मा॑द् अ॒ष्टाव॑ष्टौ कृत्वो॑ ऽभि॒षुत्य॑म् ।[21]  
</details>

<details><summary>भट्टभास्कर-टीका</summary>

4अथो खल्वित्यादि पक्षान्तरम् ॥ गायत्रो खलु प्रातस्सवनेन अतिवादे न वर्तते अतिवादं न सहते, गायत्रत्वात्प्रातस्सवनस्य । गायत्र्या एव ह्यतिवादास्त्रिष्टुबादयः । तस्माच्छन्दोन्तरमयुक्तं प्रातस्सवने इत्यरुणादन्य आहुः । एवं वेदितारं भ्रातृव्यः अनतिवादुकः अतिक्रम्य वचनशीलोतिवादुकः । छान्दस उकञ्, पूर्ववत् षष्ठ्यभावः । यस्मादेवं प्रातस्सवने गायत्र्या नातिवादः तस्मादष्टावष्टौकृत्वः एकादशकृत्वः इत्यादि मुक्त्वा सर्वेष्वपि पर्यायेषु अष्टकृत्व एवाभिषुत्यमभिषोतव्यम् । छान्दसः क्यप् ॥
</details>

<details><summary>मूलम् (संयुक्तम्)</summary>

ब्रह्मवा॒दिनो॑ वदन्ति प॒वित्र॑वन्तो॒ऽन्ये ग्रहा॑ गृ॒ह्यन्ते॒ किम्प॑वित्र उपा॒ꣳ॒शुरिति॒ वाक्प॑वित्र॒ इति॑ ब्रूयाद्वा॒चस्पत॑ये पवस्व वाजि॒न्नित्या॑ह वा॒चैवैन॑म्पवयति॒ वृष्णो॑ अ॒ꣳ॒शुभ्या॒मित्या॑ह॒ वृष्णो॒ ह्ये॑ताव॒ꣳ॒शू यौ सोम॑स्य॒ गभ॑स्तिपूत॒ इत्या॑ह॒ गभ॑स्तिना॒ ह्ये॑नम्प॒वय॑ति दे॒वो दे॒वाना᳚म्प॒वित्र॑म॒सीत्या॑ह दे॒वो ह्ये॑षः [22]  
सन्दे॒वाना᳚म्प॒वित्र॒य्ँयेषा᳚म्भा॒गोऽसि॒ तेभ्य॒स्त्वेत्या॑ह॒ येषा॒ꣳ॒ ह्ये॑ष भा॒गस्तेभ्य॑ एनङ्गृ॒ह्णाति॒ स्वाङ्कृ॑तो॒ऽसीत्या॑ह प्रा॒णमे॒व स्वम॑कृत॒ मधु॑मतीर्न॒ इष॑स्कृ॒धीत्या॑ह॒ सर्व॑मे॒वास्मा॑ इ॒द स्व॑दयति॒
</details>

<details open><summary>विश्वास-प्रस्तुतिः</summary>

ब्र॒ह्म॒वा॒दिनो॑ वदन्ति -  
"प॒वित्र॑वन्तो॒ऽन्ये ग्रहा॑ गृ॒ह्यन्ते॒ , किम् प॑वित्र उपा॒ꣳ॒शुर्" इति॑ ।  
"वाक्प॑वित्र॒" इति॑ ब्रूयात् ।  
"वा॒चस्पत॑ये पवस्व वाजि॒न्न्" इत्या॑ह । वा॒चैवैन॑म् पवयति ।  
"वृष्णो॑ अ॒ꣳ॒शुभ्या॒म्" इत्या॑ह । वृष्णो॒ ह्ये॑ताव॒ꣳ॒शू यौ सोम॑स्य ।  
"गभ॑स्तिपूत॒" इत्या॑ह । गभ॑स्तिना॒ ह्ये॑नम् प॒वय॑ति ।  
"दे॒वो दे॒वाना᳚म् प॒वित्र॑म॒सि" इत्या॑ह ।  
दे॒वो ह्ये॑षस् सन्दे॒वाना᳚म् प॒वित्र᳚म् ।[22]  
"येषा᳚म् भा॒गोऽसि॒ तेभ्य॒स् त्वा"+ इत्या॑ह ।  
येषा॒ꣳ॒ ह्ये॑ष भा॒गस् तेभ्य॑ एनङ् गृ॒ह्णाति॑ ।  
"स्वाङ्कृ॑तो॒ ऽसि" इत्या॑ह ।  प्रा॒णमे॒व स्वम॑कृत ।  
"मधु॑मतीर्न॒ इष॑स्कृ॒धि"+ इत्या॑ह ।  
सर्व॑मे॒वास्मा॑ इ॒द स्व॑दयति ।  
</details>

<details><summary>मूलम्</summary>

ब्र॒ह्म॒वा॒दिनो॑ वदन्ति -  
"प॒वित्र॑वन्तो॒ऽन्ये ग्रहा॑ गृ॒ह्यन्ते॒ , किम् प॑वित्र उपा॒ꣳ॒शुर्" इति॑ ।  
"वाक्प॑वित्र॒" इति॑ ब्रूयात् ।  
"वा॒चस्पत॑ये पवस्व वाजि॒न्न्" इत्या॑ह । वा॒चैवैन॑म् पवयति ।  
"वृष्णो॑ अ॒ꣳ॒शुभ्या॒म्" इत्या॑ह । वृष्णो॒ ह्ये॑ताव॒ꣳ॒शू यौ सोम॑स्य ।  
"गभ॑स्तिपूत॒" इत्या॑ह । गभ॑स्तिना॒ ह्ये॑नम् प॒वय॑ति ।  
"दे॒वो दे॒वाना᳚म् प॒वित्र॑म॒सि" इत्या॑ह ।  
दे॒वो ह्ये॑षस् सन्दे॒वाना᳚म् प॒वित्र᳚म् ।[22]  
"येषा᳚म् भा॒गोऽसि॒ तेभ्य॒स् त्वा"+ इत्या॑ह ।  
येषा॒ꣳ॒ ह्ये॑ष भा॒गस् तेभ्य॑ एनङ् गृ॒ह्णाति॑ ।  
"स्वाङ्कृ॑तो॒ ऽसि" इत्या॑ह ।  प्रा॒णमे॒व स्वम॑कृत ।  
"मधु॑मतीर्न॒ इष॑स्कृ॒धि"+ इत्या॑ह ।  
सर्व॑मे॒वास्मा॑ इ॒द स्व॑दयति ।  
</details>

<details><summary>भट्टभास्कर-टीका</summary>

5ब्रह्मवादिन इत्यादि ॥ दशापवित्रवन्त एवान्ये सर्वे ग्रहा गृह्यन्ते । अयमुपांशुग्रहः किंपवित्रः केन पवित्रेण तद्वानिति पृच्छन्ति ब्रह्मवादिनः । वाक्पवित्र इत्युत्तरं ब्रूयात् तेभ्यः । वाचस्पतये इत्येतद्वचनमेव पवित्रमस्य । तस्माद्वाचैवैतयैनं पवयति किं दशापवित्रेण । सोमस्य खल्वंशू वृष्णोंशू वर्षितृत्वात् । सोमस्य गभस्तिमत्त्वेन गभस्तिनैनं पवयति । हस्तो गभस्तिरिति केचित् । स्वयं देवः सन् देवानां पवित्रं भवत्येषः । येषामेष भागः तेभ्य एवायं गृहीतो भवति । प्राणमेव स्वमात्मीयं करोति । छान्दसो लुङ् । मन्त्रे 'स्वांकृतोसि' इति च्वेराम् ईत्वापवादः । एवमादेश इति दर्शयति सर्वमस्मै स्वादु करोति ॥
</details>

<details><summary>मूलम् (संयुक्तम्)</summary>

विश्वे᳚भ्यस्त्वेन्द्रि॒येभ्यो॑ दि॒व्येभ्य॒ पार्थि॑वेभ्य॒ इत्या॑हो॒भये᳚ष्वे॒व दे॑वमनु॒ष्येषु॑ प्रा॒णान्द॑धाति॒ मन॑स्त्वा [23]  
अ॒ष्ट्वित्या॑ह॒ मन॑ ए॒वाश्ञु॑त उ॒र्व॑न्तरि॑ख्ष॒मन्वि॒हीत्या॑हान्तरिख्षदेव॒त्यो॑ हि प्रा॒णस्स्वाहा᳚ त्वा सुभव॒स्सूर्या॒येत्या॑ह प्रा॒णा वै स्वभ॑वसो दे॒वास्तेष्वे॒व प॒रोख्ष॑ञ्जुहोति दे॒वेभ्य॑स्त्वा मरीचि॒पेभ्य॒ इत्या॑हादि॒त्यस्य॒ वै र॒श्मयो॑ दे॒वा म॑रीचि॒पास्तेषा॒न्तद्भा॑ग॒धेय॒न्ताने॒व तेन॑ प्रीणाति॒
</details>

<details open><summary>विश्वास-प्रस्तुतिः</summary>

"विश्वे᳚भ्यस् त्वा + इ॒न्द्रि॒येभ्यो॑ दि॒व्येभ्य॒ पार्थि॑वेभ्य॒" इत्या॑ह ।  
उ॒भये᳚ष्वे॒व दे॑वमनु॒ष्येषु॑ प्रा॒णान् द॑धाति ।  
"मन॑स्त्वाष्टु॒"+ इत्या॑ह । [23]  
मन॑ ए॒वाश्ञु॑ते ।  
"उ॒र्व॑न्तरि॑ख्ष॒म् अन्वि॒हि" इत्या॑ह ।  
अ॒न्त॒रि॒ख्ष॒दे॒व॒त्यो॑ हि प्रा॒णः ।  
"स्वाहा᳚ त्वा सुभव॒स् सूर्या॒य"+ इत्या॑ह ।  
प्रा॒णा वै स्वभ॑वसो दे॒वाः ।  
तेष्वे॒व प॒रोख्ष॑ञ् जुहोति ।  
"दे॒वेभ्य॑स् त्वा मरीचि॒पेभ्य॒" इत्या॑ह ।  
आ॒दि॒त्यस्य॒ वै र॒श्मयो॑ दे॒वा म॑रीचि॒पाः ।  
तेषा॒न् तद् भा॑ग॒धेय॒न् , ताने॒व तेन॑ प्रीणाति ।  
</details>

<details><summary>मूलम्</summary>

"विश्वे᳚भ्यस् त्वा + इ॒न्द्रि॒येभ्यो॑ दि॒व्येभ्य॒ पार्थि॑वेभ्य॒" इत्या॑ह ।  
उ॒भये᳚ष्वे॒व दे॑वमनु॒ष्येषु॑ प्रा॒णान् द॑धाति ।  
"मन॑स्त्वाष्टु॒"+ इत्या॑ह । [23]  
मन॑ ए॒वाश्ञु॑ते ।  
"उ॒र्व॑न्तरि॑ख्ष॒म् अन्वि॒हि" इत्या॑ह ।  
अ॒न्त॒रि॒ख्ष॒दे॒व॒त्यो॑ हि प्रा॒णः ।  
"स्वाहा᳚ त्वा सुभव॒स् सूर्या॒य"+ इत्या॑ह ।  
प्रा॒णा वै स्वभ॑वसो दे॒वाः ।  
तेष्वे॒व प॒रोख्ष॑ञ् जुहोति ।  
"दे॒वेभ्य॑स् त्वा मरीचि॒पेभ्य॒" इत्या॑ह ।  
आ॒दि॒त्यस्य॒ वै र॒श्मयो॑ दे॒वा म॑रीचि॒पाः ।  
तेषा॒न् तद् भा॑ग॒धेय॒न् , ताने॒व तेन॑ प्रीणाति ।  
</details>

<details><summary>भट्टभास्कर-टीका</summary>

6विश्वेभ्यस्त्वेति ॥ गतम् । प्राणा वै स्वभवस इत्यादि । मन्त्रे सुभव इति स्वभवसां प्राणापानानां परोक्षमामन्त्रणमिति दर्शयति । स्वस्मिन्नात्मनि जाता देवास्स्वभवसः, तेषु परोक्षं हुतं भवति । स्वभवस इति । आदित्यस्य वै रश्मय इत्यादि । गतम् ॥ +++(सम्पादकटिप्पनी - विस्तृतं व्याख्यानमन्यत्र मृग्यम्)+++।
</details>

<details><summary>मूलम् (संयुक्तम्)</summary>

यदि॑ का॒मये॑त॒ वर्षु॑क प॒र्जन्यः॑ [24]  
स्या॒दिति॒ नीचा॒ हस्ते॑न॒ नि मृ॑ज्या॒द्वृष्टि॑मे॒व नि य॑च्छति॒ यदि॑ का॒मये॒ताव॑र्षुकस्स्या॒दित्यु॑त्ता॒नेन॒ नि मृ॑ज्या॒द्वृष्टि॑मे॒वोद्य॑च्छति॒
</details>

<details open><summary>विश्वास-प्रस्तुतिः</summary>

यदि॑ का॒मये॑त॒ -  
"वर्षु॑क प॒र्जन्यः॑ स्या॒द्" इति॒ , नीचा॒ हस्ते॑न॒ नि मृ॑ज्या॒द्  । [24]  
वृष्टि॑मे॒व नि य॑च्छति ।  
यदि॑ का॒मये॒त -   
"अव॑र्षुकस् स्या॒द्" इति॑ +उ॒त्ता॒नेन॒ नि मृ॑ज्या॒द् ।  
वृष्टि॑म् ए॒वोद्य॑च्छति ।  
</details>

<details><summary>मूलम्</summary>

यदि॑ का॒मये॑त॒ -  
"वर्षु॑क प॒र्जन्यः॑ स्या॒द्" इति॒ , नीचा॒ हस्ते॑न॒ नि मृ॑ज्या॒द्  । [24]  
वृष्टि॑मे॒व नि य॑च्छति ।  
यदि॑ का॒मये॒त -   
"अव॑र्षुकस् स्या॒द्" इति॑ +उ॒त्ता॒नेन॒ नि मृ॑ज्या॒द् ।  
वृष्टि॑म् ए॒वोद्य॑च्छति ।  
</details>

<details><summary>भट्टभास्कर-टीका</summary>

7यदीत्यादि ॥ वर्षुकः वर्षणशीलः पजर्न्यस्स्यादिति यदि कामयेत तदा नीचा अधोमुखेन हस्तेन निमृज्यात् शोधयेत् । वृष्टिं नियच्छति न्यक्पातयति । अवर्षुकः अवर्षणशीलः, पूर्ववदुकञ् । उत्तानमुखः उद्यच्छति ऊर्ध्वमाकर्षति ॥
</details>

<details><summary>मूलम् (संयुक्तम्)</summary>

यद्य॑भि॒चरे॑द॒मुञ्ज॒ह्यथ॑ त्वा होष्या॒मीति॑ ब्रूया॒दाहु॑तिमे॒वैन॑म्प्रे॒फ्सन्ह॑न्ति॒ यदि॑ दू॒रे स्यादा तमि॑तोस्तिष्ठेत्प्रा॒णमे॒वास्या॑नु॒गत्य॑ हन्ति॒
</details>

<details open><summary>विश्वास-प्रस्तुतिः</summary>

यद्य॑भि॒चरे॑द् अ॒मुञ् ज॒ह्यथ॑ त्वा होष्या॒मीति॑ ब्रूयात् ।  
आहु॑तिम् ए॒वैन॑म् प्रे॒फ्सन् ह॑न्ति ।  
यदि॑ दू॒रे स्याद् आ तमि॑तोस्तिष्ठेत् ।  
प्रा॒णमे॒वास्या॑नु॒गत्य॑ हन्ति ।   
</details>

<details><summary>मूलम्</summary>

यद्य॑भि॒चरे॑द् अ॒मुञ् ज॒ह्यथ॑ त्वा होष्या॒मीति॑ ब्रूयात् ।  
आहु॑तिम् ए॒वैन॑म् प्रे॒फ्सन् ह॑न्ति ।  
यदि॑ दू॒रे स्याद् आ तमि॑तोस्तिष्ठेत् ।  
प्रा॒णमे॒वास्या॑नु॒गत्य॑ हन्ति ।   
</details>

<details><summary>भट्टभास्कर-टीका</summary>

8यद्यभिचरेदित्यादि ॥ अमुं देवदत्तं जहि मारय अथानन्तरं तुभ्यं ग्रहं होष्यामि नेदानीमिति भविष्यति निर्देशं कुर्यात् । आहुतिमेव प्रेप्सन् प्रणस्सूर्यो वा एनमभिचरितव्यं हन्ति नाशयति । अथ यदि दूरे स्यादभिचरितव्यः तदा आतमितोस्तिष्ठेत् यावन्तं कालं निरुच्छ्वासस्स्थातुं न शक्नुयात् तावन्तं कालमुच्छ्वसन् तिष्ठेत् । अस्याभिचरितव्यस्य प्राणमनुगत्यैनं हन्ति ॥
</details>

<details><summary>मूलम् (संयुक्तम्)</summary>

यद्य॑भि॒चरे॑द॒मुष्य॑ [25]  
त्वा॒ प्रा॒णे सा॑दया॒मीति॑ सादये॒दस॑न्नो॒ वै प्रा॒ण प्रा॒णमे॒वास्य॑ सादयति
</details>

<details open><summary>विश्वास-प्रस्तुतिः</summary>

यद्य॑भि॒चरे॑द् अ॒मुष्य॑ त्वा॒ प्रा॒णे सा॑दया॒मीति॑ सादयेत् ।[25]   
अस॑न्नो॒ वै प्रा॒ण , प्रा॒णम् ए॒वास्य॑ सादयति ।  
</details>

<details><summary>मूलम्</summary>

यद्य॑भि॒चरे॑द् अ॒मुष्य॑ त्वा॒ प्रा॒णे सा॑दया॒मीति॑ सादयेत् ।[25]   
अस॑न्नो॒ वै प्रा॒ण , प्रा॒णम् ए॒वास्य॑ सादयति ।  
</details>

<details><summary>भट्टभास्कर-टीका</summary>

9यद्यभिचरेदित्यादि ॥ प्रयोगान्तरमुच्यते । अभिचरन्नमुष्य देवदत्तस्य प्राणे त्वां सादयामीति हुत्वा पात्रं सादयेत् । प्राणो वा असन्नः अनष्टः अनेन सादनेन अस्य प्राणमेव सादयति नाशयति ॥
</details>

<details><summary>मूलम् (संयुक्तम्)</summary>

ष॒ड्भिर॒ꣳ॒शुभि॑ पवयति॒ षड्वा ऋ॒तव॑ ऋ॒तुभि॑रे॒वैन॑म्पवयति॒ त्रि प॑वयति॒ त्रय॑ इ॒मे लो॒का ए॒भिरे॒वैन॑ल्ँलो॒कै प॑वयति ब्रह्मवा॒दिनो॑ वदन्ति॒ कस्मा᳚थ्स॒त्यात्त्रय॑ पशू॒नाꣳ हस्ता॑दाना॒ इति॒ यत्त्रिरु॑पा॒ꣳ॒शुꣳ हस्ते॑न विगृ॒ह्णाति॒ तस्मा॒त्त्रय॑ पशू॒नाꣳ हस्ता॑दाना॒ पुरु॑षो ह॒स्ती म॒र्कटः॑ ॥ [26]  
</details>

<details open><summary>विश्वास-प्रस्तुतिः</summary>

ष॒ड्भिर॒ꣳ॒शुभि॑ पवयति ।  
षड्वा ऋ॒तवः॑ ।  
ऋ॒तुभि॑र् ए॒वैन॑म् पवयति ।  
त्रि प॑वयति ।  
त्रय॑ इ॒मे लो॒काः ।
ए॒भिर् ए॒वैन॑ल्ँ लो॒कै प॑वयति ।  
ब्र॒ह्म॒वा॒दिनो॑ वदन्ति॒  -  
कस्मा᳚थ् स॒त्यात् त्रय॑ पशू॒नाꣳ हस्ता॑दाना॒ इति॑ ।   
यत् त्रिरु॑पा॒ꣳ॒शुꣳ हस्ते॑न विगृ॒ह्णाति॑ ।  
तस्मा॒त् त्रय॑ पशू॒नाꣳ हस्ता॑दाना॒ पुरु॑षो ह॒स्ती म॒र्कटः॑ ॥ [26]  
</details>

<details><summary>मूलम्</summary>

ष॒ड्भिर॒ꣳ॒शुभि॑ पवयति ।  
षड्वा ऋ॒तवः॑ ।  
ऋ॒तुभि॑र् ए॒वैन॑म् पवयति ।  
त्रि प॑वयति ।  
त्रय॑ इ॒मे लो॒काः ।
ए॒भिर् ए॒वैन॑ल्ँ लो॒कै प॑वयति ।  
ब्र॒ह्म॒वा॒दिनो॑ वदन्ति॒  -  
कस्मा᳚थ् स॒त्यात् त्रय॑ पशू॒नाꣳ हस्ता॑दाना॒ इति॑ ।   
यत् त्रिरु॑पा॒ꣳ॒शुꣳ हस्ते॑न विगृ॒ह्णाति॑ ।  
तस्मा॒त् त्रय॑ पशू॒नाꣳ हस्ता॑दाना॒ पुरु॑षो ह॒स्ती म॒र्कटः॑ ॥ [26]  
</details>

<details><summary>भट्टभास्कर-टीका</summary>

10षड्भिरिति ॥ द्वाभ्यांद्वाभ्याम् । त्रिरित्यादि । गतम् । ब्रह्मवादिन इत्यादि । कस्मात्कारणात्पशूनां मध्ये त्रय एव हस्तादाना इति वदन्ति ब्रह्मवादिनः । यदित्याद्युत्तरम् - यस्मादुपांशुग्रहमञ्जलिना त्रिर्गृह्णाति तस्मात्त्रय एव हस्तादानाः हस्तः आदानः आदानकरणं येषां ते तथोक्ताः । के. पुनस्त्रय इत्याह - पुरुष इत्यदि ॥

इति षष्ठे चतुर्थे पञ्चमोनुवाकः ॥  
</details>
