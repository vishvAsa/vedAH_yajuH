+++
title = "१०"

+++


<details><summary>मूलम् (संयुक्तम्)</summary>

बृह॒स्पति॑र्दे॒वाना᳚म्पु॒रोहि॑त॒ आसी॒च्छण्डा॒मर्का॒वसु॑राणा॒म्ब्रह्म॑ण्वन्तो दे॒वा आस॒न्ब्रह्म॑ण्व॒न्तोऽसु॑रा॒स्ते ऽन्यो᳚न्यन्नाश॑क्नुवन्न॒भिभ॑वितु॒न्ते दे॒वाश्शण्डा॒मर्का॒वुपा॑मन्त्रयन्त॒ ताव॑ब्रूता॒व्ँवर॑व्ँवृणावहै॒ ग्रहा॑वे॒व ना॒वत्रापि॑ गृह्येता॒मिति॒ ताभ्या॑मे॒तौ शु॒क्राम॒न्थिना॑वगृह्ण॒न्ततो॑ दे॒वा अभ॑व॒न्परासु॑रा॒ यस्यै॒वव्ँवि॒दुष॑श्शु॒क्राम॒न्थिनौ॑ गृ॒ह्येते॒ भव॑त्या॒त्मना॒ परा᳚ [42]  
अ॒स्य॒ भ्रातृ॑व्यो भवति॒
</details>

<details open><summary>विश्वास-प्रस्तुतिः</summary>

बृह॒स्पति॑र् दे॒वाना᳚म् पु॒रोहि॑त॒ आसी॒च् छण्डा॒मर्का॒वसु॑राणाम् ।  
ब्रह्म॑ण्वन्तो दे॒वा आस॒न् , ब्रह्म॑ण्व॒न्तोऽसु॑राः ।  
ते ऽन्यो᳚न्यन् नाश॑क्नुवन्न् अ॒भिभ॑वितुम् ।  
ते दे॒वाश् शण्डा॒मर्का॒व् उपा॑मन्त्रयन्त ।  
ताव॑ब्रूताँ॒व् - "वर॑व्ँवृणावहै॒ , ग्रहा॑वे॒व ना॒वत्रापि॑ गृह्येता॒म्" इति॑ ।  
ताभ्या॑म् ए॒तौ शु॒क्राम॒न्थिना॑वगृह्णन् ।  
ततो॑ दे॒वा अभ॑व॒न् परासु॑राः ।  
यस्यै॒वव्ँ वि॒दुष॑श् शु॒क्राम॒न्थिनौ॑ गृ॒ह्येते॒ , भव॑त्या॒त्मना᳚ ।  
परा᳚ऽस्य॒ भ्रातृ॑व्यो भवति । [42]  
</details>

<details><summary>मूलम्</summary>

बृह॒स्पति॑र् दे॒वाना᳚म् पु॒रोहि॑त॒ आसी॒च् छण्डा॒मर्का॒वसु॑राणाम् ।  
ब्रह्म॑ण्वन्तो दे॒वा आस॒न् , ब्रह्म॑ण्व॒न्तोऽसु॑राः ।  
ते ऽन्यो᳚न्यन् नाश॑क्नुवन्न् अ॒भिभ॑वितुम् ।  
ते दे॒वाश् शण्डा॒मर्का॒व् उपा॑मन्त्रयन्त ।  
ताव॑ब्रूताँ॒व् - "वर॑व्ँवृणावहै॒ , ग्रहा॑वे॒व ना॒वत्रापि॑ गृह्येता॒म्" इति॑ ।  
ताभ्या॑म् ए॒तौ शु॒क्राम॒न्थिना॑वगृह्णन् ।  
ततो॑ दे॒वा अभ॑व॒न् परासु॑राः ।  
यस्यै॒वव्ँ वि॒दुष॑श् शु॒क्राम॒न्थिनौ॑ गृ॒ह्येते॒ , भव॑त्या॒त्मना᳚ ।  
परा᳚ऽस्य॒ भ्रातृ॑व्यो भवति । [42]  
</details>

<details><summary>भट्टभास्कर-टीका</summary>

1बृहस्पतिरित्यादि ॥ पुरोहितमहिम्ना उभयेऽपि देवा असुराश्च ब्रह्मण्वन्तः ब्रह्मवर्चसवन्तः मन्त्रवन्तो वा अभवत् । ततोन्योन्यमभिभवितुं नाशक्नुवन् । उपामन्त्रणं रहस्युपच्छन्दनं उपजापः चित्तभेदनम् । तावित्यादि । गतम् । ताभ्यां शुक्रामन्थिनौ ग्रहौ अगृह्णन् । गतमन्यत् ॥
</details>

<details><summary>मूलम् (संयुक्तम्)</summary>

तौ दे॒वा अ॑प॒नुद्या॒त्मन॒ इन्द्रा॑याजुहवु॒रप॑नुत्तौ॒ शण्डा॒मर्कौ॑ स॒हामुनेति॑ ब्रूया॒द्यन्द्वि॒ष्याद्यमे॒व द्वेष्टि॒ तेनै॑नौ स॒हाप॑ नुदते॒
</details>

<details open><summary>विश्वास-प्रस्तुतिः</summary>

तौ दे॒वा अ॑प॒नुद्या॒त्मन॒ इन्द्रा॑याजुहवुः ।  
अप॑नुत्तौ॒ शण्डा॒मर्कौ॑ स॒हामुनेति॑ ब्रूया॒द् यन्द्वि॒ष्यात् ।  
यमे॒व द्वेष्टि॒ तेनै॑नौ स॒हाप॑ नुदते ।  
</details>

<details><summary>मूलम्</summary>

तौ दे॒वा अ॑प॒नुद्या॒त्मन॒ इन्द्रा॑याजुहवुः ।  
अप॑नुत्तौ॒ शण्डा॒मर्कौ॑ स॒हामुनेति॑ ब्रूया॒द् यन्द्वि॒ष्यात् ।  
यमे॒व द्वेष्टि॒ तेनै॑नौ स॒हाप॑ नुदते ।  
</details>

<details><summary>भट्टभास्कर-टीका</summary>

2तौ देवा इत्यादि ॥ ग्रहग्रहणमात्रेण तौ तोषयित्वा असुरांश्च ताभ्यां जित्वा होमकाले तावपनुद्य त्यक्त्वा आत्मने सर्वात्मभूतायेन्द्राय तौ ग्रहौ देवा अजुहवुः । यं द्विष्यादित्यादि । यं द्विष्यात् तं द्वेष्यं 'अपनुत्तौ शण्डामर्कौ सहामुना' इत्यत्रामुनेतिपदस्थाने गृहीतनामानं निर्दिशेदित्यर्थः । एवं कृते किं कृतं भवतीत्याह - यमेवेत्यादि । तेन द्वेष्येण सहैव एनौ शण्डामर्कौ अपनुदते ॥
</details>

<details><summary>मूलम् (संयुक्तम्)</summary>

स प्र॑थ॒मस्सङ्कृ॑तिर्वि॒श्वक॒र्मेत्ये॒वैना॑वा॒त्मन॒ इन्द्रा॑याजुहवु॒रिन्द्रो॒ ह्ये॑तानि॑ रू॒पाणि॒ करि॑क्र॒दच॑रद्
</details>

<details open><summary>विश्वास-प्रस्तुतिः</summary>

स प्र॑थ॒मस् सङ्कृ॑तिर्वि॒श्वक॒र्मेत्ये॒वैना॑वा॒त्मन॒ इन्द्रा॑याजुहवुः ।  
इन्द्रो॒ ह्ये॑तानि॑ रू॒पाणि॒ करि॑क्र॒दच॑रत् ।  
</details>

<details><summary>मूलम्</summary>

स प्र॑थ॒मस् सङ्कृ॑तिर्वि॒श्वक॒र्मेत्ये॒वैना॑वा॒त्मन॒ इन्द्रा॑याजुहवुः ।  
इन्द्रो॒ ह्ये॑तानि॑ रू॒पाणि॒ करि॑क्र॒दच॑रत् ।  
</details>

<details><summary>भट्टभास्कर-टीका</summary>

3स प्रथम इत्यादि ॥ अनेन मन्त्रेण हूयमानत्वादेवैतौ ग्रहौ इन्द्रायात्मने भवितुमर्हतः । तत एव देवा अपीन्द्रायैवैतावजुहवुः । कोस्य मन्त्रस्य विशेष इति चेत् एतन्मन्त्रप्रतिपाद्यानि विश्वकर्मत्वादीनि रूपाणि करिक्रत् अत्यर्थं कुर्वन् इन्द्रो ह्यचरत् अवातिष्ठत् । 'दाधर्ति' इत्यादौ निपात्यते ॥
</details>

<details><summary>मूलम् (संयुक्तम्)</summary>

अ॒सौ वा आ॑दि॒त्यश्शु॒क्रश्च॒न्द्रमा॑ म॒न्थ्य॑पि॒गृह्य॒ प्राञ्चौ॒ निः [43]  
क्रा॒म॒त॒स्तस्मा॒त्प्राञ्चौ॒ यन्तौ॒ न प॑श्यन्ति प्र॒त्यञ्चा॑वा॒वृत्य॑ जुहुत॒स्तस्मा᳚त्प्र॒त्यञ्चौ॒ यन्तौ॑ पश्यन्ति॒
</details>

<details open><summary>विश्वास-प्रस्तुतिः</summary>

अ॒सौ वा आ॑दि॒त्यश् शु॒क्रश् च॒न्द्रमा॑ म॒न्थी ।  
अ॒पि॒गृह्य॒ प्राञ्चौ॒ निष्क्रा॑मतः । [43]  
तस्मा॒त् प्राञ्चौ॒ यन्तौ॒ न प॑श्यन्ति ।  
प्र॒त्यञ्चा॑वा॒वृत्य॑ जुहुतः ।  
तस्मा᳚त् प्र॒त्यञ्चौ॒ यन्तौ॑ पश्यन्ति ।   
</details>

<details><summary>मूलम्</summary>

अ॒सौ वा आ॑दि॒त्यश् शु॒क्रश् च॒न्द्रमा॑ म॒न्थी ।  
अ॒पि॒गृह्य॒ प्राञ्चौ॒ निष्क्रा॑मतः । [43]  
तस्मा॒त् प्राञ्चौ॒ यन्तौ॒ न प॑श्यन्ति ।  
प्र॒त्यञ्चा॑वा॒वृत्य॑ जुहुतः ।  
तस्मा᳚त् प्र॒त्यञ्चौ॒ यन्तौ॑ पश्यन्ति ।   
</details>

<details><summary>भट्टभास्कर-टीका</summary>

4असौ वा इत्यादि ॥ अपिगृह्यापिधाय ग्रहौ प्राञ्चौ अध्वर्यु निष्क्रामतः । तस्मात्प्राश्चौ यन्तौ प्राङ्मुखौ गच्छन्तौ अस्तं गत्वा उत्तरगोळवर्तिनौ यावदुदयं प्राचीनगमनौ सूर्याचन्द्रमसौ केचिदपि न पश्यन्ति । अथ प्रत्यञ्चौ प्रत्यङ्मुखावावृत्य व्यावृत्तौ भूत्वा जुहुतः होमेन ग्रहौ दर्शयतः । तस्मात्प्रत्यञ्चौ प्रतीचीं यन्तौ उदेत्य दक्षिणगोळवर्तिनौ यावदस्तमयं प्रतीचीनगमनौ तौ पश्यन्ति ॥
</details>

<details><summary>मूलम् (संयुक्तम्)</summary>

चख्षु॑षी॒ वा ए॒ते य॒ज्ञस्य॒ यच्छु॒क्राम॒न्थिनौ॒ नासि॑कोत्तरवे॒दिर॒भित॑ परि॒क्रम्य॑ जुहुत॒स्तस्मा॑द॒भितो॒ नासि॑का॒ञ्चख्षु॑षी॒ तस्मा॒न्नासि॑कया॒ चख्षु॑षी॒ विधृ॑ते स॒र्वत॒ परि॑ क्रामतो॒ रख्ष॑सा॒मप॑हत्यै
</details>

<details open><summary>विश्वास-प्रस्तुतिः</summary>

चख्षु॑षी॒ वा ए॒ते य॒ज्ञस्य॒ , यच् छु॒क्राम॒न्थिनौ॒ नासि॑कोत्तरवे॒दिः ।  
अ॒भित॑ परि॒क्रम्य॑ जुहुतः ।  
तस्मा॑द् अ॒भितो॒ नासि॑का॒ञ् चख्षु॑षी ।  
तस्मा॒न् नासि॑कया॒ चख्षु॑षी॒ विधृ॑ते ।  
स॒र्वत॒ परि॑ क्रामतो॒ रख्ष॑सा॒मप॑हत्यै ।  
</details>

<details><summary>मूलम्</summary>

चख्षु॑षी॒ वा ए॒ते य॒ज्ञस्य॒ , यच् छु॒क्राम॒न्थिनौ॒ नासि॑कोत्तरवे॒दिः ।  
अ॒भित॑ परि॒क्रम्य॑ जुहुतः ।  
तस्मा॑द् अ॒भितो॒ नासि॑का॒ञ् चख्षु॑षी ।  
तस्मा॒न् नासि॑कया॒ चख्षु॑षी॒ विधृ॑ते ।  
स॒र्वत॒ परि॑ क्रामतो॒ रख्ष॑सा॒मप॑हत्यै ।  
</details>

<details><summary>भट्टभास्कर-टीका</summary>

5चक्षुषी वा इत्यादि ॥ अभितः उभयतः परिक्रम्य परितो गत्वा जुहुतः । तस्मात् नासिकामभितश्चक्षुषी उभयतः स्थिते । 'अभितः परितः' इति द्वितीया । तस्मादेव हेतोर्नासिकया उत्तरवेदिस्थानीयया चक्षुषी शुक्रामन्थिस्थानीये विधृते । अथ सर्वतः परिक्रमणं रक्षसामपहत्यै भवति ॥
</details>

<details><summary>मूलम् (संयुक्तम्)</summary>

दे॒वा वै या प्राची॒राहु॑ती॒रजु॑हवु॒र्ये पु॒रस्ता॒दसु॑रा॒ आस॒न्ताꣳ स्ताभि॒ प्र [44]  
अ॒नु॒द॒न्त॒ या प्र॒तीची॒र्ये प॒श्चादसु॑रा॒ आस॒न्ताꣳस्ताभि॒रपा॑नुदन्त॒ प्राची॑र॒न्या आहु॑तयो हू॒यन्ते᳚ प्र॒त्यञ्चौ॑
</details>

<details open><summary>विश्वास-प्रस्तुतिः</summary>

दे॒वा वै या प्राची॒राहु॑ती॒रजु॑हवु॒र् ये पु॒रस्ता॒दसु॑रा॒ आस॒न् , ताꣳ स्ताभि॒ प्राणु॑दन्त । [44]  
या प्र॒तीची॒र्ये प॒श्चादसु॑रा॒ आस॒न् , ताꣳस् ताभि॒रपा॑नुदन्त ।  
प्राची॑र॒न्या आहु॑तयो हू॒यन्ते᳚ प्र॒त्यञ्चौ॑ ।  
</details>

<details><summary>मूलम्</summary>

दे॒वा वै या प्राची॒राहु॑ती॒रजु॑हवु॒र् ये पु॒रस्ता॒दसु॑रा॒ आस॒न् , ताꣳ स्ताभि॒ प्राणु॑दन्त । [44]  
या प्र॒तीची॒र्ये प॒श्चादसु॑रा॒ आस॒न् , ताꣳस् ताभि॒रपा॑नुदन्त ।  
प्राची॑र॒न्या आहु॑तयो हू॒यन्ते᳚ प्र॒त्यञ्चौ॑ ।  
</details>

<details><summary>भट्टभास्कर-टीका</summary>

6देवा वा इत्यादि ॥ प्राच्यः प्राङ्मुखेन होतव्याः । अग्रतो नोदः प्रणोदः । प्रत्यङ्मुखेन होतव्याः प्रतीच्यः । पृष्ठतो नोदोपनोदः । अन्यौ शुक्रामन्थिनौ प्रत्यञ्चौ हूयेते । तस्मादुभयदिगन्वयात् उभयत्र स्थितः भ्रातृव्यापनोदः । तस्मादित्यादि । सेक्तुः प्राङ्मुखो रेतस्सेकः ततः प्रतीचीनं निर्गच्छति ॥
</details>

<details><summary>मूलम् (संयुक्तम्)</summary>

शु॒क्राम॒न्थिनौ॑ प॒श्चाच्चै॒व पु॒रस्ता᳚च्च॒ यज॑मानो॒ भ्रातृ॑व्या॒न्प्र णु॑दते॒ तस्मा॒त्परा॑ची प्र॒जा प्र वी॑यन्ते प्र॒तीची᳚र्जायन्ते शु॒क्राम॒न्थिनौ॒ वा अनु॑ प्र॒जा प्र जा॑यन्ते॒ऽत्त्रीश्चा॒द्या᳚श्च सु॒वीराः᳚ प्र॒जा प्र॑ज॒नय॒न्परी॑हि शु॒क्रश्शु॒क्रशो॑चिषा [45]  
सु॒प्र॒जा प्र॒जा प्र॑ज॒नय॒न्परी॑हि म॒न्थी म॒न्थिशो॑चि॒षेत्या॑है॒ता वै सु॒वीरा॒ या अ॒त्त्रीरे॒तास्सु॑प्र॒जा या आ॒द्या॑ य ए॒वव्ँवेदा॒त्त्र्य॑स्य प्र॒जा जा॑यते॒ नाद्या᳚
</details>

<details open><summary>विश्वास-प्रस्तुतिः</summary>

शु॒क्राम॒न्थिनौ॑ प॒श्चाच्चै॒व पु॒रस्ता᳚च्च॒ यज॑मानो॒ भ्रातृ॑व्या॒न्प्र णु॑दते ।  
तस्मा॒त्परा॑ची प्र॒जा प्र वी॑यन्ते प्र॒तीची᳚र्जायन्ते ।  
शु॒क्राम॒न्थिनौ॒ वा अनु॑ प्र॒जा प्र जा॑यन्ते॒ , ऽत्त्रीश्चा॒द्या᳚श्च ।  
सु॒वीराः᳚ प्र॒जा प्र॑ज॒नय॒न् , परी॑हि शु॒क्रश्शु॒क्रशो॑चिषा ।[45]  
सु॒प्र॒जा प्र॒जा प्र॑ज॒नय॒न् , परी॑हि म॒न्थी म॒न्थिशो॑चि॒षेत्या॑ह ।  
ए॒ता वै सु॒वीरा॒ या अ॒त्त्रीः ।  
ए॒तास्सु॑प्र॒जा या आ॒द्याः᳚ ।  
य ए॒वव्ँ वेदा॒त्त्र्य॑स्य प्र॒जा जा॑यते॒ नाऽऽद्या᳚ ।  
</details>

<details><summary>मूलम्</summary>

शु॒क्राम॒न्थिनौ॑ प॒श्चाच्चै॒व पु॒रस्ता᳚च्च॒ यज॑मानो॒ भ्रातृ॑व्या॒न्प्र णु॑दते ।  
तस्मा॒त्परा॑ची प्र॒जा प्र वी॑यन्ते प्र॒तीची᳚र्जायन्ते ।  
शु॒क्राम॒न्थिनौ॒ वा अनु॑ प्र॒जा प्र जा॑यन्ते॒ , ऽत्त्रीश्चा॒द्या᳚श्च ।  
सु॒वीराः᳚ प्र॒जा प्र॑ज॒नय॒न् , परी॑हि शु॒क्रश्शु॒क्रशो॑चिषा ।[45]  
सु॒प्र॒जा प्र॒जा प्र॑ज॒नय॒न् , परी॑हि म॒न्थी म॒न्थिशो॑चि॒षेत्या॑ह ।  
ए॒ता वै सु॒वीरा॒ या अ॒त्त्रीः ।  
ए॒तास्सु॑प्र॒जा या आ॒द्याः᳚ ।  
य ए॒वव्ँ वेदा॒त्त्र्य॑स्य प्र॒जा जा॑यते॒ नाऽऽद्या᳚ ।  
</details>

<details><summary>भट्टभास्कर-टीका</summary>

7शुक्रामन्थिनौ वा इत्यादि ॥ वृष्ट्युत्पादनादिक्रमेण सर्वाः प्रजाः शुक्रामन्थिप्रचरणहेतुका जायन्ते । 'अनुर्लक्षणे' इत्यनोः कर्मप्रवचनीयत्वम् । अत्त्रीः अत्त्र्यः भक्षयित्र्यः प्राणिनः । 'वा छन्दसि' इति पूर्णसवर्णदीर्घत्वम् । आद्याः भक्ष्याः । दक्षिणेनोत्तरवेदिमध्वर्युः प्रतिपद्यते - सुवीरा इति । तत्र सुवीरा इत्यत्रोच्यन्ते । शोभनाः पुत्राः विक्रान्ता येषामिति कृत्वा । 'वीरवीर्यौ च' इत्युत्तरपदान्तोदात्तत्वम् । अथोत्तरेणोत्तरवेदिं प्रतिप्रस्थाता प्रतिपद्यते, न तु निकृष्टां तामसीं योनिं व्रीह्मादिकाम् ॥
</details>

<details><summary>मूलम् (संयुक्तम्)</summary>

प्र॒जाप॑ते॒रख्ष्य॑श्वय॒त्तत्परा॑पत॒त्तद्विक॑ङ्कत॒म्प्रावि॑श॒त्तद्विक॑ङ्कते॒ नार॑मत॒ तद्यव॒म्प्रावि॑श॒त्तद्यवे॑ऽरमत॒ तद्यव॑स्य [46]  
य॒व॒त्वय्ँयद्वैक॑ङ्कतम्मन्थिपा॒त्रम्भव॑ति॒ सक्तु॑भिश्श्री॒णाति॑ प्र॒जाप॑तेरे॒व तच्चख्षु॒स्सम्भ॑रति
</details>

<details open><summary>विश्वास-प्रस्तुतिः</summary>

प्र॒जाप॑ते॒रख्ष्य॑श्वयत् ।
तत् परा॑पतत् ।  
तद्विक॑ङ्कत॒म् प्रावि॑शत् ।  
तद्विक॑ङ्कते॒ नार॑मत ।  
तद् यव॒म् प्रावि॑शत् ।  
तद् यवे॑ऽरमत ।  
तद् यव॑स्य यव॒त्वम् । [46]  
यद्वैक॑ङ्कतम् मन्थिपा॒त्रम् भव॑ति॒ , सक्तु॑भिश् श्री॒णाति॑ , प्र॒जाप॑तेर् ए॒व तच्चख्षु॒स् सम्भ॑रति ।  
</details>

<details><summary>मूलम्</summary>

प्र॒जाप॑ते॒रख्ष्य॑श्वयत् ।
तत् परा॑पतत् ।  
तद्विक॑ङ्कत॒म् प्रावि॑शत् ।  
तद्विक॑ङ्कते॒ नार॑मत ।  
तद् यव॒म् प्रावि॑शत् ।  
तद् यवे॑ऽरमत ।  
तद् यव॑स्य यव॒त्वम् । [46]  
यद्वैक॑ङ्कतम् मन्थिपा॒त्रम् भव॑ति॒ , सक्तु॑भिश् श्री॒णाति॑ , प्र॒जाप॑तेर् ए॒व तच्चख्षु॒स् सम्भ॑रति ।  
</details>

<details><summary>भट्टभास्कर-टीका</summary>

8प्रजापतेरित्यादि ॥ अश्वयत् उच्छूनमभवत् । परापतत् भ्रष्टमभवत् । तत् विकङ्कतं प्रविश्य तत्र रतिमलब्ध्वा यवं प्रविश्य रतिं लभेत । तस्मादेतन्मिश्रितत्वात् यवत्वम् । यदित्यादि । विकङ्कतशब्दात् 'पलाशादिभ्यो वा' इत्यञ् । यवप्रभवा लाजास्सक्तवः । श्रयणं मिश्रणम् । गतमन्यत् ॥
</details>

<details><summary>मूलम् (संयुक्तम्)</summary>

ब्रह्मवा॒दिनो॑ वदन्ति॒ कस्मा᳚थ्स॒त्यान्म॑न्थिपा॒त्रꣳ सदो॒ नाश्ञु॑त॒ इत्या᳚र्तपा॒त्रꣳ हीति॑ ब्रूया॒द्यद॑श्ञुवी॒तान्धो᳚ऽध्व॒र्युस्स्या॒दार्ति॒मार्च्छे॒त्तस्मा॒न्नाश्ञु॑ते ॥ [47]  
</details>

<details open><summary>विश्वास-प्रस्तुतिः</summary>

ब्र॒ह्म॒वा॒दिनो॑ वदन्ति॒ -
"कस्मा᳚थ् स॒त्यान् म॑न्थिपा॒त्रꣳ सदो॒ नाश्ञु॑त॒" इति॑ ।   
आ᳚र्तपा॒त्रꣳ हीति॑ ब्रूयात् ।  
यद॑श्ञुवी॒तान्धो᳚ऽध्व॒र्युस् स्या॒द् आर्ति॒मार्च्छे᳚त् ।  
तस्मा॒न् नाश्ञु॑ते ॥ [47]  
</details>

<details><summary>मूलम्</summary>

ब्र॒ह्म॒वा॒दिनो॑ वदन्ति॒ -
"कस्मा᳚थ् स॒त्यान् म॑न्थिपा॒त्रꣳ सदो॒ नाश्ञु॑त॒" इति॑ ।   
आ᳚र्तपा॒त्रꣳ हीति॑ ब्रूयात् ।  
यद॑श्ञुवी॒तान्धो᳚ऽध्व॒र्युस् स्या॒द् आर्ति॒मार्च्छे᳚त् ।  
तस्मा॒न् नाश्ञु॑ते ॥ [47]  
</details>

<details><summary>भट्टभास्कर-टीका</summary>

9ब्रह्मवादिन इत्यादि ॥ कस्मात्कारणाद्भक्षणार्थं सदो नाश्नुते न प्राप्नोति सदसि न नीयते मन्थिपात्रमिति ब्रह्मवादिन आहुः पृच्छन्ति अथार्तपात्रं हि मन्थिपात्रं आर्तचक्षुस्संबन्धात् तस्मात्सदो नाश्नुत इति तेभ्य उत्तरं ब्रूयात् - यदित्यादि । गतम् । सतिशिष्टो विकरणस्वरः लसार्वधातुकस्वरं न बाधते इति लिङ एवोदात्तत्वम् ॥

इति षष्ठे चतुर्थे दशमोनुवाकः ॥  
</details>
