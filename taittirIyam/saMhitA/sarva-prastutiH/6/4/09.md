+++
title = "०९"

+++

<details><summary>मूलम् (संयुक्तम्)</summary>

य॒ज्ञस्य॒ शिरो᳚ऽच्छिद्यत॒ ते दे॒वा अ॒श्विना॑वब्रुवन्भि॒षजौ॒ वै स्थ॑ इ॒दय्ँय॒ज्ञस्य॒ शिर॒ᳶ प्रति॑ धत्त॒मिति॒ ताव॑ब्रूता॒व्ँवर॑व्ँवृणावहै॒ ग्रह॑ ए॒व ना॒वत्रापि॑ गृह्यता॒मिति॒ ताभ्या॑मे॒तमा᳚श्वि॒नम॑गृह्ण॒न्ततो॒ वै तौ य॒ज्ञस्य॒ शिर॒ᳶ प्रत्य॑धत्ता॒य्ँयदा᳚श्वि॒नो गृ॒ह्यते॑ य॒ज्ञस्य॒ निष्कृ॑त्यै॒
</details>

<details open><summary>विश्वास-प्रस्तुतिः</summary>

य॒ज्ञस्य॒ शिरो᳚ऽच्छिद्यत ।
ते दे॒वा अ॒श्विना॑वब्रुवन् -
"भि॒षजौ॒ वै स्थ॑ इ॒दय्ँ य॒ज्ञस्य॒ शिर॒ᳶ प्रति॑ धत्त॒म्" इति॑ ।  
ताव॑ब्रूताँ॒व् -
"वर॑व्ँ वृणावहै॒ , ग्रह॑ ए॒व ना॒वत्रापि॑ गृह्यता॒म्" इति॑ ।  
ताभ्या॑म् ए॒तमा᳚श्वि॒नम् अ॑गृह्णन् ।  
ततो॒ वै तौ य॒ज्ञस्य॒ शिर॒ᳶ प्रत्य॑धत्ताम् ।  
यदा᳚श्वि॒नो गृ॒ह्यते॑ य॒ज्ञस्य॒ निष्कृ॑त्यै ।  
</details>

<details><summary>मूलम्</summary>

य॒ज्ञस्य॒ शिरो᳚ऽच्छिद्यत ।
ते दे॒वा अ॒श्विना॑वब्रुवन् -
"भि॒षजौ॒ वै स्थ॑ इ॒दय्ँ य॒ज्ञस्य॒ शिर॒ᳶ प्रति॑ धत्त॒म्" इति॑ ।  
ताव॑ब्रूताँ॒व् -
"वर॑व्ँ वृणावहै॒ , ग्रह॑ ए॒व ना॒वत्रापि॑ गृह्यता॒म्" इति॑ ।  
ताभ्या॑म् ए॒तमा᳚श्वि॒नम् अ॑गृह्णन् ।  
ततो॒ वै तौ य॒ज्ञस्य॒ शिर॒ᳶ प्रत्य॑धत्ताम् ।  
यदा᳚श्वि॒नो गृ॒ह्यते॑ य॒ज्ञस्य॒ निष्कृ॑त्यै ।  
</details>

<details><summary>भट्टभास्कर-टीका</summary>

1यज्ञस्येत्यादि ॥ गतम् । छेदहेतुर्मृग्यः, पुराणप्रसिद्धो वा । अत्राग्निष्टोमेऽपि नावावयोः । गृह्यतामिति । ग्रह एव गृह्यतां वा । ततस्ताभ्यामाश्विनमगृह्णन् । तौ यज्ञस्य शिरः प्रत्यधत्ताम् । तस्मादाश्विनग्रहणं यज्ञस्य निष्कृत्यै रूपसंपत्त्यै भवति ॥
</details>

<details><summary>मूलम् (संयुक्तम्)</summary>

तौ दे॒वा अ॑ब्रुव॒न्नपू॑तौ॒ वा इ॒मौ म॑नुष्यच॒रौ [37]  
भि॒षजा॒विति॒ तस्मा᳚द्ब्राह्म॒णेन॑ भेष॒जन्न का॒र्य॑मपू॑तो॒ ह्ये  षो॑ऽमे॒ध्यो यो भि॒षक्तौ ब॑हिष्पवमा॒नेन॑ पवयि॒त्वा ताभ्या॑मे॒तमा᳚श्वि॒नम॑गृह्ण॒न्तस्मा᳚द्बहिष्पवमा॒ने स्तु॒त आ᳚श्वि॒नो गृ॑ह्यते॒ तस्मा॑दे॒वव्ँवि॒दुषा॑ बहिष्पवमा॒न उ॑प॒सद्यᳶ॑ प॒वित्र॒व्ँवै ब॑हिष्पवमा॒न आ॒त्मान॑मे॒व प॑वयते॒
</details>

<details open><summary>विश्वास-प्रस्तुतिः</summary>

तौ दे॒वा अ॑ब्रुव॒न्न् -
"अपू॑तौ॒ वा इ॒मौ भि॒षजा॒व्" इति॑ ।  
तस्मा᳚द् ब्राह्म॒णेन॑ भेष॒जन् न का॒र्य॑म्, अपू॑तो॒ ह्येषो॑ ऽमे॒ध्यो यो भि॒षक् ।  
तौ ब॑हिष्पवमा॒नेन॑ पवयि॒त्वा ताभ्या॑म् ए॒तमा᳚श्वि॒नम् अ॑गृह्णन् ।  
तस्मा᳚द् बहिष्पवमा॒ने स्तु॒त आ᳚श्वि॒नो गृ॑ह्यते ।  
तस्मा॑द् ए॒वव्ँ वि॒दुषा॑ बहिष्पवमा॒न उ॑प॒सद्यᳶ॑ , प॒वित्र॒व्ँ वै ब॑हिष्पवमा॒न आ॒त्मान॑मे॒व प॑वयते ।  
</details>

<details><summary>मूलम्</summary>

तौ दे॒वा अ॑ब्रुव॒न्न् -
"अपू॑तौ॒ वा इ॒मौ भि॒षजा॒व्" इति॑ ।  
तस्मा᳚द् ब्राह्म॒णेन॑ भेष॒जन् न का॒र्य॑म्, अपू॑तो॒ ह्येषो॑ ऽमे॒ध्यो यो भि॒षक् ।  
तौ ब॑हिष्पवमा॒नेन॑ पवयि॒त्वा ताभ्या॑म् ए॒तमा᳚श्वि॒नम् अ॑गृह्णन् ।  
तस्मा᳚द् बहिष्पवमा॒ने स्तु॒त आ᳚श्वि॒नो गृ॑ह्यते ।  
तस्मा॑द् ए॒वव्ँ वि॒दुषा॑ बहिष्पवमा॒न उ॑प॒सद्यᳶ॑ , प॒वित्र॒व्ँ वै ब॑हिष्पवमा॒न आ॒त्मान॑मे॒व प॑वयते ।  
</details>

<details><summary>भट्टभास्कर-टीका</summary>

2तौ देवा इत्यादि ॥ अपूतौ अशुद्धो मनुष्यचरौ मनुष्येषु चरन्तौ मनुष्यकर्माणौ भिषजौ वैद्याविति सगर्हमिव तौ देवा अब्रुवन् । तस्माद्ब्राह्मणेन मेधार्हेण भेषजं न कर्तव्यम् । भिषग्वृत्तिर्हि ब्राह्मणोऽपूतो भवति तत एवामेध्यश्च भवति । तस्मादमेध्यो मा भूवमिति ब्राह्मणो भेषजकारी न स्यात् । तावित्यादि । बहिष्पवमानस्तोत्रमश्विनोः पूतत्वाय भवति । तस्मादद्यत्वेऽपि बहिष्पवमानस्तुत्युत्तरकालमाश्विनो गृह्यते । तस्मादेवं बहिष्पवमानस्य महिमानं विदुषा जानता बहिष्पवमान उपसद्यः उपसदनीयः उपास्यः, तेनात्मानं पूतं करोति ॥
</details>

<details><summary>मूलम् (संयुक्तम्)</summary>

तयो᳚स्त्रे॒धा भैष॑ज्य॒व्ँवि न्य॑दधुर॒ग्नौ तृ॑तीयम॒फ्सु तृती॑यम्ब्राह्म॒णे तृती॑य॒न्तस्मा॑दुदपा॒त्रम् [38]  
उ॒प॒नि॒धाय॑ ब्राह्म॒णन्द॑ख्षिण॒तो नि॒षाद्य॑ भेष॒जङ्कु॑र्या॒द्याव॑दे॒व भे॑ष॒जन्तेन॑ करोति स॒मर्धु॑कमस्य कृ॒तम्भ॑वति
</details>

<details open><summary>विश्वास-प्रस्तुतिः</summary>

तयो᳚स्त्रे॒धा भैष॑ज्य॒व्ँवि न्य॑दधुः ।  
अ॒ग्नौ तृ॑तीयम् , अ॒फ्सु तृती॑यम् , ब्राह्म॒णे तृती॑यम् ।  
तस्मा॑दुदपा॒त्रम् उ॑पनि॒धाय॑ ब्राह्म॒णन् द॑ख्षिण॒तो नि॒षाद्य॑ भेष॒जङ् कु॑र्यात् ।[38]   
याव॑दे॒व भे॑ष॒जन् तेन॑ करोति , स॒मर्धु॑कमस्य कृ॒तम् भ॑वति ।  
</details>

<details><summary>मूलम्</summary>

तयो᳚स्त्रे॒धा भैष॑ज्य॒व्ँवि न्य॑दधुः ।  
अ॒ग्नौ तृ॑तीयम् , अ॒फ्सु तृती॑यम् , ब्राह्म॒णे तृती॑यम् ।  
तस्मा॑दुदपा॒त्रम् उ॑पनि॒धाय॑ ब्राह्म॒णन् द॑ख्षिण॒तो नि॒षाद्य॑ भेष॒जङ् कु॑र्यात् ।[38]   
याव॑दे॒व भे॑ष॒जन् तेन॑ करोति , स॒मर्धु॑कमस्य कृ॒तम् भ॑वति ।  
</details>

<details><summary>भट्टभास्कर-टीका</summary>

3तयोरित्यादि ॥ अग्न्यादिनिमित्तकं भैषज्यं त्रिधा त्रिप्रकारं तयोः विन्यदधुः विविधं निहितवन्तः अग्न्यादित्रयनिमित्तास्त्रयो भागाः भैषज्यस्य । 'पूरणाद्भागेतीयादन्' इति अन्प्रत्ययस्स्वार्थिकः । तस्मादित्यादि । गतम् । अग्निं चोपसमिन्धेदिति केचित् । ब्राह्मणेनोभयसंग्रहणेन पृथगग्निग्रहणे नार्थ इत्यन्ये । यावत् यत्प्रकारं अश्विनोर्देवैः कृतं त्रिप्रकारं तेन सर्वेणापि भेषजेन भैषज्यमस्य कृतं भवति । ततश्च कृतं भैषज्यं समर्धुकं समृद्धिशीलं भवति । छान्दस उकञ् ॥
</details>

<details><summary>मूलम् (संयुक्तम्)</summary>

ब्रह्मवा॒दिनो॑ वदन्ति॒ कस्मा᳚थ्स॒त्यादेक॑पात्रा द्विदेव॒त्या॑ गृ॒ह्यन्ते᳚ द्वि॒पात्रा॑ हूयन्त॒ इति॒ यदेक॑पात्रा गृ॒ह्यन्ते॒ तस्मा॒देको᳚ऽन्तर॒तᳶ प्रा॒णो द्वि॒पात्रा॑ हूयन्ते॒ तस्मा॒द्द्वौद्वौ॑ ब॒हिष्टा᳚त्प्रा॒णाᳶ प्रा॒णा वा ए॒ते यद्द्वि॑देव॒त्याः᳚ प॒शव॒ इडा॒ यदिडा॒म्पूर्वा᳚न्द्विदेव॒त्ये᳚भ्य उप॒ह्वये॑त [39]  
प॒शुभिᳶ॑ प्रा॒णान॒न्तर्द॑धीत प्र॒मायु॑कस्स्याद्द्विदेव॒त्या᳚न्भख्षयि॒त्वेडा॒मुप॑ ह्वयते प्रा॒णाने॒वात्मन्धि॒त्वा प॒शूनुप॑ ह्वयते॒
</details>

<details open><summary>विश्वास-प्रस्तुतिः</summary>

ब्र॒ह्म॒वा॒दिनो॑ वदन्ति॒ -
"कस्मा᳚थ्स॒त्यादेक॑पात्रा द्विदेव॒त्या॑ गृ॒ह्यन्ते᳚ द्वि॒पात्रा॑ हूयन्त॒" इति॑ ।  
यदेक॑पात्रा गृ॒ह्यन्ते॒ तस्मा॒देको᳚ऽन्तर॒तᳶ प्रा॒णो , द्वि॒पात्रा॑ हूयन्ते॒ तस्मा॒द् द्वौद्वौ॑ ब॒हिष्टा᳚त्प्रा॒णाः ।  

प्रा॒णा वा ए॒ते यद् द्वि॑देव॒त्याः᳚ प॒शव॒ इडा॒ , यदिडा॒म् पूर्वा᳚न् द्विदेव॒त्ये᳚भ्य उप॒ह्वये॑त , प॒शुभिᳶ॑ प्रा॒णान् अ॒न्तर्द॑धीत । [39]  
प्र॒मायु॑कस् स्याद् ।  
द्वि॒दे॒व॒त्या᳚न् भख्षयि॒त्वा + इडा॒मुप॑ ह्वयते ।  
प्रा॒णान् ए॒वात्मन् धि॒त्वा प॒शूनुप॑ ह्वयते ।  
</details>

<details><summary>मूलम्</summary>

ब्र॒ह्म॒वा॒दिनो॑ वदन्ति॒ -
"कस्मा᳚थ्स॒त्यादेक॑पात्रा द्विदेव॒त्या॑ गृ॒ह्यन्ते᳚ द्वि॒पात्रा॑ हूयन्त॒" इति॑ ।  
यदेक॑पात्रा गृ॒ह्यन्ते॒ तस्मा॒देको᳚ऽन्तर॒तᳶ प्रा॒णो , द्वि॒पात्रा॑ हूयन्ते॒ तस्मा॒द् द्वौद्वौ॑ ब॒हिष्टा᳚त्प्रा॒णाः ।  

प्रा॒णा वा ए॒ते यद् द्वि॑देव॒त्याः᳚ प॒शव॒ इडा॒ , यदिडा॒म् पूर्वा᳚न् द्विदेव॒त्ये᳚भ्य उप॒ह्वये॑त , प॒शुभिᳶ॑ प्रा॒णान् अ॒न्तर्द॑धीत । [39]  
प्र॒मायु॑कस् स्याद् ।  
द्वि॒दे॒व॒त्या᳚न् भख्षयि॒त्वा + इडा॒मुप॑ ह्वयते ।  
प्रा॒णान् ए॒वात्मन् धि॒त्वा प॒शूनुप॑ ह्वयते ।  
</details>

<details><summary>भट्टभास्कर-टीका</summary>

4ब्रह्मवादिन इत्यादि ॥ द्विदेवत्या ऐन्द्रवायवाद्याः, द्विपात्राः प्रतिनिग्राह्यसहिताः । द्वौद्वाविति । चक्षुरादयः प्राणापानाः बहिर्द्वौ द्वौ । बहिष्टश्छान्दसोस्तातिः, अकारलोपश्च । प्राणा वा इत्यादि । गतम् । द्विदेवत्येभ्य इति । द्विदेवत्यहविर्भक्षणात्पूर्वं पुराडोशस्विष्टकृदनन्तरमेव यद्युपह्वयेत तदा पशुवधोपघाते प्राणरूपाणां द्विदेवत्यानामसन्निहितत्वात् पशुभिरन्तर्हितान् विच्छिन्नात् प्राणान्कुर्यात् । ततश्च पशूनां प्राणानां च असंबन्धात् प्रमायुकस्स्याद्यजमानः । तस्माद्द्विदेवत्यभक्षणेन आत्मनि प्राणान् स्थापयित्वा इडोपह्वाने पशवः प्राणसंबद्धा भवन्ति ॥
</details>

<details><summary>मूलम् (संयुक्तम्)</summary>

वाग्वा ऐ᳚न्द्रवाय॒वश्चख्षु॑र्मैत्रावरु॒णश्श्रोत्र॑माश्वि॒नᳶ पु॒रस्ता॑दैन्द्रवाय॒वम्भ॑ख्षयति॒ तस्मा᳚त्पु॒रस्ता᳚द्वा॒चा व॑दति पु॒रस्ता᳚न्मैत्रावरु॒णन्तस्मा᳚त्पु॒रस्ता॒च्चख्षु॑षा पश्यति स॒र्वतᳶ॑ परि॒हार॑माश्वि॒नन्तस्मा᳚थ्स॒र्वत॒श्श्रोत्रे॑ण शृणोति प्रा॒णा वा ए॒ते यद्द्वि॑देव॒त्याः᳚ [40]  
अरि॑क्तानि॒ पात्रा॑णि सादयति॒ तस्मा॒दरि॑क्ता अन्तर॒तᳶ प्रा॒णा
</details>

<details open><summary>विश्वास-प्रस्तुतिः</summary>

वाग्वा ऐ᳚न्द्रवाय॒वश् चख्षु॑र् मैत्रावरु॒णश् श्रोत्र॑माश्वि॒नः ।  
पु॒रस्ता॑दैन्द्रवाय॒वम् भ॑ख्षयति । तस्मा᳚त् पु॒रस्ता᳚द् वा॒चा व॑दति ।  
पु॒रस्ता᳚न् मैत्रावरु॒णन् तस्मा᳚त् पु॒रस्ता॒च् चख्षु॑षा पश्यति ।  
स॒र्वतᳶ॑ परि॒हार॑माश्वि॒नन् , तस्मा᳚थ्स॒र्वत॒श् श्रोत्रे॑ण शृणोति ।  
प्रा॒णा वा ए॒ते यद् द्वि॑देव॒त्या॑ अरि॑क्तानि॒ पात्रा॑णि सादयति ।[40]  
त॒स्मा॒दरि॑क्ता अन्तर॒तᳶ प्रा॒णाः ।
</details>

<details><summary>मूलम्</summary>

वाग्वा ऐ᳚न्द्रवाय॒वश् चख्षु॑र् मैत्रावरु॒णश् श्रोत्र॑माश्वि॒नः ।  
पु॒रस्ता॑दैन्द्रवाय॒वम् भ॑ख्षयति । तस्मा᳚त् पु॒रस्ता᳚द् वा॒चा व॑दति ।  
पु॒रस्ता᳚न् मैत्रावरु॒णन् तस्मा᳚त् पु॒रस्ता॒च् चख्षु॑षा पश्यति ।  
स॒र्वतᳶ॑ परि॒हार॑माश्वि॒नन् , तस्मा᳚थ्स॒र्वत॒श् श्रोत्रे॑ण शृणोति ।  
प्रा॒णा वा ए॒ते यद् द्वि॑देव॒त्या॑ अरि॑क्तानि॒ पात्रा॑णि सादयति ।[40]  
त॒स्मा॒दरि॑क्ता अन्तर॒तᳶ प्रा॒णाः ।
</details>

<details><summary>भट्टभास्कर-टीका</summary>

5वाग्वा इत्यादि ॥ पुरस्तादग्रतः यथागृहीतमेव ऐन्द्रवायवं भक्षयति न परिहृत्य । तस्मात्पुरस्तादेव वाचा वदति अग्रत एवोच्चरितवाग्भवति । मैत्रावरुणं च पुरस्तात् यथागृहीतमेव भक्षयति तस्मात्पुरस्तादग्रत एव चक्षुषा पश्यति । आश्विनं तु सर्वतः परिहारं शिरः परितो भ्रमयित्वा भक्षयति । तस्मात्सर्वतः सर्वासु दिक्षु स्थितं श्रोत्रेण शृणोति नाग्रतस्स्थितमेव । प्राणा वा इत्यादि । अरिक्तानि असोमशून्यानि द्विदेवत्यानि सादयति पुरोडाशमग्निं वा । अरिक्ताः प्राणाः अन्तरत आर्द्रा भवन्ति ॥
</details>

<details><summary>मूलम् (संयुक्तम्)</summary>

यत॒ᳵ खलु॒ वै य॒ज्ञस्य॒ वित॑तस्य॒ न क्रि॒यते॒ तदनु॑ य॒ज्ञꣳ रख्षा॒ꣳ॒स्यव॑ चरन्ति॒ यदरि॑क्तानि॒ पात्रा॑णि सा॒दय॑ति क्रि॒यमा॑णमे॒व तद्य॒ज्ञस्य॑ शये॒ रख्ष॑सा॒मन॑न्ववचाराय॒
</details>

<details open><summary>विश्वास-प्रस्तुतिः</summary>

यत॒ᳵ खलु॒ वै य॒ज्ञस्य॒ वित॑तस्य॒ न क्रि॒यते॒ तदनु॑ य॒ज्ञꣳ रख्षा॒ꣳ॒स्यव॑ चरन्ति॒
यदरि॑क्तानि॒ पात्रा॑णि सा॒दय॑ति क्रि॒यमा॑णमे॒व तद्य॒ज्ञस्य॑ शये ।  
रख्ष॑सा॒म् अन॑न्ववचाराय ।
</details>

<details><summary>मूलम्</summary>

यत॒ᳵ खलु॒ वै य॒ज्ञस्य॒ वित॑तस्य॒ न क्रि॒यते॒ तदनु॑ य॒ज्ञꣳ रख्षा॒ꣳ॒स्यव॑ चरन्ति॒
यदरि॑क्तानि॒ पात्रा॑णि सा॒दय॑ति क्रि॒यमा॑णमे॒व तद्य॒ज्ञस्य॑ शये ।  
रख्ष॑सा॒म् अन॑न्ववचाराय ।
</details>

<details><summary>भट्टभास्कर-टीका</summary>

6यतः खल्वित्यादि ॥ रिक्तत्वे यज्ञस्य विच्छेदात् रक्षांस्यवचरेयुः अनुप्रविश्य बाध्येरन् । अरिक्तत्वे तु क्रियमाणमेव यज्ञस्य शये शेते अवतिष्ठते । 'लोपस्त आत्मनेपदेषु' इति तलोपः । ततश्छिद्राभावात् रक्षसामननुप्रवेशः ॥
</details>

<details><summary>मूलम् (संयुक्तम्)</summary>

दख्षि॑णस्य हवि॒र्धान॒स्योत्त॑रस्याव्ँवर्त॒न्याꣳ सा॑दयति वा॒च्ये॑व वाच॑न्दधा॒त्या तृ॑तीयसव॒नात्परि॑ शेरे य॒ज्ञस्य॒ सन्त॑त्यै ॥ [41]  
</details>

<details open><summary>विश्वास-प्रस्तुतिः</summary>

दख्षि॑णस्य हवि॒र्धान॒स्योत्त॑रस्याव्ँ वर्त॒न्याꣳ सा॑दयति , वा॒च्ये॑व वाच॑न् दधाति ।  
आ तृ॑तीयसव॒नात् परि॑ शेरे , य॒ज्ञस्य॒ सन्त॑त्यै ॥ [41]  
</details>

<details><summary>मूलम्</summary>

दख्षि॑णस्य हवि॒र्धान॒स्योत्त॑रस्याव्ँ वर्त॒न्याꣳ सा॑दयति , वा॒च्ये॑व वाच॑न् दधाति ।  
आ तृ॑तीयसव॒नात् परि॑ शेरे , य॒ज्ञस्य॒ सन्त॑त्यै ॥ [41]  
</details>

<details><summary>भट्टभास्कर-टीका</summary>

7दक्षिणस्येत्यादि ॥ वर्तनी मार्गः । तत्र सादयति । द्विदेवत्यत्वाद्वाच्येव वाङ्निहिता भवति । ऐन्द्रवायवस्य वाक्त्वादेवमुक्तम्, उपलक्षणत्वाच्चक्षुरादिनिधानस्य । आतृतीयसवनाद्यावत्तृतीयसवनसमाप्ति परिशेरे तत्रैव शेरते । पूर्ववत्तलोपः । यज्ञस्याविच्छेदाय भवति ॥

इति षष्ठे चतुर्थे नवमोनुवाकः ॥  
</details>
