+++
title = "०७"

+++

<details><summary>मूलम् (संयुक्तम्)</summary>

अ॒ग्निना॒ वै होत्रा॑ दे॒वा असु॑रान॒भ्य॑भवन्न॒ग्नये॑ समि॒ध्यमा॑ना॒यानु॑ ब्रू॒हीत्या॑ह॒ भ्रातृ॑व्याभिभूत्यै स॒प्तद॑श सामिधे॒नीरन्वा॑ह सप्तद॒शᳶ प्र॒जाप॑तिᳶ प्र॒जाप॑ते॒राप्त्यै॑ स॒प्तद॒शान्वा॑ह॒ द्वाद॑श॒ मासा॒ᳶ पञ्च॒र्तव॒स्स स॑व्ँवथ्स॒रस्स॑व्ँवथ्स॒रम्प्र॒जा अनु॒ प्र जा॑यन्ते प्र॒जाना᳚म्प्र॒जन॑नाय
</details>

<details open><summary>विश्वास-प्रस्तुतिः</summary>

अ॒ग्निना॒ वै होत्रा॑ दे॒वा असु॑रान॒भ्य॑भवन्न॒ग्नये॑ समि॒ध्यमा॑ना॒यानु॑ ब्रू॒हीत्या॑ह । भ्रातृ॑व्याभिभूत्यै ।  
स॒प्तद॑श सामिधे॒नीरन्वा॑ह । सप्तद॒शᳶ प्र॒जाप॑तिः । प्र॒जाप॑ते॒राप्त्यै᳚ ।  
स॒प्तद॒शान्वा॑ह॒ , द्वाद॑श॒ मासा॒, पञ्च॒र्तव॒स् स स॑व्ँवथ्स॒रः ।  
स॒व्ँव॒थ्स॒रम् प्र॒जा अनु॒ प्र जा॑यन्ते । प्र॒जाना᳚म् प्र॒जन॑नाय ।  
</details>

<details><summary>मूलम्</summary>

अ॒ग्निना॒ वै होत्रा॑ दे॒वा असु॑रान॒भ्य॑भवन्न॒ग्नये॑ समि॒ध्यमा॑ना॒यानु॑ ब्रू॒हीत्या॑ह । भ्रातृ॑व्याभिभूत्यै ।  
स॒प्तद॑श सामिधे॒नीरन्वा॑ह । सप्तद॒शᳶ प्र॒जाप॑तिः । प्र॒जाप॑ते॒राप्त्यै᳚ ।  
स॒प्तद॒शान्वा॑ह॒ , द्वाद॑श॒ मासा॒, पञ्च॒र्तव॒स् स स॑व्ँवथ्स॒रः ।  
स॒व्ँव॒थ्स॒रम् प्र॒जा अनु॒ प्र जा॑यन्ते । प्र॒जाना᳚म् प्र॒जन॑नाय ।  
</details>

<details><summary>भट्टभास्कर-टीका</summary>

1अग्निना वा इत्यादि ॥ गतम् । अग्नये सभिध्यमानायानुब्रूहीति सामिधेनीसंप्रैषः । एवं संप्रैषादग्निनैव होत्रा भ्रातृव्यानभिभवति सप्तदशेति सप्तदशत्वविधिः । गतः ॥
</details>

<details><summary>मूलम् (संयुक्तम्)</summary>

दे॒वा वै सा॑मिधे॒नीर॒नूच्य॑ य॒ज्ञन्नान्व॑पश्य॒न्थ्स प्र॒जाप॑तिस्तू॒ष्णीमा॑घा॒रम् [36]  
आघा॑रय॒त्ततो॒ वै दे॒वा य॒ज्ञमन्व॑पश्य॒न्यत्तू॒ष्णीमा॑घा॒रमा॑घा॒रय॑ति य॒ज्ञस्यानु॑ख्यात्या॒ असु॑रेषु॒ वै य॒ज्ञ आ॑सी॒त्तन्दे॒वास्तू᳚ष्णीꣳहो॒मेना॑वृञ्जत॒ यत्तू॒ष्णीमा॑घा॒रमा॑घा॒रय॑ति॒ भ्रातृ॑व्यस्यै॒व तद्य॒ज्ञव्ँवृ॑ङ्क्ते
</details>

<details open><summary>विश्वास-प्रस्तुतिः</summary>

दे॒वा वै सा॑मिधे॒नीर॒नूच्य॑ य॒ज्ञन् नान्व॑पश्यन् ।  
स प्र॒जाप॑तिस् तू॒ष्णीमा॑घा॒रम् आऽघा॑रयत् । [36]  

ततो॒ वै दे॒वा य॒ज्ञमन्व॑पश्य॒न् , यत् तू॒ष्णीमा॑घा॒रमा॑घा॒रय॑ति ।  
य॒ज्ञस्यानु॑ख्यात्यै ।  
असु॑रेषु॒ वै य॒ज्ञ आ॑सी॒त् तन् दे॒वास् तू᳚ष्णीꣳहो॒मेना॑वृञ्जत ।  
यत् तू॒ष्णीमा॑घा॒रमा॑घा॒रय॑ति॒ ,भ्रातृ॑व्यस्यै॒व तद् य॒ज्ञव्ँ वृ॑ङ्क्ते ।  
</details>

<details><summary>मूलम्</summary>

दे॒वा वै सा॑मिधे॒नीर॒नूच्य॑ य॒ज्ञन् नान्व॑पश्यन् ।  
स प्र॒जाप॑तिस् तू॒ष्णीमा॑घा॒रम् आऽघा॑रयत् । [36]  

ततो॒ वै दे॒वा य॒ज्ञमन्व॑पश्य॒न् , यत् तू॒ष्णीमा॑घा॒रमा॑घा॒रय॑ति ।  
य॒ज्ञस्यानु॑ख्यात्यै ।  
असु॑रेषु॒ वै य॒ज्ञ आ॑सी॒त् तन् दे॒वास् तू᳚ष्णीꣳहो॒मेना॑वृञ्जत ।  
यत् तू॒ष्णीमा॑घा॒रमा॑घा॒रय॑ति॒ ,भ्रातृ॑व्यस्यै॒व तद् य॒ज्ञव्ँ वृ॑ङ्क्ते ।  
</details>

<details><summary>भट्टभास्कर-टीका</summary>

2देवा वा इत्यादि तूष्णीमाघारविधिः ॥ सामिधेनीमात्रेण देवा यज्ञं नान्वपश्यन् । तदा प्रजापतिस्तूष्णीं मन्त्र[न्त्रा] जपेन होममाधारयत् तत इत्यादि । गतम् । असुरेष्वित्यादि । असुरैरात्मसात्कृतं यज्ञं देवास्तूष्णीं होमेनावृञ्जत आददत ॥
</details>

<details><summary>मूलम् (संयुक्तम्)</summary>

परि॒धीन्थ्सम्मा᳚र्ष्टि पु॒नात्ये॒वैना॒न्त्रिस्त्रि॒स्सम्मा᳚र्ष्टि॒ त्र्या॑वृ॒द्धि य॒ज्ञोऽथो॒ रख्ष॑सा॒मप॑हत्यै॒ द्वाद॑श॒ सम्प॑द्यन्ते॒ द्वाद॑श [37]  
मासाः᳚ सव्ँवथ्स॒रस्स॑व्ँवथ्स॒रमे॒व प्री॑णा॒त्यथो॑ सव्ँवथ्स॒रमे॒वास्मा॒ उप॑ दधाति सुव॒र्गस्य॑ लो॒कस्य॒ सम॑ष्ट्यै॒
</details>

<details open><summary>विश्वास-प्रस्तुतिः</summary>

प॒रि॒धीन्थ्सम्मा᳚र्ष्टि , पु॒नात्ये॒वैना॒न् त्रिस् त्रि॒स् सम्मा᳚र्ष्टि ।  
त्र्या॑वृ॒द्धि य॒ज्ञः ।  
अथो॒ रख्ष॑सा॒मप॑हत्यै ।  
द्वाद॑श॒ सम्प॑द्यन्ते । द्वाद॑श मासा᳚स्सव्ँवथ्स॒रः । [37]  
स॒व्ँव॒थ्स॒रमे॒व प्री॑णाति ।  
अथो॑ सव्ँवथ्स॒रमे॒वास्मा॒ उप॑ दधाति ।  
सु॒व॒र्गस्य॑ लो॒कस्य॒ सम॑ष्ट्यै ।  
</details>

<details><summary>मूलम्</summary>

प॒रि॒धीन्थ्सम्मा᳚र्ष्टि , पु॒नात्ये॒वैना॒न् त्रिस् त्रि॒स् सम्मा᳚र्ष्टि ।  
त्र्या॑वृ॒द्धि य॒ज्ञः ।  
अथो॒ रख्ष॑सा॒मप॑हत्यै ।  
द्वाद॑श॒ सम्प॑द्यन्ते । द्वाद॑श मासा᳚स्सव्ँवथ्स॒रः । [37]  
स॒व्ँव॒थ्स॒रमे॒व प्री॑णाति ।  
अथो॑ सव्ँवथ्स॒रमे॒वास्मा॒ उप॑ दधाति ।  
सु॒व॒र्गस्य॑ लो॒कस्य॒ सम॑ष्ट्यै ।  
</details>

<details><summary>भट्टभास्कर-टीका</summary>

3परिधीनित्यादि ॥ त्र्यावृत् त्र्यावृत्तिकः । अथो अपि च त्रिस्त्रिर्मार्जनं रक्षसामहपत्यै भवति; आवृत्तेर्भयातिशयजनकत्वात् । द्वादशेति । अग्निसंमार्गेण सह द्वादश भवन्ति । अथो अपि च संवत्सरमेवास्मै यजमानाय सोमपानस्थानीयमुपदधाति । स्वर्गस्य लोकस्य तत्प्राप्त्यै भवति ॥
</details>

<details><summary>मूलम् (संयुक्तम्)</summary>

शिरो॒ वा ए॒तद्य॒ज्ञस्य॒ यदा॑घा॒रो᳚ऽग्निस्सर्वा॑ दे॒वता॒ यदा॑घा॒रमा॑घा॒रय॑ति शीर्ष॒त ए॒व य॒ज्ञस्य॒ यज॑मान॒स्सर्वा॑ दे॒वता॒ अव॑ रुन्द्धे॒ शिरो॒ वा ए॒तद्य॒ज्ञस्य॒ यदा॑घा॒र आ॒त्मा प॒शुरा॑घा॒रमा॒घार्य॑ प॒शुꣳ सम॑नक्त्या॒त्मन्ने॒व य॒ज्ञस्य॑ [38]  
शिर॒ᳶ प्रति॑ दधाति॒
</details>

<details open><summary>विश्वास-प्रस्तुतिः</summary>

शिरो॒ वा ए॒तद्य॒ज्ञस्य॒ यदा॑घा॒रो᳚ऽग्निस्सर्वा॑ दे॒वता॒ यदा॑घा॒रमा॑घा॒रय॑ति शीर्ष॒त ए॒व य॒ज्ञस्य॒ यज॑मान॒स्सर्वा॑ दे॒वता॒ अव॑ रुन्धे ।  

शिरो॒ वा ए॒तद् य॒ज्ञस्य॒ यदा॑घा॒र आ॒त्मा प॒शुरा॑घा॒रमा॒घार्य॑ प॒शुꣳ सम॑नक्त्य् - आ॒त्मन्ने॒व य॒ज्ञस्य॑ शिर॒ᳶ प्रति॑ दधाति ।[38]
</details>

<details><summary>मूलम्</summary>

शिरो॒ वा ए॒तद्य॒ज्ञस्य॒ यदा॑घा॒रो᳚ऽग्निस्सर्वा॑ दे॒वता॒ यदा॑घा॒रमा॑घा॒रय॑ति शीर्ष॒त ए॒व य॒ज्ञस्य॒ यज॑मान॒स्सर्वा॑ दे॒वता॒ अव॑ रुन्धे ।  

शिरो॒ वा ए॒तद् य॒ज्ञस्य॒ यदा॑घा॒र आ॒त्मा प॒शुरा॑घा॒रमा॒घार्य॑ प॒शुꣳ सम॑नक्त्य् - आ॒त्मन्ने॒व य॒ज्ञस्य॑ शिर॒ᳶ प्रति॑ दधाति ।[38]
</details>

<details><summary>भट्टभास्कर-टीका</summary>

4शिरो वा इत्यादि ॥ आघारो यज्ञस्य शिरस्थानीयः, प्राधान्यात्, प्राथम्याद्वा । गतमन्यत् । आघारेण सर्वदेवतात्मनोऽग्नेरवरोधात् सर्वा देवता अवरुद्धा भवन्ति । तथा आघारणानन्तरं आत्मनः पशोस्समञ्जनात् आत्मन्येव यज्ञस्य शिरः प्रतिदधाति प्रतिष्ठापयति ॥
</details>

<details><summary>मूलम् (संयुक्तम्)</summary>

सन्ते᳚ प्रा॒णो वा॒युना॑ गच्छता॒मित्या॑ह वायुदेव॒त्यो॑ वै प्रा॒णो वा॒यावे॒वास्य॑ प्रा॒णञ्जु॑होति॒ सय्ँयज॑त्रै॒रङ्गा॑नि॒ सय्ँय॒ज्ञप॑तिरा॒शिषेत्या॑ह य॒ज्ञप॑तिमे॒वास्या॒शिष॑ङ्गमयति
</details>

<details open><summary>विश्वास-प्रस्तुतिः</summary>

"सन्ते᳚ प्रा॒णो वा॒युना॑ गच्छता॒म्" इत्या॑ह ।  
वा॒यु॒दे॒व॒त्यो॑ वै प्रा॒णः ।  
वा॒यावे॒वास्य॑ प्रा॒णञ् जु॑होति ।  
सय्ँ यज॑त्रै॒रङ्गा॑नि॒ , सय्ँ य॒ज्ञप॑तिरा॒शिषेत्या॑ह ।  
य॒ज्ञप॑तिम् ए॒वास्या॒शिष॑ङ् गमयति ।  
</details>

<details><summary>मूलम्</summary>

"सन्ते᳚ प्रा॒णो वा॒युना॑ गच्छता॒म्" इत्या॑ह ।  
वा॒यु॒दे॒व॒त्यो॑ वै प्रा॒णः ।  
वा॒यावे॒वास्य॑ प्रा॒णञ् जु॑होति ।  
सय्ँ यज॑त्रै॒रङ्गा॑नि॒ , सय्ँ य॒ज्ञप॑तिरा॒शिषेत्या॑ह ।  
य॒ज्ञप॑तिम् ए॒वास्या॒शिष॑ङ् गमयति ।  
</details>

<details><summary>भट्टभास्कर-टीका</summary>

5सं ते प्राण इति ॥ जुह्वा पशुसमञ्जनं ललाटे । वायुभूतात्मा वायुदेवत्यः प्राणः । तद्वायावेवास्य पशोः प्राणं दधाति स्थापयति । संयजत्रैरिति ककुदि समञ्जनम् । सं यज्ञपतिरिति दक्षिणश्रोणिसमञ्जनम् । यज्ञपतिमेवेति । अस्य पशोः आशिषं फलं यजमानं गमयति ॥
</details>

<details><summary>मूलम् (संयुक्तम्)</summary>

वि॒श्वरू॑पो॒ वै त्वा॒ष्ट्र उ॒परि॑ष्टात्प॒शुम॒भ्य॑वमी॒त्तस्मा॑दु॒परि॑ष्टात्प॒शोर्नाव॑ द्यन्ति॒ यदु॒परि॑ष्टात्प॒शुꣳ स॑म॒नक्ति॒ मेध्य॑मे॒व [39]  
ए॒न॒ङ्क॒रो॒त्य्
</details>

<details open><summary>विश्वास-प्रस्तुतिः</summary>

वि॒श्वरू॑पो॒ वै त्वा॒ष्ट्र उ॒परि॑ष्टात् प॒शुम् अ॒भ्य॑वमीत् ।  
तस्मा॑द् उ॒परि॑ष्टात् प॒शोर्नाव॑ द्यन्ति ।
यद् उ॒परि॑ष्टात् प॒शुꣳ स॑म॒नक्ति॒ , मेध्य॑मे॒वैन॑ङ् करोति ।[39]  
</details>

<details><summary>मूलम्</summary>

वि॒श्वरू॑पो॒ वै त्वा॒ष्ट्र उ॒परि॑ष्टात् प॒शुम् अ॒भ्य॑वमीत् ।  
तस्मा॑द् उ॒परि॑ष्टात् प॒शोर्नाव॑ द्यन्ति ।
यद् उ॒परि॑ष्टात् प॒शुꣳ स॑म॒नक्ति॒ , मेध्य॑मे॒वैन॑ङ् करोति ।[39]  
</details>

<details><summary>भट्टभास्कर-टीका</summary>

6विश्वरूपस्त्वष्टुः पुत्रः पशुमुपरिष्टान्मुखे अभ्यवमीत् अभिवमनं कृतवान् । तस्मादशुद्धत्वादुपरिष्टान्नावद्यन्ति । उपरिष्टात्समञ्जनेन मेधार्हमेनं करोति ॥
</details>

<details><summary>मूलम् (संयुक्तम्)</summary>

ऋ॒त्विजो॑ वृणीते॒ छन्दाꣳ॑स्ये॒व वृ॑णीते स॒प्त वृ॑णीते स॒प्त ग्रा॒म्याᳶ प॒शव॑स्स॒प्तार॒ण्यास्स॒प्त छन्दाꣳ॑स्यु॒भय॒स्याव॑रुद्ध्या॒
</details>

<details open><summary>विश्वास-प्रस्तुतिः</summary>

ऋ॒त्विजो॑ वृणीते॒, छन्दाꣳ॑स्ये॒व वृ॑णीते , स॒प्त वृ॑णीते ।   
स॒प्त ग्रा॒म्याᳶ प॒शव॑स् , स॒प्तार॒ण्यास् , स॒प्त छन्दाꣳ॑सि ।  
उ॒भय॒स्याव॑रुध्यै ।  
</details>

<details><summary>मूलम्</summary>

ऋ॒त्विजो॑ वृणीते॒, छन्दाꣳ॑स्ये॒व वृ॑णीते , स॒प्त वृ॑णीते ।   
स॒प्त ग्रा॒म्याᳶ प॒शव॑स् , स॒प्तार॒ण्यास् , स॒प्त छन्दाꣳ॑सि ।  
उ॒भय॒स्याव॑रुध्यै ।  
</details>

<details><summary>भट्टभास्कर-टीका</summary>

7ऋत्विज इति ॥ अत्रैव वरणं न्याय्यं, इह विधानात् । छन्दांस्येवेति । सप्तत्वान्वयात्सप्तेति । सप्तदशो[शशब्दो] घृतादित्वादन्तोदात्तः । ग्राम्या आरण्या उक्ताः । उभयस्येति । पशूनां छन्दसां च ॥
</details>

<details><summary>मूलम् (संयुक्तम्)</summary>

एका॑दश प्रया॒जान्य॑जति॒ दश॒ वै प॒शोᳶ प्रा॒णा आ॒त्मैका॑द॒शो यावा॑ने॒व प॒शुस्तम्प्र य॑जति व॒पामेक॒ᳶ परि॑ शय आ॒त्मैवात्मान॒म्परि॑ शये॒
</details>

<details open><summary>विश्वास-प्रस्तुतिः</summary>

एका॑दश प्रया॒जान् य॑जति ।  
दश॒ वै प॒शोᳶ प्रा॒णा , आ॒त्मैका॑द॒शः ।  
यावा॑ने॒व प॒शुस् तम् प्र य॑जति ।  
व॒पामेक॒ᳶ परि॑ शये । आ॒त्मैवात्मान॒म् परि॑ शये ।  
</details>

<details><summary>मूलम्</summary>

एका॑दश प्रया॒जान् य॑जति ।  
दश॒ वै प॒शोᳶ प्रा॒णा , आ॒त्मैका॑द॒शः ।  
यावा॑ने॒व प॒शुस् तम् प्र य॑जति ।  
व॒पामेक॒ᳶ परि॑ शये । आ॒त्मैवात्मान॒म् परि॑ शये ।  
</details>

<details><summary>भट्टभास्कर-टीका</summary>

8एकादशेति संख्याविधिः ॥ दशेति । सप्त शीर्षण्याः, द्वाववाञ्चौ, नाभिश्चेति । यावानिति । समस्तमेव पशुं प्रयजति प्रथमतो यजति । वपामित्यादि । एवमेकादशसु प्रयाजेषु सत्सु स्वयं गुणो भवति । योयमेकोन्त्यः प्रयाजः स आत्मैकादश इत्युक्तः । सोयमेवं सति वपां परिशये । समीपशयनं परिशयनम्, तदव्यवधानेन वर्तते इति यावत् । वपाकालमास्ते इदानीं न क्रियते । कीदृशोयं गुण इत्याह - आत्मैव ह्यात्मानं परिशेते एकादशस्यात्मत्वात् । आत्मा वपेति च पश्वात्मत्वात् । लक्षणे वा अनोः कर्मप्रवचनीयत्वं अन्त्यः प्रयाजो वपां लक्षीकृत्य शेते इति । 'लोपस्त आत्मने पदेषु' इति तलोपः ॥
</details>

<details><summary>मूलम् (संयुक्तम्)</summary>

वज्रो॒ वै स्वधि॑ति॒र्वज्रो॑ यूपशक॒लो घृ॒तङ्खलु॒ वै दे॒वा वज्र॑ङ्कृ॒त्वा सोम॑मघ्नन्घृ॒तेना॒क्तौ प॒शुन्त्रा॑येथा॒मित्या॑ह॒ वज्रे॑णै॒वैन॒व्ँवशे॑ कृ॒त्वा ल॑भते ॥ [40]  
</details>

<details open><summary>विश्वास-प्रस्तुतिः</summary>

वज्रो॒ वै स्वधि॑ति॒र् , वज्रो॑ यूपशक॒लः ।
घृ॒तङ् खलु॒ वै दे॒वा वज्र॑ङ्कृ॒त्वा सोम॑मघ्नन् ।  
घृ॒तेना॒क्तौ प॒शुन्त्रा॑येथा॒मित्या॑ह ।  
वज्रे॑णै॒वैन॒व्ँ वशे॑ कृ॒त्वा ऽऽल॑भते ॥ [40]  
</details>

<details><summary>मूलम्</summary>

वज्रो॒ वै स्वधि॑ति॒र् , वज्रो॑ यूपशक॒लः ।
घृ॒तङ् खलु॒ वै दे॒वा वज्र॑ङ्कृ॒त्वा सोम॑मघ्नन् ।  
घृ॒तेना॒क्तौ प॒शुन्त्रा॑येथा॒मित्या॑ह ।  
वज्रे॑णै॒वैन॒व्ँ वशे॑ कृ॒त्वा ऽऽल॑भते ॥ [40]  
</details>

<details><summary>भट्टभास्कर-टीका</summary>

9घृतेनाक्ताविति स्वरुस्वधितिभ्यां पशुसमञ्जनम् । ताविह त्रायेथाम् । वज्रो वा इत्यादि । वज्रवदमोघसाधनं स्वधितिः शस्त्रं यूपशकलं स्वरुश्च । अथ येनाज्येनाञ्ज्यते तदपि वज्रमित्याह - घृतेनेत्यादि । तस्मादनेन मन्त्रेण ताभ्यां तादृशाज्याभ्यक्ताभ्यां पशोस्समञ्जने वज्रेणैव वशे कृत्वा विधेयीकृत्य पशुमालभते संज्ञयति ॥

इति षष्ठे तृतीये सप्तमोनुवाकाः ॥
</details>
