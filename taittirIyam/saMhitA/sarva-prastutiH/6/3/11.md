+++
title = "११"

+++

<details><summary>मूलम् (संयुक्तम्)</summary>

मेद॑सा॒ स्रुचौ॒ प्रोर्णो॑ति॒ मेदो॑रूपा॒ वै प॒शवो॑ रू॒पमे॒व प॒शुषु॑ दधाति यू॒षन्न॑व॒धाय॒ प्रोर्णो॑ति॒ रसो॒ वा ए॒ष प॑शू॒नाय्ँयद्यू रस॑मे॒व प॒शुषु॑ दधाति
</details>

<details open><summary>विश्वास-प्रस्तुतिः</summary>

मेद॑सा॒ स्रुचौ॒ प्रोर्णो॑ति । मेदो॑रूपा॒ वै प॒शवो॑ , रू॒पमे॒व प॒शुषु॑ दधाति ।  

यू॒षन्न॑व॒धाय॒ प्रोर्णो॑ति । रसो॒ वा ए॒ष प॑शू॒नाँय् , यद्यू रस॑मे॒व प॒शुषु॑ दधाति ।
</details>

<details><summary>मूलम्</summary>

मेद॑सा॒ स्रुचौ॒ प्रोर्णो॑ति । मेदो॑रूपा॒ वै प॒शवो॑ , रू॒पमे॒व प॒शुषु॑ दधाति ।  

यू॒षन्न॑व॒धाय॒ प्रोर्णो॑ति । रसो॒ वा ए॒ष प॑शू॒नाँय् , यद्यू रस॑मे॒व प॒शुषु॑ दधाति ।
</details>

<details><summary>भट्टभास्कर-टीका</summary>

1मेदसेत्यादिवर्गः ॥ ऊधसो मांसं मेदः । स्रुचौ जुहूपभृतौ । मेदोरूपाः मेदस्स्वभावाः पशवः । यूषन्निति । रसात्स्रुतं जलम् । पद्दन्नादिना यूषन्भावः, 'सुपां सुलुक्' इति सप्तम्या लुक् । अवधाय प्रक्षिप्य । रसो वा इत्यादि । गतम् ॥
</details>

<details><summary>मूलम् (संयुक्तम्)</summary>

पा॒र्श्वेन॑ वसाहो॒मम्प्र यौ॑ति॒ मध्य॒व्ँवा ए॒तत्प॑शू॒नाय्ँयत्पा॒र्श्वꣳ रस॑ ए॒ष प॑शू॒नाय्ँयद्वसा॒ यत्पा॒र्श्वेन॑ वसाहो॒मम्प्र॒यौति॑ मध्य॒त ए॒व प॑शू॒नाꣳ रस॑न्दधाति॒ घ्नन्ति॑ [57]  
वा ए॒तत्प॒शुय्ँयथ्सं᳚ज्ञ॒पय॑न्त्यै॒न्द्रᳵ खलु॒ वै दे॒वत॑या प्रा॒ण ऐ॒न्द्रो॑ऽपा॒न ऐ॒न्द्रᳶ प्रा॒णो अङ्गे॑अङ्गे॒ नि दे᳚ध्य॒दित्या॑ह प्राणापा॒नावे॒व प॒शुषु॑ दधाति॒ देव॑ त्वष्ट॒र्भूरि॑ ते॒ सꣳस॑मे॒त्वित्या॑ह त्वा॒ष्ट्रा हि दे॒वत॑या प॒शवो॒ विषु॑रूपा॒ यथ्सल॑ख्ष्माणो॒ भव॒थेत्या॑ह॒ विषु॑रूपा॒ ह्ये॑ते सन्त॒स्सल॑ख्ष्माण ए॒तर्हि॒ भव॑न्ति देव॒त्रा यन्त᳚म् [58]  
अव॑से॒ सखा॒योऽनु॑ त्वा मा॒ता पि॒तरो॑ मद॒न्त्वित्या॒हानु॑मतमे॒वैन॑म्मा॒त्रा पि॒त्रा सु॑व॒र्गल्ँलो॒कङ्ग॑मयत्यर्ध॒र्चे व॑साहो॒मञ्जु॑होत्य॒सौ वा अ॑र्ध॒र्च इ॒यम॑र्ध॒र्च इ॒मे ए॒व रसे॑नानक्ति॒ दिशो॑ जुहोति॒ दिश॑ ए॒व रसे॑नान॒क्त्यथो॑ दि॒ग्भ्य ए॒वोर्ज॒ꣳ॒ रस॒मव॑ रुन्द्धे प्राणापा॒नौ वा ए॒तौ प॑शू॒नाय्ँयत्पृ॑षदा॒ज्यव्ँवा॑नस्प॒त्याᳵ खलु॑ [59]  
वै दे॒वत॑या प॒शवो॒ यत्पृ॑षदा॒ज्यस्यो॑प॒हत्याह॒ वन॒स्पत॒येऽनु॑ ब्रूहि॒ वन॒स्पत॑ये॒ प्रेष्येति॑ प्राणापा॒नावे॒व प॒शुषु॑ दधात्य॒न्यस्या᳚न्यस्य समव॒त्तꣳ स॒मव॑द्यति॒ तस्मा॒न्नाना॑रूपाᳶ प॒शवो॑
</details>

<details open><summary>विश्वास-प्रस्तुतिः</summary>

पा॒र्श्वेन॑ वसाहो॒मम्प्र यौ॑ति॒ , मध्य॒व्ँ वा ए॒तत्प॑शू॒नाँय् , यत्पा॒र्श्वꣳ रस॑ ए॒ष प॑शू॒नाय्ँ यद्वसा॒ , यत्पा॒र्श्वेन॑ वसाहो॒मम्प्र॒यौति॑ , मध्य॒त ए॒व प॑शू॒नाꣳ रस॑न् दधाति ।  

घ्नन्ति॑  वा ए॒तत् प॒शुय्ँ यथ्सं᳚ज्ञ॒पय॑न्ति ।[57]   
ए॒न्द्रᳵ खलु॒ वै दे॒वत॑या प्रा॒ण , ऐ॒न्द्रो॑ऽपा॒न , ऐ॒न्द्रᳶ प्रा॒णो अङ्गे॑अङ्गे॒ नि दे᳚ध्य॒दित्या॑ह ।   
प्रा॒णा॒पा॒नावे॒व प॒शुषु॑ दधाति ।  
"देव॑ त्वष्ट॒र्भूरि॑ ते॒ सꣳस॑मे॒त्व्" इत्या॑ह । त्वा॒ष्ट्रा हि दे॒वत॑या प॒शवः॑ ।  
"विषु॑रूपा॒ यथ् सल॑ख्ष्माणो॒ भव॒थ" इत्या॑ह ।  
विषु॑रूपा॒ ह्ये॑ते सन्त॒स् सल॑ख्ष्माण ए॒तर्हि॒ भव॑न्ति ।   
दे॒व॒त्रा यन्त᳚म् अव॑से॒ सखा॒यो , ऽनु॑ त्वा मा॒ता पि॒तरो॑ मद॒न्त्वित्याह ।[58]  
अनु॑मतम् ए॒वैन॑म् मा॒त्रा पि॒त्रा सु॑व॒र्गल्ँ लो॒कङ् ग॑मयति ।  

अ॒र्ध॒र्चे व॑साहो॒मञ् जु॑होति । अ॒सौ वा अ॑र्ध॒र्च इ॒यम् अ॑र्ध॒र्च , इ॒मे ए॒व रसे॑नानक्ति ।
दिशो॑ जुहोति॒ , दिश॑ ए॒व रसे॑नानक्ति ।  
अथो॑ दि॒ग्भ्य ए॒वोर्ज॒ꣳ॒ रस॒मव॑ रुन्धे ।
प्रा॒णा॒पा॒नौ वा ए॒तौ प॑शू॒नाम् ।   
यत् पृ॑षदा॒ज्यव्ँ वा॑नस्प॒त्याᳵ खलु॒ वै दे॒वत॑या प॒शवो॒
यत् पृ॑षदा॒ज्यस्यो॑प॒हत्याह ।[59]  

वन॒स्पत॒येऽनु॑ ब्रूहि॒ -  "वन॒स्पत॑ये॒ प्रेष्ये"ति॑ ।
प्रा॒णा॒पा॒नावे॒व प॒शुषु॑ दधाति ।  
अ॒न्यस्या᳚न्यस्य समव॒त्तꣳ स॒मव॑द्यति ।   
तस्मा॒न् नाना॑रूपाᳶ प॒शवः॑ ।
</details>

<details><summary>मूलम्</summary>

पा॒र्श्वेन॑ वसाहो॒मम्प्र यौ॑ति॒ , मध्य॒व्ँ वा ए॒तत्प॑शू॒नाँय् , यत्पा॒र्श्वꣳ रस॑ ए॒ष प॑शू॒नाय्ँ यद्वसा॒ , यत्पा॒र्श्वेन॑ वसाहो॒मम्प्र॒यौति॑ , मध्य॒त ए॒व प॑शू॒नाꣳ रस॑न् दधाति ।  

घ्नन्ति॑  वा ए॒तत् प॒शुय्ँ यथ्सं᳚ज्ञ॒पय॑न्ति ।[57]   
ए॒न्द्रᳵ खलु॒ वै दे॒वत॑या प्रा॒ण , ऐ॒न्द्रो॑ऽपा॒न , ऐ॒न्द्रᳶ प्रा॒णो अङ्गे॑अङ्गे॒ नि दे᳚ध्य॒दित्या॑ह ।   
प्रा॒णा॒पा॒नावे॒व प॒शुषु॑ दधाति ।  
"देव॑ त्वष्ट॒र्भूरि॑ ते॒ सꣳस॑मे॒त्व्" इत्या॑ह । त्वा॒ष्ट्रा हि दे॒वत॑या प॒शवः॑ ।  
"विषु॑रूपा॒ यथ् सल॑ख्ष्माणो॒ भव॒थ" इत्या॑ह ।  
विषु॑रूपा॒ ह्ये॑ते सन्त॒स् सल॑ख्ष्माण ए॒तर्हि॒ भव॑न्ति ।   
दे॒व॒त्रा यन्त᳚म् अव॑से॒ सखा॒यो , ऽनु॑ त्वा मा॒ता पि॒तरो॑ मद॒न्त्वित्याह ।[58]  
अनु॑मतम् ए॒वैन॑म् मा॒त्रा पि॒त्रा सु॑व॒र्गल्ँ लो॒कङ् ग॑मयति ।  

अ॒र्ध॒र्चे व॑साहो॒मञ् जु॑होति । अ॒सौ वा अ॑र्ध॒र्च इ॒यम् अ॑र्ध॒र्च , इ॒मे ए॒व रसे॑नानक्ति ।
दिशो॑ जुहोति॒ , दिश॑ ए॒व रसे॑नानक्ति ।  
अथो॑ दि॒ग्भ्य ए॒वोर्ज॒ꣳ॒ रस॒मव॑ रुन्धे ।
प्रा॒णा॒पा॒नौ वा ए॒तौ प॑शू॒नाम् ।   
यत् पृ॑षदा॒ज्यव्ँ वा॑नस्प॒त्याᳵ खलु॒ वै दे॒वत॑या प॒शवो॒
यत् पृ॑षदा॒ज्यस्यो॑प॒हत्याह ।[59]  

वन॒स्पत॒येऽनु॑ ब्रूहि॒ -  "वन॒स्पत॑ये॒ प्रेष्ये"ति॑ ।
प्रा॒णा॒पा॒नावे॒व प॒शुषु॑ दधाति ।  
अ॒न्यस्या᳚न्यस्य समव॒त्तꣳ स॒मव॑द्यति ।   
तस्मा॒न् नाना॑रूपाᳶ प॒शवः॑ ।
</details>

<details><summary>भट्टभास्कर-टीका</summary>

2पार्श्वेनेति ॥ पार्श्वाख्येन पश्वङ्गेन वसाहोमं वसां हेतव्यां प्रयौति आलोळयति । रसात्मको द्रव्य विशेषो वसा । पशुषु अवदानेषु ॥
</details>

<details><summary>मूलम् (संयुक्तम्)</summary>

यू॒ष्णोप॑ सिञ्चति॒ रसो॒ वा ए॒ष प॑शू॒नाय्ँयद्यू रस॑मे॒व प॒शुषु॑ दधा॒ति
</details>

<details open><summary>विश्वास-प्रस्तुतिः</summary>

यू॒ष्णोप॑ सिञ्चति ।  
रसो॒ वा ए॒ष प॑शू॒नाँय् , यद् यू रस॑म् ए॒व प॒शुषु॑ दधाति ।  
</details>

<details><summary>मूलम्</summary>

यू॒ष्णोप॑ सिञ्चति ।  
रसो॒ वा ए॒ष प॑शू॒नाँय् , यद् यू रस॑म् ए॒व प॒शुषु॑ दधाति ।  
</details>

<details><summary>भट्टभास्कर-टीका</summary>

3यूष्णेत्यादि ॥ गतम् ॥
</details>

<details><summary>मूलम् (संयुक्तम्)</summary>

इडा॒मुप॑ ह्वयते प॒शवो॒ वा इडा॑ प॒शूने॒वोप॑ ह्वयते च॒तुरुप॑ ह्वयते [60]  
चतु॑ष्पादो॒ हि प॒शवो॒
</details>

<details open><summary>विश्वास-प्रस्तुतिः</summary>

इडा॒मुप॑ ह्वयते ।
प॒शवो॒ वा इडा᳚ । प॒शूने॒वोप॑ ह्वयते ।  
च॒तुरुप॑ ह्वयते , चतु॑ष्पादो॒ हि प॒शवः॑ ।[60]  
</details>

<details><summary>मूलम्</summary>

इडा॒मुप॑ ह्वयते ।
प॒शवो॒ वा इडा᳚ । प॒शूने॒वोप॑ ह्वयते ।  
च॒तुरुप॑ ह्वयते , चतु॑ष्पादो॒ हि प॒शवः॑ ।[60]  
</details>

<details><summary>भट्टभास्कर-टीका</summary>

4इडामित्यादि ॥ गतमेव । 'निसमुपविभ्यो ह्वः' इत्यात्मनेपदम् ॥
</details>

<details><summary>मूलम् (संयुक्तम्)</summary>

यङ्का॒मये॑ताप॒शुस्स्या॒दित्य॑मे॒दस्क॒न्तस्मा॒ आ द॑ध्या॒न्मेदो॑रूपा॒ वै प॒शवो॑ रू॒पेणै॒वैन॑म्प॒शुभ्यो॒ निर्भ॑जत्यप॒शुरे॒व भ॑वति॒ यङ्का॒मये॑त पशु॒मान्थ्स्या॒दिति॒ मेद॑स्व॒त्तस्मा॒ आ द॑ध्या॒न्मेदो॑रूपा॒ वै प॒शवो॑ रू॒पेणै॒वास्मै॑ प॒शूनव॑ रुन्द्धे पशु॒माने॒व भ॑वति
</details>

<details open><summary>विश्वास-प्रस्तुतिः</summary>

यङ्का॒मये॑त -
"अ॒प॒शुस्स्या॒द् इति॑ ।  
अ॒मे॒दस्क॒न् तस्मा॒ आ द॑ध्यात् ।  
मेदो॑रूपा॒ वै प॒शवः॑ । रू॒पेणै॒वैन॑म् प॒शुभ्यो॒ निर्भ॑जति ।
अप॒शुरे॒व भ॑वति ।  

यङ्का॒मये॑त -
"पशु॒मान्थ्स्या॒द्" इति॑ ।  
मेद॑स्व॒त्तस्मा॒ आ द॑ध्यात् । मेदो॑रूपा॒ वै प॒शवः॑ ।  
रू॒पेणै॒वास्मै॑ प॒शूनव॑ रुन्धे । प॒शु॒मान् ए॒व भ॑वति ।  
</details>

<details><summary>मूलम्</summary>

यङ्का॒मये॑त -
"अ॒प॒शुस्स्या॒द् इति॑ ।  
अ॒मे॒दस्क॒न् तस्मा॒ आ द॑ध्यात् ।  
मेदो॑रूपा॒ वै प॒शवः॑ । रू॒पेणै॒वैन॑म् प॒शुभ्यो॒ निर्भ॑जति ।
अप॒शुरे॒व भ॑वति ।  

यङ्का॒मये॑त -
"पशु॒मान्थ्स्या॒द्" इति॑ ।  
मेद॑स्व॒त्तस्मा॒ आ द॑ध्यात् । मेदो॑रूपा॒ वै प॒शवः॑ ।  
रू॒पेणै॒वास्मै॑ प॒शूनव॑ रुन्धे । प॒शु॒मान् ए॒व भ॑वति ।  
</details>

<details><summary>भट्टभास्कर-टीका</summary>

5यमित्यादि ॥ अमेदस्कं अल्पमेदस्कं शुष्कं निर्भजति निरस्यति । मेदस्वत् प्रभूतमेदस्कम् ॥
</details>

<details><summary>मूलम् (संयुक्तम्)</summary>

प्र॒जाप॑तिर्य॒ज्ञम॑सृजत॒ स आज्य᳚म् [61]  
पु॒रस्ता॑दसृजत प॒शुम्म॑ध्य॒तᳶ पृ॑षदा॒ज्यम्प॒श्चात्तस्मा॒दाज्ये॑न प्रया॒जा इ॑ज्यन्ते प॒शुना॑ मध्य॒तᳶ पृ॑षदा॒ज्येना॑नूया॒जास्तस्मा॑दे॒तन्मि॒श्रमि॑व पश्चाथ्सृ॒ष्ट ह्य्
</details>

<details open><summary>विश्वास-प्रस्तुतिः</summary>

प्र॒जाप॑तिर्य॒ज्ञम॑सृजत ।
स आज्य᳚म् पु॒रस्ता॑दसृजत , प॒शुम् म॑ध्य॒त , पृ॑षदा॒ज्यम् प॒श्चात् ।[61]  
तस्मा॒दाज्ये॑न प्रया॒जा इ॑ज्यन्ते प॒शुना॑ मध्य॒तᳶ पृ॑षदा॒ज्येना॑नूया॒जाः ।  
तस्मा॑दे॒तन् मि॒श्रमि॑व पश्चाथ्सृ॒ष्ट हि ।
</details>

<details><summary>मूलम्</summary>

प्र॒जाप॑तिर्य॒ज्ञम॑सृजत ।
स आज्य᳚म् पु॒रस्ता॑दसृजत , प॒शुम् म॑ध्य॒त , पृ॑षदा॒ज्यम् प॒श्चात् ।[61]  
तस्मा॒दाज्ये॑न प्रया॒जा इ॑ज्यन्ते प॒शुना॑ मध्य॒तᳶ पृ॑षदा॒ज्येना॑नूया॒जाः ।  
तस्मा॑दे॒तन् मि॒श्रमि॑व पश्चाथ्सृ॒ष्ट हि ।
</details>

<details><summary>भट्टभास्कर-टीका</summary>

6प्रजापतिरित्यादि ॥ गतम् । पश्चात्सृष्टत्वात् पृषदाज्यमिश्रं भवति । हेतुमाह - पश्चात्सृष्टं हीति । अस्मिन् काले इष्टशिष्टमिवाभवत् भवति । एकेन पर्याप्तसृष्ट्यभावात् सर्वत आहृत्य सृष्टमिव भवतीति नूनमिदं मिश्रमभूदिति मन्यामह इत्यर्थः । पश्चादिति निपात्यते ॥
</details>

<details><summary>मूलम् (संयुक्तम्)</summary>

एका॑दशानूया॒जान्य॑जति॒ दश॒ वै प॒शोᳶ प्रा॒णा आ॒त्मैका॑द॒शो यावा॑ने॒व प॒शुस्तमनु॑ यजति॒ घ्नन्ति॒ वा ए॒तत्प॒शुय्ँयथ्स᳚ञ्ज्ञ॒पय॑न्ति प्राणापा॒नौ खलु॒ वा ए॒तौ प॑शू॒नाय्ँयत्पृ॑षदा॒ज्यय्ँयत्पृ॑षदा॒ज्येना॑नूया॒जान्यज॑ति प्राणापा॒नावे॒व प॒शुषु॑ दधाति ॥ [62]  
</details>

<details open><summary>विश्वास-प्रस्तुतिः</summary>

एका॑दशानूया॒जान् य॑जति ।  दश॒ वै प॒शोᳶ प्रा॒णा , आ॒त्मैका॑द॒शो , यावा॑ने॒व प॒शुस् तमनु॑ यजति ।  
घ्नन्ति॒ वा ए॒तत् प॒शुय्ँ यथ्स᳚ञ्ज्ञ॒पय॑न्ति ।  
प्रा॒णा॒पा॒नौ खलु॒ वा ए॒तौ प॑शू॒नाय्ँ यत् पृ॑षदा॒ज्यम् ।  
यत् पृ॑षदा॒ज्येना॑नूया॒जान् यज॑ति , प्राणापा॒नावे॒व प॒शुषु॑ दधाति ॥ [62]  
</details>

<details><summary>मूलम्</summary>

एका॑दशानूया॒जान् य॑जति ।  दश॒ वै प॒शोᳶ प्रा॒णा , आ॒त्मैका॑द॒शो , यावा॑ने॒व प॒शुस् तमनु॑ यजति ।  
घ्नन्ति॒ वा ए॒तत् प॒शुय्ँ यथ्स᳚ञ्ज्ञ॒पय॑न्ति ।  
प्रा॒णा॒पा॒नौ खलु॒ वा ए॒तौ प॑शू॒नाय्ँ यत् पृ॑षदा॒ज्यम् ।  
यत् पृ॑षदा॒ज्येना॑नूया॒जान् यज॑ति , प्राणापा॒नावे॒व प॒शुषु॑ दधाति ॥ [62]  
</details>

<details><summary>भट्टभास्कर-टीका</summary>

7एकादशेति ॥ व्याख्यातं प्रयाजेषु । घ्नन्ति वा इत्यादि । व्याख्यातप्रायं समदर्शनेन ॥

इति श्रीभट्टभास्करमिश्रविरचिते ज्ञानयज्ञाख्ये यजुर्वेदभाष्ये षष्ठकाण्डे तृतीयप्रश्ने एकादशोनुवाकः ॥

समाप्तश्च प्रपाठकः ॥  

</details>