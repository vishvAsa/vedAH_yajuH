+++
title = "०५"

+++

<details><summary>मूलम् (संयुक्तम्)</summary>

सा॒ध्या वै दे॒वा अ॒स्मिल्ँ लो॒क आ॑स॒न्नान्यत्किञ्च॒न मि॒षत्ते᳚ऽग्निमे॒वाग्नये॒ मेधा॒याल॑भन्त॒ न ह्य॑न्यदा॑ल॒म्भ्य॑मवि॑न्द॒न्
</details>

<details open><summary>विश्वास-प्रस्तुतिः</summary>

सा॒ध्या वै दे॒वा अ॒स्मिल्ँ  लो॒क आ॑सन् ।  
नान्यत्किञ्च॒न मि॒षत् ।  
ते᳚ऽग्निमे॒वाग्नये॒ मेधा॒याल॑भन्त ।  
न ह्य॑न्यद् आ॑ल॒म्भ्य॑म् अवि॑न्दन् ।  
</details>

<details><summary>मूलम्</summary>

सा॒ध्या वै दे॒वा अ॒स्मिल्ँ  लो॒क आ॑सन् ।  
नान्यत्किञ्च॒न मि॒षत् ।  
ते᳚ऽग्निमे॒वाग्नये॒ मेधा॒याल॑भन्त ।  
न ह्य॑न्यद् आ॑ल॒म्भ्य॑म् अवि॑न्दन् ।  
</details>

<details><summary>भट्टभास्करटीका</summary>

1साध्या वा इत्यादि ॥ यदुक्तं 'यदग्नावग्निं मथित्वा प्रहरति' इति तदधिकृत्यायमनुवाकः । अस्मिन्मनुष्यलोके साध्या देवाः पूर्वमासन्, न त्वन्यत्किंचिदपि मिषत् प्राणिवस्त्वासीत् तेजोभावात् । अग्निमेवाग्नये आलभन्त मेधार्थं यज्ञसिद्ध्यर्थम्, न ह्यन्यदालम्भ्यं आलम्भनार्हं अजादिकमविन्दन् अलभन्तल । अर्हे कृत्यः । 'आङो यि' इति नुमागमः, 'हि च' इति निघातप्रतिषेधः ॥
</details>

<details><summary>मूलम् (संयुक्तम्)</summary>

ततो॒ वा इ॒मा प्र॒जा प्राजा॑यन्त॒ यद॒ग्नाव॒ग्निम्म॑थि॒त्वा प्र॒हर॑ति प्र॒जाना᳚म्प्र॒जन॑नाय रु॒द्रो वा ए॒ष यद॒ग्निर्यज॑मान प॒शुर्यत्प॒शुमा॒लभ्या॒ग्निम्मन्थे᳚द्रु॒द्राय॒ यज॑मानम् [28]  
अपि॑ दध्यात्प्र॒मायु॑कस्स्या॒द्
</details>

<details open><summary>विश्वास-प्रस्तुतिः</summary>

ततो॒ वा इ॒मा प्र॒जा प्राजा॑यन्त ।  
यद॒ग्नाव॒ग्निम् म॑थि॒त्वा प्र॒हर॑ति प्र॒जाना᳚म् प्र॒जन॑नाय ।  
रु॒द्रो वा ए॒ष यद॒ग्निर् यज॑मान प॒शुः ।  
यत्प॒शुमा॒लभ्या॒ग्निम् मन्थे᳚द् , रु॒द्राय॒ यज॑मानम् अपि॑ दध्यात् ।[28]  
प्र॒मायु॑कस् स्यात् ।  
</details>

<details><summary>मूलम्</summary>

ततो॒ वा इ॒मा प्र॒जा प्राजा॑यन्त ।  
यद॒ग्नाव॒ग्निम् म॑थि॒त्वा प्र॒हर॑ति प्र॒जाना᳚म् प्र॒जन॑नाय ।  
रु॒द्रो वा ए॒ष यद॒ग्निर् यज॑मान प॒शुः ।  
यत्प॒शुमा॒लभ्या॒ग्निम् मन्थे᳚द् , रु॒द्राय॒ यज॑मानम् अपि॑ दध्यात् ।[28]  
प्र॒मायु॑कस् स्यात् ।  
</details>

<details><summary>भट्टभास्करटीका</summary>

2ततो वा इत्यादि ॥ रुद्रो वा इत्यादि । गतम् । अपिदध्यादिति । अग्नये रुद्रात्मने हविर्भूतं यजमानमुपस्थाप्य अविहितं कुर्यात्, ततोसौ प्रमायुको मरणशीलस्स्यात् । मीञ् हिंसायां, छान्दस उकञ् । पशुमालभ्य मथनपक्षो दूषितः ॥
</details>

<details><summary>मूलम् (संयुक्तम्)</summary>

अथो॒ खल्वा॑हुर॒ग्निस्सर्वा॑ दे॒वता॑ ह॒विरे॒तद्यत्प॒शुरिति॒ यत्प॒शुमा॒लभ्या॒ग्निम्मन्थ॑ति ह॒व्यायै॒वास॑न्नाय॒ सर्वा॑ दे॒वता॑ जनयत्युपा॒कृत्यै॒व मन्थ्य॒स्तन्नेवाल॑ब्ध॒न्नेवाना॑लब्धम्
</details>

<details open><summary>विश्वास-प्रस्तुतिः</summary>

अथो॒ खल्वा॑हुर् -  
"अ॒ग्निस्सर्वा॑ दे॒वता॑ ह॒विरे॒तद् यत्प॒शुर्" इति॑ ।  
यत्प॒शुमा॒लभ्या॒ग्निम् मन्थ॑ति ह॒व्यायै॒वास॑न्नाय॒ सर्वा॑ दे॒वता॑ जनयति ।  
उ॒पा॒कृत्यै॒व मन्थ्य॒स् तन्नेवाल॑ब्ध॒न्नेवाना॑लब्धम् ।  
</details>

<details><summary>मूलम्</summary>

अथो॒ खल्वा॑हुर् -  
"अ॒ग्निस्सर्वा॑ दे॒वता॑ ह॒विरे॒तद् यत्प॒शुर्" इति॑ ।  
यत्प॒शुमा॒लभ्या॒ग्निम् मन्थ॑ति ह॒व्यायै॒वास॑न्नाय॒ सर्वा॑ दे॒वता॑ जनयति ।  
उ॒पा॒कृत्यै॒व मन्थ्य॒स् तन्नेवाल॑ब्ध॒न्नेवाना॑लब्धम् ।  
</details>

<details><summary>भट्टभास्करटीका</summary>

3इदानीं पक्षमिमं स्थापयति - अथो इति ॥ अग्निर्नाम हदिरिति वेदार्थविद आहुः । इदानीमालभ्यैव पशुं अग्निं मन्थेत् । एवं ह्यासन्नहविरर्थं सर्वा देवता जनयति सन्निधापयति हविरासाद्यैव तद्भागिनीर्देवतास्सन्निधापयति हविष्यासन्ने सुखसन्निधापनात् सर्वा देवता भवन्तीति तस्मादालभ्य मन्थ्य इति स्थिते पुनरप्युक्तदोषभयात् पक्षान्तरमप्याह - उपाकृत्यैव उपाकरणानन्तरमेव मन्थ्यः, न त्वालभ्यः । कः पुनरेवं गुणो लभ्यते इत्याह - तदित्यादि । भावे निष्ठा, व्यत्ययेन गतेः प्रकृतिस्वरत्वम् । यद्वा - कर्मण्येव, तत्पश्वाख्यं हविर्नालब्धमिव लब्धमिति व्यपदेशं तावन्नार्हति; अमरणात् । अनालब्धमिव च न भवति अनालब्धमित्यपि वक्तुं न शक्यते; उपाकृतत्वात्, आलम्भारम्भत्वादुपाकरणस्य । तस्मादनालब्धत्वात् रुद्रायापिधानदोषाभावः । आलब्धत्वाच्च हविरासाद्य देवतासन्निधापनाय गुणलाभः ॥
</details>

<details><summary>मूलम् (संयुक्तम्)</summary>

अ॒ग्नेर्ज॒नित्र॑म॒सीत्या॑हा॒ग्नेर्ह्ये॑तज्ज॒नित्र॒व्
</details>

<details open><summary>विश्वास-प्रस्तुतिः</summary>

अ॒ग्नेर् ज॒नित्र॑म् अ॒सि"+ इत्या॑ह ।  
अ॒ग्नेर् ह्ये॑तज् ज॒नित्र᳚म् ।
</details>

<details><summary>मूलम्</summary>

अ॒ग्नेर् ज॒नित्र॑म् अ॒सि"+ इत्या॑ह ।  
अ॒ग्नेर् ह्ये॑तज् ज॒नित्र᳚म् ।
</details>

<details><summary>भट्टभास्करटीका</summary>

4अग्नेर्जनित्रमसि' इत्यादि मन्थनशकलनिधानम् ॥ अग्नेर्ह्येतज्जनित्रं शकलं जन्महेतुः प्रजननस्थानीयत्वात् । 'अग्नित्रादिभ्यः' इत्यतोपि जनेरित्रः ॥
</details>

<details><summary>मूलम् (संयुक्तम्)</summary>

वृँष॑णौ स्थ॒ इत्या॑ह॒ वृष॑णौ [29]  
ह्ये॑ताव
</details>

<details open><summary>विश्वास-प्रस्तुतिः</summary>

"वृष॑णौ स्थ॒" इत्या॑ह ।  
वृष॑णौ ह्ये॑तौ ।[29]  
</details>

<details><summary>मूलम्</summary>

"वृष॑णौ स्थ॒" इत्या॑ह ।  
वृष॑णौ ह्ये॑तौ ।[29]  
</details>

<details><summary>भट्टभास्करटीका</summary>

5वृषणौ स्थः' इति वृषणौ दधाति ॥ वृषणौ ह्येतौ शकलविशेषौ, दर्भौ वा तत्स्थानीयत्वात् । वृषेः कनिन्प्रत्यये' वा 'षपूर्वस्य नियमे' इति दीर्घाभावः ॥
</details>

<details><summary>मूलम् (संयुक्तम्)</summary>

उ॒र्वश्य॑स्या॒युर॒सीत्या॑ह मिथुन॒त्वाय॑
</details>

<details open><summary>विश्वास-प्रस्तुतिः</summary>

उ॒र्वश्य॑स्य् आ॒युर॒सीत्या॑ह । मि॒थु॒न॒त्वाय॑ ।  
</details>

<details><summary>मूलम्</summary>

उ॒र्वश्य॑स्य् आ॒युर॒सीत्या॑ह । मि॒थु॒न॒त्वाय॑ ।  
</details>

<details><summary>भट्टभास्करटीका</summary>

6अधरोत्तरयोररण्योरादानं क्रमेण - 'उर्वश्यसि, आयुरसि, पुरूरवाः'32 इति ॥ मिथुनत्वाय भवति, स्त्रीपुंसलिङ्गत्वादुभयोः ॥
</details>

<details><summary>मूलम् (संयुक्तम्)</summary>

घृ॒तेना॒क्ते वृष॑णन्दधाथा॒मित्या॑ह॒ वृष॑ण॒॒ ह्ये॑ते दधा॑ते॒ ये अ॒ग्निङ्
</details>

<details open><summary>विश्वास-प्रस्तुतिः</summary>

"घृ॒तेना॒क्ते वृष॑णन् दधाथा॒म्" इत्या॑ह ।  
वृष॑ण॒॒ ह्ये॑ते दधा॑ते॒ , ये अ॒ग्निम् +++(दधाते)+++।  
</details>

<details><summary>मूलम्</summary>

"घृ॒तेना॒क्ते वृष॑णन् दधाथा॒म्" इत्या॑ह ।  
वृष॑ण॒॒ ह्ये॑ते दधा॑ते॒ , ये अ॒ग्निम् +++(दधाते)+++।  
</details>

<details><summary>भट्टभास्करटीका</summary>

7आज्यस्थाल्यामरणी समनक्ति - घृतेनेति ॥ वृषणं वर्षितारं कामानामेते दधाते, ये अग्निं दधाते इत्येव । तस्माद्वृषणं दधाथामित्युच्यते इति भावः । 'हि च' इति निघाताभावः, 'अभ्यस्तानामादिः' इत्याद्युदात्तत्वम् ॥
</details>

<details><summary>मूलम् (संयुक्तम्)</summary>

गा॑य॒त्रञ्छन्दोऽनु॒ प्र जा॑य॒स्वेत्या॑ह॒ छन्दो॑भिरे॒वैन॒म्प्र ज॑नयत्य्
</details>

<details open><summary>विश्वास-प्रस्तुतिः</summary>

"गा॒य॒त्रञ् छन्दोऽनु॒ प्र जा॑य॒स्व"+ इत्या॑ह ।  
छन्दो॑भिर् ए॒वैन॒म् प्र ज॑नयति ।  
</details>

<details><summary>मूलम्</summary>

"गा॒य॒त्रञ् छन्दोऽनु॒ प्र जा॑य॒स्व"+ इत्या॑ह ।  
छन्दो॑भिर् ए॒वैन॒म् प्र ज॑नयति ।  
</details>

<details><summary>भट्टभास्करटीका</summary>

8'गायत्रं छन्दोनु प्र जायस्व' इत्याद्याः प्रजायोनीः यजमानं वाचयति प्रजनयितुर्वचनं, 'प्र जायस्व'33 इति मन्त्रलिङ्गात् । यद्वा - वचनेन हेतुना छन्दोभिरग्निं प्रजनयति ॥
</details>

<details><summary>मूलम् (संयुक्तम्)</summary>

अ॒ग्नये॑ म॒थ्यमा॑ना॒यानु॑ ब्रू॒हीत्या॑ह सावि॒त्रीमृच॒मन्वा॑ह सवि॒तृप्र॑सूत ए॒वैन॑म्मन्थति जा॒ताया॑नु ब्रूहि [30]  
प्र॒ह्रि॒यमा॑णा॒यानु॑ ब्रू॒हीत्या॑ह॒ काण्डे॑काण्ड ए॒वैन॑ङ्क्रियमा॑णे॒ सम॑र्धयति गाय॒त्रीस्सर्वा॒ अन्वा॑ह गाय॒त्रछ॑न्दा॒ वा अ॒ग्निस्स्वेनै॒वैन॒ञ्छन्द॑सा॒ सम॑र्धयत्य्
</details>

<details open><summary>विश्वास-प्रस्तुतिः</summary>

"अ॒ग्नये॑ म॒थ्यमा॑ना॒यानु॑ ब्रू॒हि" इत्या॑ह ।  
सा॒वि॒त्रीमृच॒म् अन्वा॑ह ।  
स॒वि॒तृप्र॑सूत ए॒वैन॑म् मन्थति ।  
जा॒ताया॑नु ब्रूहि ।
प्र॒ह्रि॒यमा॑णा॒यानु॑ ब्रू॒हीत्या॑ह ।[30]   
काण्डे॑काण्ड ए॒वैन॑ङ् क्रियमा॑णे॒ सम॑र्धयति ।  
गा॒य॒त्रीस्सर्वा॒ अन्वा॑ह ।  
गा॒य॒त्रछ॑न्दा॒ वा अ॒ग्निः ।  
स्वेनै॒वैन॒ञ् छन्द॑सा॒ सम॑र्धयति ।
</details>

<details><summary>मूलम्</summary>

"अ॒ग्नये॑ म॒थ्यमा॑ना॒यानु॑ ब्रू॒हि" इत्या॑ह ।  
सा॒वि॒त्रीमृच॒म् अन्वा॑ह ।  
स॒वि॒तृप्र॑सूत ए॒वैन॑म् मन्थति ।  
जा॒ताया॑नु ब्रूहि ।
प्र॒ह्रि॒यमा॑णा॒यानु॑ ब्रू॒हीत्या॑ह ।[30]   
काण्डे॑काण्ड ए॒वैन॑ङ् क्रियमा॑णे॒ सम॑र्धयति ।  
गा॒य॒त्रीस्सर्वा॒ अन्वा॑ह ।  
गा॒य॒त्रछ॑न्दा॒ वा अ॒ग्निः ।  
स्वेनै॒वैन॒ञ् छन्द॑सा॒ सम॑र्धयति ।
</details>

<details><summary>भट्टभास्करटीका</summary>

9'अग्नये मथ्यमानायानु ब्रूहि'33 इति संप्रैषमेतमाहाध्वर्युः । अथ होता सावित्रीमृचमन्वाह - 'अभि त्वा देव सवितः' इति । सवित्राऽनुज्ञात एवाग्निं मन्थति । 'तृतीया कर्मणि' इति पूर्वपदप्रकृतिस्वरत्वम् । 'जातायानु ब्रूहि' इति जातेऽग्नौ संप्रेष्यति । प्रह्रियमाणायेति । प्रहरन् काण्डेकाण्डे पर्वणिपर्वणि कर्मपर्वणि क्रियमाणे एनमग्निं समृद्धं करोत्येभिस्संप्रैषैरिति । गायत्रीरिति । सर्वेषु संप्रैषेषु होता गायत्रीरेव सर्वा अनुवाक्या अन्वाह, गायत्रछन्दस्त्वादग्नेः । तस्मादात्मीयच्छन्दोलाभेन अग्निस्समृद्धो भवति ॥
</details>

<details><summary>मूलम् (संयुक्तम्)</summary>

अ॒ग्नि पु॒रा भव॑त्य॒ग्निम्म॑थि॒त्वा प्र ह॑रति॒ तौ स॒म्भव॑न्तौ॒ यज॑मानम॒भि सम्भ॑वतो॒ भव॑तन्न॒स्सम॑नसा॒वित्या॑ह॒ शान्त्यै᳚
</details>

<details open><summary>विश्वास-प्रस्तुतिः</summary>

अ॒ग्नि पु॒रा भव॑त्य् - अ॒ग्निम् म॑थि॒त्वा प्र ह॑रति ।  
तौ स॒म्भव॑न्तौ॒ यज॑मानम॒भि सम्भ॑वतः ।  
भव॑तन्न॒स्सम॑नसा॒वित्या॑ह । शान्त्यै᳚ ।  
</details>

<details><summary>मूलम्</summary>

अ॒ग्नि पु॒रा भव॑त्य् - अ॒ग्निम् म॑थि॒त्वा प्र ह॑रति ।  
तौ स॒म्भव॑न्तौ॒ यज॑मानम॒भि सम्भ॑वतः ।  
भव॑तन्न॒स्सम॑नसा॒वित्या॑ह । शान्त्यै᳚ ।  
</details>

<details><summary>भट्टभास्करटीका</summary>

10अग्निः पुरेत्यादि ॥ अग्निः पूर्वमेवास्मिन्नायतने आहवनीयाख्ये । मथित्वा चान्यमग्निमस्मिन् प्रहरति । तावग्नी संभवन्तौ यजमानमभिसंभवतः विप्रतिपन्नमनस्कौ यजमानं ध्यायन्तावेव संभवन्तौ स्याताम् । मन्त्रलिङ्गं च 'भवतं नस्ममनसौ' इति । पूर्ववत्प्रथमा तिङ्विभक्तिर्न निहन्यते । भवतं न इति प्रहरणविशिष्टेनानेन मन्त्रेण शान्त्यै भवत्यग्नेः ॥
</details>

<details><summary>मूलम् (संयुक्तम्)</summary>

प्र॒हृत्य॑ जुहोति जा॒तायै॒वास्मा॒ अन्न॒मपि॑ दधा॒त्याज्ये॑न जुहोत्ये॒तद्वा अ॒ग्ने प्रि॒यन्धाम॒ यदाज्य॑म्प्रि॒येणै॒वैन॒न्धाम्ना॒ सम॑र्धय॒त्यथो॒ तेज॑सा ॥ [31]  
</details>

<details open><summary>विश्वास-प्रस्तुतिः</summary>

प्र॒हृत्य॑ जुहोति
जा॒तायै॒वास्मा॒ अन्न॒मपि॑ दधाति ।  
आज्ये॑न जुहोति  
ए॒तद्वा अ॒ग्ने प्रि॒यन्धाम॒ , यदाज्य᳚म् ।  
प्रि॒येणै॒वैन॒न् धाम्ना॒ सम॑र्धय॒त्य् अथो॒ तेज॑सा ॥ [31]  
</details>

<details><summary>मूलम्</summary>

प्र॒हृत्य॑ जुहोति
जा॒तायै॒वास्मा॒ अन्न॒मपि॑ दधाति ।  
आज्ये॑न जुहोति  
ए॒तद्वा अ॒ग्ने प्रि॒यन्धाम॒ , यदाज्य᳚म् ।  
प्रि॒येणै॒वैन॒न् धाम्ना॒ सम॑र्धय॒त्य् अथो॒ तेज॑सा ॥ [31]  
</details>

<details><summary>भट्टभास्करटीका</summary>

11प्रहृत्येति ॥ 'अग्नावग्निश्चरति' इति प्रहरणानन्तरं जुहोति, जातायाग्नये अन्नमदनीयमपिदधाति उपनिदधाति आज्येनेत्यादि । गतम् । धाम स्थानम् । तेजो दीप्तिः ॥

इति षष्ठे तृतीये पञ्चमोनुवाकः ॥  
</details>
