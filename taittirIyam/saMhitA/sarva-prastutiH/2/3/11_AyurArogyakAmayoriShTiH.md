+++
title = "११ आयुरारोग्यकामयोरिष्टिः"

+++

विश्वेदेवा ऋषयः ।
<details><summary>मूलम् (संयुक्तम्)</summary>

अ॒ग्निव्ँवा ए॒तस्य॒ शरी॑रङ्गच्छति॒ सोम॒ꣳ॒ रसो॒ वरु॑ण एनव्ँवरुणपा॒शेन॑ गृह्णाति॒ सर॑स्वती॒व्ँवाग॒ग्नाविष्णू॑ आ॒त्मा यस्य॒ ज्योगा॒मय॑ति॒ यो ज्योगा॑मयावी॒ स्याद्यो वा॑ का॒मये॑त॒ सर्व॒मायु॑रिया॒मिति॒ तस्मा॑ ए॒तामिष्टि॒न्निर्व॑पेदाग्ने॒यम॒ष्टाक॑पालꣳ सौ॒म्यञ्च॒रुव्ँवा॑रु॒णन्दश॑कपालꣳ सारस्व॒तञ्च॒रुमा᳚ग्नावैष्ण॒वमेका॑दशकपालम्
</details>

<details open><summary>विश्वास-प्रस्तुतिः</summary>

अ॒ग्निव्ँवा ए॒तस्य॒ शरी॑रङ्गच्छति ।  
सोम॒ꣳ॒ रसो॒ वरु॑ण एनव्ँवरुणपा॒शेन॑ गृह्णाति ।  
सर॑स्वती॒व्ँवाग॒ग्नाविष्णू॑ आ॒त्मा ।  
यस्य॒ ज्योगा॒मय॑ति ।  
यो ज्योगा॑मयावी॒ स्यात् ।  
यो वा॑ का॒मये॑त॒ सर्व॒मायु॑रिया॒मिति ।   
तस्मा॑ ए॒तामिष्टि॒न्निर्व॑पेत् ।   
आ॒ग्ने॒यम॒ष्टाक॑पालꣳ सौ॒म्यञ्च॒रुम् ।   
वा॒रु॒णन्दश॑कपालꣳ सारस्व॒तञ्च॒रुम्  ।  
आ॒ग्ना॒वै॒ष्ण॒वमेका॑दशकपालम्।
</details>

<details><summary>मूलम्</summary>

अ॒ग्निव्ँवा ए॒तस्य॒ शरी॑रङ्गच्छति ।  
सोम॒ꣳ॒ रसो॒ वरु॑ण एनव्ँवरुणपा॒शेन॑ गृह्णाति ।  
सर॑स्वती॒व्ँवाग॒ग्नाविष्णू॑ आ॒त्मा ।  
यस्य॒ ज्योगा॒मय॑ति ।  
यो ज्योगा॑मयावी॒ स्यात् ।  
यो वा॑ का॒मये॑त॒ सर्व॒मायु॑रिया॒मिति ।   
तस्मा॑ ए॒तामिष्टि॒न्निर्व॑पेत् ।   
आ॒ग्ने॒यम॒ष्टाक॑पालꣳ सौ॒म्यञ्च॒रुम् ।   
वा॒रु॒णन्दश॑कपालꣳ सारस्व॒तञ्च॒रुम्  ।  
आ॒ग्ना॒वै॒ष्ण॒वमेका॑दशकपालम्।
</details>

<details><summary>भट्टभास्करटीका</summary>

1इदानीं तां पञ्चहविषमिष्टिं विदधाति - अग्निं वा इत्यादि ॥ यस्य ज्योक् नित्यमामयत्यामयः तस्य शरीरादीन्यग्न्यादीन् देवान् गच्छन्ति स्व कारणानुप्रवेशात् कार्यरूपनाशात्कर्तरि का र्यशक्त्युपसंहारस्स्यात् । 'रुजार्थानाम्' इति यस्येति कर्मणि षष्ठी । यो ज्योगामयावीत्यादि ॥ गतम् ॥
</details>

<details><summary>मूलम् (संयुक्तम्)</summary>

अग्नेरे॒वास्य॒ शरी॑रन्निष्क्री॒णाति॒ सोमा॒द्रस᳚म् [41] वा॒रु॒णेनै॒वैन॑व्ँवरुणपा॒शान्मु॑ञ्चति सारस्व॒तेन॒ वाच॑न्दधात्य॒ग्निस्सर्वा॑ दे॒वता॒ विष्णु॑र्य॒ज्ञो दे॒वता॑भिश्चै॒वैन॑य्ँय॒ज्ञेन॑ च भिषज्यत्यु॒त यदी॒तासु॒र्भव॑ति॒ जीव॑त्ये॒व
</details>

<details open><summary>विश्वास-प्रस्तुतिः</summary>

अ॒ग्नेरे॒वास्य॒ शरी॑रन्निष्क्री॒णाति ।  
सोमा॒द्रस॑व्ँवारु॒णेनै॒वैन॑व्ँवरुणपा॒शान्मु॑ञ्चति ।  
सा॒र॒स्व॒तेन॒ वाच॑न्दधाति ।  
अ॒ग्निस्सर्वा॑ दे॒वताः॒  , विष्णु॑र्य॒ज्ञो दे॒वता॑भिश्चै॒वैन॑य्ँय॒ज्ञेन॑ च भिषज्यति ।  
उ॒त यदी॒तासु॒र्भव॑ति॒ जीव॑त्ये॒व ।
</details>

<details><summary>मूलम्</summary>

अ॒ग्नेरे॒वास्य॒ शरी॑रन्निष्क्री॒णाति ।  
सोमा॒द्रस॑व्ँवारु॒णेनै॒वैन॑व्ँवरुणपा॒शान्मु॑ञ्चति ।  
सा॒र॒स्व॒तेन॒ वाच॑न्दधाति ।  
अ॒ग्निस्सर्वा॑ दे॒वताः॒  , विष्णु॑र्य॒ज्ञो दे॒वता॑भिश्चै॒वैन॑य्ँय॒ज्ञेन॑ च भिषज्यति ।  
उ॒त यदी॒तासु॒र्भव॑ति॒ जीव॑त्ये॒व ।
</details>

<details><summary>भट्टभास्करटीका</summary>

2अग्नेरेवेत्यादि ॥ यत्रयत्र शरीरादीनि गतानि तेभ्यस्तानि निष्क्रीणाति हविःप्रदानेन । ततोसौ यजमानः यद्यपि गतासुर्भवति जीवत्येव, किं पुनरायुश्शेषवतामामयनिवृत्तिर्भवतीति । यद्वा - यागबलेन आमयश्च नश्यति, सर्वं चायुश्शतसंवत्सरप्रमाणं लभते ॥
</details>

<details><summary>मूलम् (संयुक्तम्)</summary>

यन्नव॒मैत्तन्नव॑नीतमभव॒दित्याज्य॒मवे᳚ख्षते रू॒पमे॒वास्यै॒तन्म॑हि॒मान॒व्ँव्याच॑ष्टे
</details>

<details open><summary>विश्वास-प्रस्तुतिः</summary>

यन्नव॒मैत्तन्नव॑नीतमभव॒त् इत्याज्य॒मवे᳚ख्षते ।   
रू॒पमे॒वास्यै॒तन्म॑हि॒मान॒व्ँव्याच॑ष्टे ।  
</details>

<details><summary>मूलम्</summary>

यन्नव॒मैत्तन्नव॑नीतमभव॒त् इत्याज्य॒मवे᳚ख्षते ।   
रू॒पमे॒वास्यै॒तन्म॑हि॒मान॒व्ँव्याच॑ष्टे ।  
</details>

<details><summary>भट्टभास्करटीका</summary>

3आज्यमवेक्षत इति ॥ अस्य मन्त्रस्यैतद्रूपमेव विनैव व्याख्यानं आज्यस्य महिमानं व्याचष्टे व्याकरोति अवस्थात्रयविवरणात् ॥
</details>

<details><summary>मूलम् (संयुक्तम्)</summary>

अश्विनोः᳚ प्रा॒णो॑ऽसीत्या॑हा॒श्विनौ॒ वै दे॒वाना᳚म् [42]  भि॒षजौ॒ ताभ्या॑मे॒वास्मै॑ भेष॒जङ्क॑रो॒तीन्द्र॑स्य प्रा॒णो॑ऽसीत्या॑हेन्द्रि॒यमे॒वास्मि॑न्ने॒तेन॑ दधाति मि॒त्रावरु॑णयोᳶ प्रा॒णो॑ऽसीत्या॑ह प्राणापा॒नावे॒वास्मि॑न्ने॒तेन॑ दधाति॒ विश्वे॑षान्दे॒वाना᳚म्प्रा॒णो॑ऽसीत्या॑ह वी॒र्य॑मे॒वास्मि॑न्ने॒तेन॑ दधाति
</details>

<details open><summary>विश्वास-प्रस्तुतिः</summary>

अ॒श्विनोः᳚  प्रा॒णो॑ऽसीत्या॑ह ।  
अ॒श्विनौ॒ वै दे॒वाना᳚म् भि॒षजौ॒ , ताभ्या॑मे॒वास्मै॑ भेष॒जङ्क॑रोति ।  
इन्द्र॑स्य प्रा॒णो॑ऽसीत्या॑ह ।  
इ॒न्द्रि॒यमे॒वास्मि॑न्ने॒तेन॑ दधाति ।   
मि॒त्रावरु॑णयोᳶ प्रा॒णो॑ऽसीत्या॑ह ।   
प्रा॒णा॒पा॒नावे॒वास्मि॑न्ने॒तेन॑ दधाति ।  
विश्वे॑षान्दे॒वाना᳚म्प्रा॒णो॑ऽसीत्या॑ह ।  
वी॒र्य॑मे॒वास्मि॑न्ने॒तेन॑ दधाति ।  
</details>

<details><summary>मूलम्</summary>

अ॒श्विनोः᳚  प्रा॒णो॑ऽसीत्या॑ह ।  
अ॒श्विनौ॒ वै दे॒वाना᳚म् भि॒षजौ॒ , ताभ्या॑मे॒वास्मै॑ भेष॒जङ्क॑रोति ।  
इन्द्र॑स्य प्रा॒णो॑ऽसीत्या॑ह ।  
इ॒न्द्रि॒यमे॒वास्मि॑न्ने॒तेन॑ दधाति ।   
मि॒त्रावरु॑णयोᳶ प्रा॒णो॑ऽसीत्या॑ह ।   
प्रा॒णा॒पा॒नावे॒वास्मि॑न्ने॒तेन॑ दधाति ।  
विश्वे॑षान्दे॒वाना᳚म्प्रा॒णो॑ऽसीत्या॑ह ।  
वी॒र्य॑मे॒वास्मि॑न्ने॒तेन॑ दधाति ।  
</details>

<details><summary>भट्टभास्करटीका</summary>

4अश्विनोरित्यादि ॥ पुरस्तात्स्विष्टकृतः स्रुवाहुत्युपहोममन्त्रा एते ॥
</details>

<details><summary>मूलम् (संयुक्तम्)</summary>

घृ॒तस्य॒ धारा॑म॒मृत॑स्य॒ पन्था॒मित्या॑ह यथाय॒जुरे॒वैतत्  
</details>

<details open><summary>विश्वास-प्रस्तुतिः</summary>

घृ॒तस्य॒ धारा॑म॒मृत॑स्य॒ पन्था॒मित्या॑ह ।   
य॒था॒य॒जु॒रे॒वैतत् ।
</details>

<details><summary>मूलम्</summary>

घृ॒तस्य॒ धारा॑म॒मृत॑स्य॒ पन्था॒मित्या॑ह ।   
य॒था॒य॒जु॒रे॒वैतत् ।
</details>

<details><summary>भट्टभास्करटीका</summary>

5घृतस्य धारामित्यादि ॥ अनेन यजमानमाज्यमवेक्षयति । यथायजुरिति । अमृतत्वप्राप्तिहेतुत्वमस्य यथा यजुर्वदति एतदेव भवति ॥
</details>

<details><summary>मूलम् (संयुक्तम्)</summary>

पा॑वमा॒नेन॑ त्वा॒ स्तोमे॒नेति॑ [43] आ॒ह॒ प्रा॒णमे॒वास्मि॑न्ने॒तेन॑ दधाति बृहद्रथन्त॒रयो᳚स्त्वा॒ स्तोमे॒नेत्या॒हौज॑ ए॒वास्मि॑न्ने॒तेन॑ दधात्य॒ग्नेस्त्वा॒ मात्र॒येत्या॑हा॒त्मान॑मे॒वास्मि॑न्ने॒तेन॑ दधात्यृ॒त्विज॒ᳶ पर्या॑हु॒र्याव॑न्त ए॒वर्त्विज॒स्त ए॑नम्भिषज्यन्ति ब्र॒ह्मणो॒ हस्त॑मन्वा॒रभ्य॒ पर्या॑हुरेक॒धैव यज॑मान॒ आयु॑र्दधति॒ यदे॒व तस्य॒ तत्
</details>

<details open><summary>विश्वास-प्रस्तुतिः</summary>

पा॑वमा॒नेन॑ त्वा॒ स्तोमे॒नेत्या॑ह ।  
प्रा॒णमे॒वास्मि॑न्ने॒तेन॑ दधाति ।  
बृ॒ह॒द॒॒थन्त॒रयो᳚स्त्वा स्तोमे॒नेत्या॑ह ।  
ओज॑ ए॒वास्मि॑न्ने॒तेन॑ दधाति ।   
अ॒ग्नेस्त्वा॒ मात्र॒येत्या॑ह ।  
आ॒त्मान॑मे॒वास्मि॑न्ने॒तेन॑ दधाति ।   
</details>

<details><summary>मूलम्</summary>

पा॑वमा॒नेन॑ त्वा॒ स्तोमे॒नेत्या॑ह ।  
प्रा॒णमे॒वास्मि॑न्ने॒तेन॑ दधाति ।  
बृ॒ह॒द॒॒थन्त॒रयो᳚स्त्वा स्तोमे॒नेत्या॑ह ।  
ओज॑ ए॒वास्मि॑न्ने॒तेन॑ दधाति ।   
अ॒ग्नेस्त्वा॒ मात्र॒येत्या॑ह ।  
आ॒त्मान॑मे॒वास्मि॑न्ने॒तेन॑ दधाति ।   
</details>

<details><summary>भट्टभास्करटीका</summary>

6पावमानेनेत्यादि ॥ ब्रह्मणो हस्तमन्वारभ्य ऋत्विजः पर्याहुरिमान् मन्त्रान् ।
</details>

<details open><summary>विश्वास-प्रस्तुतिः</summary>

ऋ॒त्विज॒ᳶ पर्या॑हुः ।  
याव॑न्त ए॒वर्त्विज॒स्त ए॑नम्भिषज्यन्ति ।  
</details>

<details><summary>मूलम्</summary>

ऋ॒त्विज॒ᳶ पर्या॑हुः ।  
याव॑न्त ए॒वर्त्विज॒स्त ए॑नम्भिषज्यन्ति ।  
</details>

<details><summary>भट्टभास्करटीका</summary>

तदेवाह - ऋत्विजः पर्याहुरिति । परित आसीना आहुः ।
</details>

<details open><summary>विश्वास-प्रस्तुतिः</summary>

ब्र॒ह्मणो॒ हस्त॑मन्वा॒रभ्य॒ पर्या॑हुः  ।  
एक॒धैव यज॑मान॒ आयु॑र्दधति ।  
यदे॒व तस्य॒ तत् ।
</details>

<details><summary>मूलम्</summary>

ब्र॒ह्मणो॒ हस्त॑मन्वा॒रभ्य॒ पर्या॑हुः  ।  
एक॒धैव यज॑मान॒ आयु॑र्दधति ।  
यदे॒व तस्य॒ तत् ।
</details>

<details><summary>भट्टभास्करटीका</summary>

ब्रह्मण इति । हस्तमन्वारभ्य परिवचनात्सर्वमस्यायुरेकधा कृत्वा अस्मिन् दधति यदेव तस्यायुस्तदेव दधति ॥
</details>

<details><summary>मूलम् (संयुक्तम्)</summary>

हिर॑ण्यात् [44]  घृ॒तन्निष्पि॑ब॒त्यायु॒र्वै घृ॒तम॒मृत॒ꣳ॒ हिर॑ण्यम॒मृता॑दे॒वायु॒र्निष्पि॑बति श॒तमा॑नम्भवति श॒तायु॒ᳶ पुरु॑षश्श॒तेन्द्रि॑य॒ आयु॑ष्ये॒वेन्द्रि॒ये प्रति॑ तिष्ठ॒त्यथो॒ खलु॒ याव॑ती॒स्समा॑ ए॒ष्यन्मन्ये॑त॒ ताव॑न्मानꣵ स्या॒थ्समृ॑द्ध्यै
</details>

<details open><summary>विश्वास-प्रस्तुतिः</summary>

हिर॑ण्याद्घृ॒तन्निष्पि॑बति ।  
</details>

<details><summary>मूलम्</summary>

हिर॑ण्याद्घृ॒तन्निष्पि॑बति ।  
</details>

<details><summary>भट्टभास्करटीका</summary>

7हिरण्यादिति ॥ अयमत्र प्रयोगः - यावतीस्समा एष्यन्मन्येत तावन्मानं सौवर्णं प्रवर्तं कुण्डलमुपकल्प्य खादिरे नवे पात्रे उपस्तीर्णाभिघारितं सह हविर्भिरन्तर्वेद्यासाद्य उपहोमान् हुत्वा संस्रावैः प्रवर्तमभिघार्य अग्रेणाहवनीयं पर्याहृत्य दक्षिणतो निधाय यजमानमवेक्षयति । अथायमवेक्ष्यास्माद्धिरण्यान्निष्पतत् घृतं पिबति । यद्वा - हिरण्यलग्नं घृतं निष्शेषं पिबति ।
</details>

<details open><summary>विश्वास-प्रस्तुतिः</summary>

आयु॒र्वै घृ॒तम् , अ॒मृत॒ꣳ॒ हिर॑ण्यम्,    
अ॒मृता॑दे॒वायु॒र्निष्पि॑बति ।  
</details>

<details><summary>मूलम्</summary>

आयु॒र्वै घृ॒तम् , अ॒मृत॒ꣳ॒ हिर॑ण्यम्,    
अ॒मृता॑दे॒वायु॒र्निष्पि॑बति ।  
</details>

<details><summary>भट्टभास्करटीका</summary>

आयुर्वा इति । उभयत्रापि तद्धेतुत्वात्ताच्छब्द्यम् ।
</details>

<details open><summary>विश्वास-प्रस्तुतिः</summary>

श॒तमा॑नम्भवति ।  
श॒तायु॒ᳶ पुरु॑षश्श॒तेन्द्रि॑य॒ आयु॑ष्ये॒वेन्द्रि॒ये प्रति॑ तिष्ठति ।  
</details>

<details><summary>मूलम्</summary>

श॒तमा॑नम्भवति ।  
श॒तायु॒ᳶ पुरु॑षश्श॒तेन्द्रि॑य॒ आयु॑ष्ये॒वेन्द्रि॒ये प्रति॑ तिष्ठति ।  
</details>

<details><summary>भट्टभास्करटीका</summary>

शतमानमिति । शतगुञ्जाप्रमाणं प्रवर्ताकारं सुवर्णं भवति । गुञ्जफलाकारः कर्णवेष्टः । प्रवर्तस्य शतसंख्यात्वात्तत्प्रमाणयुषामस्य लाभः ।
</details>

<details open><summary>विश्वास-प्रस्तुतिः</summary>

अथो॒ खलु॒ याव॑ती॒स्समा॑ ए॒ष्यन् मन्ये॑त ..  
</details>

<details><summary>मूलम्</summary>

अथो॒ खलु॒ याव॑ती॒स्समा॑ ए॒ष्यन् मन्ये॑त ..  
</details>

<details><summary>भट्टभास्करटीका</summary>

अथो खल्विति पक्षान्तरं दर्शयति । यावतस्संवत्सरानेष्यन् जीवितुं मन्येत तावन्मानं कुर्यात् प्रवर्तकम् । यजमानस्य गतानि वर्षाणि शताच्छोधयित्वा शिष्टसम्मितक्रमनिर्मितं कुर्यात् ।
</details>

<details open><summary>विश्वास-प्रस्तुतिः</summary>

ताव॑न्मानꣵ स्या॒थ्समृ॑द्ध्यै ।
</details>

<details><summary>मूलम्</summary>

ताव॑न्मानꣵ स्या॒थ्समृ॑द्ध्यै ।
</details>

<details><summary>भट्टभास्करटीका</summary>

एवं हि अभिमतसङ्ख्यान्वयात् समृद्ध्यै भवति ॥
</details>

<details><summary>मूलम् (संयुक्तम्)</summary>

इ॒मम॑ग्न॒ आयु॑षे॒ वर्च॑से कृ॒धीत्या॒हायु॑रे॒वास्मि॒न्वर्चो॑ दधाति॒ विश्वे॑ देवा॒ जर॑दष्टि॒र्यथास॒दित्या॑ह॒ जर॑दष्टिमे॒वैन॑ङ्करोति ।
</details>

<details open><summary>विश्वास-प्रस्तुतिः</summary>

इ॒मम॑ग्न॒ आयु॑षे॒ वर्च॑से कृ॒धीत्या॑ह ।  
आयु॑रे॒वास्मि॒न्वर्चो॑ दधाति ।  
विश्वे॑ देवा॒ जर॑दष्टि॒र्यथास॒दित्या॑ह ।  
जर॑दष्टिमे॒वैन॑ङ्करोति ।
</details>

<details><summary>मूलम्</summary>

इ॒मम॑ग्न॒ आयु॑षे॒ वर्च॑से कृ॒धीत्या॑ह ।  
आयु॑रे॒वास्मि॒न्वर्चो॑ दधाति ।  
विश्वे॑ देवा॒ जर॑दष्टि॒र्यथास॒दित्या॑ह ।  
जर॑दष्टिमे॒वैन॑ङ्करोति ।
</details>

<details><summary>भट्टभास्करटीका</summary>

8इममग्न आयुष इति ॥ घृतं निष्पिबन्तमनुमन्त्रयते । जरदष्टिमेवेति । जराप्राप्त्या दीर्घायुष्ट्वं लक्ष्यते ॥
</details>

<details><summary>मूलम् (संयुक्तम्)</summary>

अ॒ग्निरायु॑ष्मा॒निति॒ हस्त॑ङ्गृह्णात्ये॒ते वै दे॒वा आयु॑ष्मन्त॒स्त ए॒वास्मि॒न्नायु॑र्दधति॒ सर्व॒मायु॑रेति ॥[45]  
</details>

<details open><summary>विश्वास-प्रस्तुतिः</summary>

अ॒ग्निरायु॑ष्मा॒निति॒ हस्त॑ङ्गृह्णाति ।   
ए॒ते वै दे॒वा आयु॑ष्मन्तः ।  
त ए॒वास्मि॒न्नायु॑र्दधति॒ सर्व॒मायु॑रेति ॥
</details>

<details><summary>मूलम्</summary>

अ॒ग्निरायु॑ष्मा॒निति॒ हस्त॑ङ्गृह्णाति ।   
ए॒ते वै दे॒वा आयु॑ष्मन्तः ।  
त ए॒वास्मि॒न्नायु॑र्दधति॒ सर्व॒मायु॑रेति ॥
</details>

<details><summary>भट्टभास्करटीका</summary>

9अग्निरायुष्मानिति ब्रह्मा यजमानस्य हस्तं गृह्णाति ॥

इति द्वितीये तृतीये एकादशोनुवाकः ॥  
</details>
