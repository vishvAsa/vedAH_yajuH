+++
title = "०८"

+++
इडाभक्षणम्  ७-१५ प्राशित्रभक्षणं च

प्रजापतिर्ऋषिः
<details><summary>मूलम् (संयुक्तम्)</summary>

प॒शवो॒ वा इडा᳚ स्व॒यमा द॑त्ते॒ काम॑मे॒वात्मना॑ पशू॒नामा द॑त्ते॒ न ह्य॑न्यᳵ काम॑म्पशू॒नाम्प्र॒यच्छ॑ति वा॒चस्पत॑ये त्वा हु॒तम्प्राश्ञा॒मीत्या॑ह॒ वाच॑मे॒व भा॑ग॒धेये॑न प्रीणाति॒ सद॑स॒स्पत॑ये त्वा हु॒तम्प्राश्ञा॒मीत्या॑ह
</details>

<details open><summary>विश्वास-प्रस्तुतिः</summary>

प॒शवो॒ वा इडा᳚ स्व॒यमा द॑त्ते ।  
काम॑मे॒वात्मना॑ पशू॒नामा द॑त्ते ।  
न ह्य॑न्यᳵ काम॑म्पशू॒नाम्प्र॒यच्छ॑ति ।  
वा॒चस्पत॑ये त्वा हु॒तम्प्राश्ञा॒मीत्या॑ह ।  
वाच॑मे॒व भा॑ग॒धेये॑न प्रीणाति ।  
सद॑स॒स्पत॑ये त्वा हु॒तम्प्राश्ञा॒मीत्या॑ह ।  
</details>

<details><summary>मूलम्</summary>

प॒शवो॒ वा इडा᳚ स्व॒यमा द॑त्ते ।  
काम॑मे॒वात्मना॑ पशू॒नामा द॑त्ते ।  
न ह्य॑न्यᳵ काम॑म्पशू॒नाम्प्र॒यच्छ॑ति ।  
वा॒चस्पत॑ये त्वा हु॒तम्प्राश्ञा॒मीत्या॑ह ।  
वाच॑मे॒व भा॑ग॒धेये॑न प्रीणाति ।  
सद॑स॒स्पत॑ये त्वा हु॒तम्प्राश्ञा॒मीत्या॑ह ।  
</details>

<details><summary>भट्टभास्करटीका</summary>

1पशवो वा इत्यादि ॥ इडायाः स्वयमादानव्याजेन पशूनामेव कामं स्वयमादत्ते पशुभ्यः प्रदातुं हस्ते गृह्णाति । न ह्यन्यः पशूनां कामं प्रदातुमर्हतीति ॥
</details>

<details><summary>मूलम् (संयुक्तम्)</summary>

स्व॒गाकृ॑त्यै चतुरव॒त्तम्भ॑वति ह॒विर्वै च॑तुरव॒त्तम्प॒शव॑श्चतुरव॒त्तय्ँयद्धोता᳚ प्राश्ञी॒याद्धोता᳚ [42]  आर्ति॒मार्च्छे॒द्यद॒ग्नौ जु॑हु॒याद्रु॒द्राय॑ प॒शूनपि॑ दध्यादप॒शुर्यज॑मानस्स्यात्
</details>

<details open><summary>विश्वास-प्रस्तुतिः</summary>

स्व॒गाकृ॑त्यै चतुरव॒त्तम्भ॑वति।  
</details>

<details><summary>मूलम्</summary>

स्व॒गाकृ॑त्यै चतुरव॒त्तम्भ॑वति।  
</details>

<details><summary>भट्टभास्करटीका</summary>

2स्वगाकृतिः यथा स्वभागकरणम् । 'ऊर्यादिच्विडाचश्च' इति गतित्वात् 'तादौ च' इति गतेः प्रकृतिस्वरत्वम् ।
</details>

<details open><summary>विश्वास-प्रस्तुतिः</summary>

ह॒विर्वै च॑तुरवत् ।  
तम्प॒शव॑श्चतुरवत् ।  
तय्ँयद्धोता᳚ प्राश्ञीयात् ।  
होता᳚ आर्ति॒मार्छे᳚त् ।

यद॒ग्नौ जु॑हु॒याद्रु॒द्राय॑ प॒शूनपि॑ दध्यात् ।

अप॒शुर्यज॑मानस्स्यात् ।  
</details>

<details><summary>मूलम्</summary>

ह॒विर्वै च॑तुरवत् ।  
तम्प॒शव॑श्चतुरवत् ।  
तय्ँयद्धोता᳚ प्राश्ञीयात् ।  
होता᳚ आर्ति॒मार्छे᳚त् ।

यद॒ग्नौ जु॑हु॒याद्रु॒द्राय॑ प॒शूनपि॑ दध्यात् ।

अप॒शुर्यज॑मानस्स्यात् ।  
</details>

<details><summary>भट्टभास्करटीका</summary>

चतुरवत्तमित्यादि । गतम् ॥
</details>

<details><summary>मूलम् (संयुक्तम्)</summary>

वा॒चस्पत॑ये त्वा हु॒तम्प्राश्ञा॒मीत्या॑ह प॒रोख्ष॑मे॒वैन॑ज्जुहोति॒ सद॑स॒स्पत॑ये त्वा हु॒तम्प्राश्ञा॒मीत्या॑ह स्व॒गाकृ॑त्यै॒ प्राश्ञ॑न्ति ती॒र्थ ए॒व प्राश्ञ॑न्ति॒ दख्षि॑णान्ददाति ती॒र्थ ए॒व दख्षि॑णान्ददाति॒ वि वा ए॒तद्य॒ज्ञम् [43] छिन्दन्ति
</details>

<details open><summary>विश्वास-प्रस्तुतिः</summary>

वा॒चस्पत॑ये त्वा हु॒तम्प्राश्ञा॒मीत्या॑ह ।  
प॒रोख्ष॑मे॒वैन॑ज्जुहोति ।  
सद॑स॒स्पत॑ये त्वा हु॒तम्प्राश्ञा॒मीत्या॑ह ।  
</details>

<details><summary>मूलम्</summary>

वा॒चस्पत॑ये त्वा हु॒तम्प्राश्ञा॒मीत्या॑ह ।  
प॒रोख्ष॑मे॒वैन॑ज्जुहोति ।  
सद॑स॒स्पत॑ये त्वा हु॒तम्प्राश्ञा॒मीत्या॑ह ।  
</details>

<details><summary>भट्टभास्करटीका</summary>

3परोक्षमिति ॥ कोऽत्र प्राश्नाति प्रहूयत एवेदं वाचस्पतय इति प्रच्छादनं परोक्षत्वम् । तेन होतुः प्राशननिमित्ताया आर्तेरप्रसङ्गः ।
</details>

<details open><summary>विश्वास-प्रस्तुतिः</summary>

स्व॒गाकृ॑त्यै॒ प्राश्ञ॑न्ति ।  
ती॒र्थ ए॒व प्राश्ञ॑न्ति ।  
दख्षि॑णान्ददाति ।  
ती॒र्थ ए॒व दख्षि॑णान्ददाति ।  
</details>

<details><summary>मूलम्</summary>

स्व॒गाकृ॑त्यै॒ प्राश्ञ॑न्ति ।  
ती॒र्थ ए॒व प्राश्ञ॑न्ति ।  
दख्षि॑णान्ददाति ।  
ती॒र्थ ए॒व दख्षि॑णान्ददाति ।  
</details>

<details><summary>भट्टभास्करटीका</summary>

प्राश्नातीति । सर्वेऽपि यजमानपञ्चमाः सह प्राश्नन्तीति । तीर्थे दुःखोत्तरणावसरे प्राशनं दक्षिणादानं च कृतं भवतीति । ऋत्विग्भ्यः पुरोडाशप्रदानं दक्षिणा ।
</details>

<details open><summary>विश्वास-प्रस्तुतिः</summary>

वि वा ए॒तद्य॒ज्ञम् छिन्दन्ति ।  
</details>

<details><summary>मूलम्</summary>

वि वा ए॒तद्य॒ज्ञम् छिन्दन्ति ।  
</details>

<details><summary>भट्टभास्करटीका</summary>

वि वा एतदित्यादि । गतम् ॥
</details>

<details><summary>मूलम् (संयुक्तम्)</summary>

यन्म॑ध्य॒तᳶ प्रा॒श्ञन्त्य॒द्भिर्मा᳚र्जयन्त॒ आपो॒ वै सर्वा॑ दे॒वता॑ दे॒वता॑भिरे॒व य॒ज्ञꣳ सन्त॑न्वन्ति
</details>

<details open><summary>विश्वास-प्रस्तुतिः</summary>

यन्म॑ध्य॒तᳶ प्रा॒श्ञन्ति॑ ।  
अ॒द्भिर्मा᳚र्जयन्ते ।
आपो॒ वै सर्वा॑  दे॒वताः᳚ ।  
दे॒वता॑भिरे॒व य॒ज्ञꣳ सन्त॑न्वन्ति ।
</details>

<details><summary>मूलम्</summary>

यन्म॑ध्य॒तᳶ प्रा॒श्ञन्ति॑ ।  
अ॒द्भिर्मा᳚र्जयन्ते ।
आपो॒ वै सर्वा॑  दे॒वताः᳚ ।  
दे॒वता॑भिरे॒व य॒ज्ञꣳ सन्त॑न्वन्ति ।
</details>

<details><summary>भट्टभास्करटीका</summary>

4मार्जयन्त इति ॥ 'मनो ज्योतिः' इत्यन्तर्वेदि मार्जनम् ॥
</details>

<details><summary>मूलम् (संयुक्तम्)</summary>

दे॒वा वै य॒ज्ञाद्रु॒द्रम॒न्तरा॑य॒न्थ्स य॒ज्ञम॑विध्य॒त्तन्दे॒वा अ॒भि सम॑गच्छन्त॒ कल्प॑तान्न इ॒दमिति॒ ते᳚ऽब्रुव॒न्थ्स्वि॑ष्ट॒व्ँवै न॑ इ॒दम्भ॑विष्यति यदि॒मꣳ रा॑धयि॒ष्याम॒ इति॒ तथ्स्वि॑ष्ट॒कृत॑स्स्विष्टकृ॒त्त्वन्तस्यावि॑द्ध॒न्निः [44]  अ॒कृ॒न्त॒न्यवे॑न॒ सम्मि॑त॒न्तस्मा᳚द्यवमा॒त्रमव॑ द्येत् ।
</details>

<details open><summary>विश्वास-प्रस्तुतिः</summary>

दे॒वा वै य॒ज्ञाद्रु॒द्रम॒न्तरा॑यन्  ।  
स य॒ज्ञम॑विध्यत् ।  
तन्दे॒वा अ॒भि सम॑गच्छन्त ।
कल्प॑तान्न इ॒दमिति॑ ।  
</details>

<details><summary>मूलम्</summary>

दे॒वा वै य॒ज्ञाद्रु॒द्रम॒न्तरा॑यन्  ।  
स य॒ज्ञम॑विध्यत् ।  
तन्दे॒वा अ॒भि सम॑गच्छन्त ।
कल्प॑तान्न इ॒दमिति॑ ।  
</details>

<details><summary>भट्टभास्करटीका</summary>

5देवा वै यज्ञादिति ॥ अन्तरणं विस्मरणाद्यज्ञेऽननुप्रवेशनम् । कल्पनं कर्म्णोऽविकलसम्पत्तिः ।
</details>

<details open><summary>विश्वास-प्रस्तुतिः</summary>

ते᳚ऽब्रुव॒न्थ्स्वि॑ष्ट॒व्ँवै न॑ इ॒दम्भ॑विष्यति ।  
यदि॒मꣳ रा॑धयि॒ष्याम॒ इति॑ ।

तथ्स्वि॑ष्ट॒कृत॑स्स्विष्टकृ॒त्त्वम् ।

तस्यावि॑द्ध॒न् निर॑कृन्तन्न् ।  
यवे॑न॒ सम्मि॑तम् ।  
तस्मा᳚द्यवमा॒त्रमव॑ द्येत्  ।  
</details>

<details><summary>मूलम्</summary>

ते᳚ऽब्रुव॒न्थ्स्वि॑ष्ट॒व्ँवै न॑ इ॒दम्भ॑विष्यति ।  
यदि॒मꣳ रा॑धयि॒ष्याम॒ इति॑ ।

तथ्स्वि॑ष्ट॒कृत॑स्स्विष्टकृ॒त्त्वम् ।

तस्यावि॑द्ध॒न् निर॑कृन्तन्न् ।  
यवे॑न॒ सम्मि॑तम् ।  
तस्मा᳚द्यवमा॒त्रमव॑ द्येत्  ।  
</details>

<details><summary>भट्टभास्करटीका</summary>

अथ देवा अब्रुवन् इमं राधयिष्यामः तेन चैव यज्ञः स्विष्टकृतं भवतीति । ततः स्विष्टकृतमाराधयित्वा यज्ञस्य तदाविद्धं यवमात्रं निष्कृष्य तेन प्राशित्रमकुर्वन् तस्माद्यदि यवमात्राज्ज्यायः प्रवृद्धमवद्येत् यज्ञस्य रोपयेत् विमोहयेत् । रुप विमोहने । लिङ्गं चा - 'मा रूरुपाम यज्ञस्य' इति ॥
</details>

<details><summary>मूलम् (संयुक्तम्)</summary>

यज्ज्यायो॑ऽव॒द्येद्रो॒पये॒त्तद्य॒ज्ञस्य॒ यदुप॑ च स्तृणी॒याद॒भि च॑ घा॒रये॑दुभयतस्सꣵश्वा॒यि कु॑र्यादव॒दाया॒भि घा॑रयति॒ द्विस्सम्प॑द्यते द्वि॒पाद्यज॑मान॒ᳶ प्रति॑ष्ठित्यै॒ यत्ति॑र॒श्चीन॑मति॒हरे॒दन॑भिविद्धय्ँय॒ज्ञस्या॒भि वि॑ध्ये॒दग्रे॑ण॒ परि॑ हरति ती॒र्थेनै॒व परि॑ हरति
</details>

<details open><summary>विश्वास-प्रस्तुतिः</summary>

यज्ज्यायो॑ऽव॒द्येद्रो॒पो॒पये॒त्तद्य॒ज्ञस्य॑ ।  
यदुप॑ च स्तृणी॒याद॒भि च॑ घा॒रये॑त् ।  
उ॒भ॒य॒त्॒स्स॒ꣵं॒श्वा॒यि कु॑र्यात् ।   
अ॒व॒दाया॒भि घा॑रयति ।    
द्विस्सम्प॑द्यते द्वि॒पाद्यज॑मान॒ᳶ प्रति॑ष्ठित्यै ।  

यत्ति॑र॒श्चीन॑मति॒ हरे᳚त् ।  
अन॑भिविद्धय्ँय॒ज्ञस्या॒भि वि॑ध्येत्    ।  

अग्रे॑ण॒ परि॑ हरति  ।  

ती॒र्थेनै॒व परि॑ हरति   ।  
</details>

<details><summary>मूलम्</summary>

यज्ज्यायो॑ऽव॒द्येद्रो॒पो॒पये॒त्तद्य॒ज्ञस्य॑ ।  
यदुप॑ च स्तृणी॒याद॒भि च॑ घा॒रये॑त् ।  
उ॒भ॒य॒त्॒स्स॒ꣵं॒श्वा॒यि कु॑र्यात् ।   
अ॒व॒दाया॒भि घा॑रयति ।    
द्विस्सम्प॑द्यते द्वि॒पाद्यज॑मान॒ᳶ प्रति॑ष्ठित्यै ।  

यत्ति॑र॒श्चीन॑मति॒ हरे᳚त् ।  
अन॑भिविद्धय्ँय॒ज्ञस्या॒भि वि॑ध्येत्    ।  

अग्रे॑ण॒ परि॑ हरति  ।  

ती॒र्थेनै॒व परि॑ हरति   ।  
</details>

<details><summary>भट्टभास्करटीका</summary>

6यदित्यादि ॥ उभयपार्श्वरुग्णं उभयतः संशायि । यत्तिरश्चीनमित्यादि ॥ गतम् ॥
</details>

<details><summary>मूलम् (संयुक्तम्)</summary>

तत्पू॒ष्णे पर्य॑हर॒न्तत् [45]  पू॒षा प्राश्य॑ द॒तो॑ऽरुण॒त्तस्मा᳚त्पू॒षा प्र॑पि॒ष्टभा॑गोऽद॒न्तको॒ हि तन्दे॒वा अ॑ब्रुव॒न्वि वा अ॒यमा᳚र्ध्यप्राशित्रि॒यो वा अ॒यम॑भू॒दिति॒ तद्बृह॒स्पत॑ये॒ पर्य॑हर॒न्थ्सो॑ऽबिभे॒द्बृह॒स्पति॑रि॒त्थव्ँवाव स्य आर्ति॒मारि॑ष्य॒तीति॒ स ए॒तम्मन्त्र॑मपश्य॒थ्सूर्य॑स्य त्वा॒ चख्षु॑षा॒ प्रति॑ पश्या॒मीत्य॑ब्रवी॒न्न हि सूर्य॑स्य॒ चख्षुः॑ [46]  किञ्च॒न हि॒नस्ति॒ सो॑ऽबिभेत्प्रतिगृ॒ह्णन्त॑म्मा हिꣳसिष्य॒तीति॑ दे॒वस्य॑ त्वा सवि॒तुᳶ प्र॑स॒वे᳚ऽश्विनो᳚र्बा॒हुभ्या᳚म्पू॒ष्णो हस्ता᳚भ्या॒म्प्रति॑ गृह्णा॒मीत्य॑ब्रवीथ्सवि॒तृप्र॑सूत ए॒वैन॒द्ब्रह्म॑णा दे॒वता॑भि॒ᳶ प्रत्य॑गृह्णा॒थ्सो॑ऽबिभेत्प्रा॒श्ञन्त॑म्मा हिꣳसिष्य॒तीत्य॒ग्नेस्त्वा॒स्ये॑न॒ प्राश्ञा॒मीत्य॑ब्रवी॒न्न ह्य॑ग्नेरा॒स्य॑ङ्किञ्च॒न हि॒नस्ति॒ सो॑ऽबिभेत् [47]  
प्राशि॑तम्मा हिꣳसिष्य॒तीति॑ ब्राह्म॒णस्यो॒दरे॒णेत्य॑ब्रवी॒न्न हि ब्रा᳚ह्म॒णस्यो॒दर॒ङ्किञ्च॒न हि॒नस्ति॒ बृह॒स्पते॒र्ब्रह्म॒णेति॒ स हि ब्रह्मि॒ष्ठः
</details>

<details open><summary>विश्वास-प्रस्तुतिः</summary>

तत्पू॒ष्णे पर्य॑हरन् ।  
</details>

<details><summary>मूलम्</summary>

तत्पू॒ष्णे पर्य॑हरन् ।  
</details>

<details><summary>भट्टभास्करटीका</summary>

7तदित्यादि ॥ तद्देवतानिष्ठं प्राशित्रं देवाः पूष्णे प्रथमं पर्यहरन्,
</details>

<details open><summary>विश्वास-प्रस्तुतिः</summary>

तत् पू॒षा प्राश्य॑ द॒तो॑ऽरुणत्  ।   
</details>

<details><summary>मूलम्</summary>

तत् पू॒षा प्राश्य॑ द॒तो॑ऽरुणत्  ।   
</details>

<details><summary>भट्टभास्करटीका</summary>

तत्प्राश्य पूषा आत्मीयान् दन्तानरुणत् । रुद्धात् भग्नात् तस्मादद्यत्वेऽपि पूषा प्रपिष्टभागो भवति, दन्तहीनत्वात् ।
</details>

<details open><summary>विश्वास-प्रस्तुतिः</summary>

तस्मा᳚त्पू॒षा प्र॑पि॒ष्टभा॑गोऽद॒न्तको॒ हि ।  

तन्दे॒वा अ॑ब्रुवन् ।  

वि वा अ॒यमा᳚र्ध्यप्राशित्रि॒यो वा अ॒यम॑भू॒दिति॑ ।  


तद्बृह॒स्पत॑ये॒ पर्य॑हरन् ।
</details>

<details><summary>मूलम्</summary>

तस्मा᳚त्पू॒षा प्र॑पि॒ष्टभा॑गोऽद॒न्तको॒ हि ।  

तन्दे॒वा अ॑ब्रुवन् ।  

वि वा अ॒यमा᳚र्ध्यप्राशित्रि॒यो वा अ॒यम॑भू॒दिति॑ ।  


तद्बृह॒स्पत॑ये॒ पर्य॑हरन् ।
</details>

<details><summary>भट्टभास्करटीका</summary>

एवमयं वृद्धाङ्गोप्राशिन्नार्ह इति देवाः तं हित्वा तद्बृहस्पतये पर्यहरन् ।
</details>

<details open><summary>विश्वास-प्रस्तुतिः</summary>

सो॑ऽबिभेत् ।
बृह॒स्पति॑रि॒त्थव्ँवाव स्य आर्ति॒मारि॑ष्य॒तीति॑ ।  
स ए॒तम्मन्त्र॑मपश्यत् ।  
सूर्य॑स्य त्वा॒ चख्षु॑षा॒ प्रति॑ पश्या॒मीत्य॑ब्रवीत् ।  
</details>

<details><summary>मूलम्</summary>

सो॑ऽबिभेत् ।
बृह॒स्पति॑रि॒त्थव्ँवाव स्य आर्ति॒मारि॑ष्य॒तीति॑ ।  
स ए॒तम्मन्त्र॑मपश्यत् ।  
सूर्य॑स्य त्वा॒ चख्षु॑षा॒ प्रति॑ पश्या॒मीत्य॑ब्रवीत् ।  
</details>

<details><summary>भट्टभास्करटीका</summary>

अथ बृहस्पतिः एषोऽहमपि एतत्प्राशनेनास्तं गमिष्यामीति बिभ्यत् 'सूर्यस्य त्वा' इतीमं मन्त्रं दृष्ट्वा तेन प्राशित्रमपश्यत् ।
</details>

<details open><summary>विश्वास-प्रस्तुतिः</summary>

न हि सूर्य॑स्य॒ चख्षु॒ᳶ  किञ्च॒न हि॒नस्ति ।
</details>

<details><summary>मूलम्</summary>

न हि सूर्य॑स्य॒ चख्षु॒ᳶ  किञ्च॒न हि॒नस्ति ।
</details>

<details><summary>भट्टभास्करटीका</summary>

न हीति । सूर्यस्य सम्बन्धि सर्वलोकस्य चक्षुस्स्थानीयं मण्डलं सर्वलोकोपजीवि न हि कस्य चिद्धिंस्यं भवति । तस्मात्सूर्यः पश्यति नाहमिति । तं दृष्ट्वा पश्यन्न पश्यतीति न हिंस्यः ।
</details>

<details open><summary>विश्वास-प्रस्तुतिः</summary>

सो॑ऽबिभेत् ।  
प्रतिगृ॒ह्णन्त॑म्मा हिꣳसिष्य॒तीति॑ ।  
दे॒वस्य॑ त्वा सवि॒तुᳶ प्र॑स॒वे᳚ऽश्विनो᳚र्बा॒हुभ्या᳚म्पू॒ष्णो हस्ता᳚भ्या॒म्प्रति॑ गृह्णा॒मीत्य॑ब्रवीत् ।
स॒वि॒तृ॒प्र॑सूत  ए॒वैन॒द्ब्रह्म॑णा दे॒वता॑भि॒ᳶ प्रत्य॑गृह्णात् ।  
सो॑ऽबिभेत् ।
प्रा॒श्ञन्त॑म्मा हिꣳसिष्य॒तीति॑ ।  
</details>

<details><summary>मूलम्</summary>

सो॑ऽबिभेत् ।  
प्रतिगृ॒ह्णन्त॑म्मा हिꣳसिष्य॒तीति॑ ।  
दे॒वस्य॑ त्वा सवि॒तुᳶ प्र॑स॒वे᳚ऽश्विनो᳚र्बा॒हुभ्या᳚म्पू॒ष्णो हस्ता᳚भ्या॒म्प्रति॑ गृह्णा॒मीत्य॑ब्रवीत् ।
स॒वि॒तृ॒प्र॑सूत  ए॒वैन॒द्ब्रह्म॑णा दे॒वता॑भि॒ᳶ प्रत्य॑गृह्णात् ।  
सो॑ऽबिभेत् ।
प्रा॒श्ञन्त॑म्मा हिꣳसिष्य॒तीति॑ ।  
</details>

<details><summary>भट्टभास्करटीका</summary>

अथ 'देवस्य त्वा' इति मन्त्रेण सवित्राऽनुज्ञातो देवताभावेन प्रतिगृह्णन् प्रतिगृह्णातीति न बाध्यः । 'अग्नेस्त्वाऽऽस्येन इत्यग्न्यास्यबुद्ध्या प्राश्नन् प्राश्नातीति, न बाध्यः ।
</details>

<details open><summary>विश्वास-प्रस्तुतिः</summary>

अ॒ग्नेस्त्वा॒स्ये॑न॒ प्राश्ञा॒मीत्य॑ब्रीत् ।  

न॒ ह्य॑ग्नेरा॒स्य॑ङ्किञ्च॒न हि॒नस्ति ।  
सो॑ऽबिभेत्  ।

प्राशि॑तम्मा हिꣳसिष्य॒तीति॑ ।  
ब्रा॒ह्म॒णस्यो॒दरे॑णेत्य॑ब्रवीत् ।  
</details>

<details><summary>मूलम्</summary>

अ॒ग्नेस्त्वा॒स्ये॑न॒ प्राश्ञा॒मीत्य॑ब्रीत् ।  

न॒ ह्य॑ग्नेरा॒स्य॑ङ्किञ्च॒न हि॒नस्ति ।  
सो॑ऽबिभेत्  ।

प्राशि॑तम्मा हिꣳसिष्य॒तीति॑ ।  
ब्रा॒ह्म॒णस्यो॒दरे॑णेत्य॑ब्रवीत् ।  
</details>

<details><summary>भट्टभास्करटीका</summary>

ब्राह्मणस्योदरेणेति । ब्राह्मणोदरधिया प्राशित्रं स्थापयन् प्राशितवानिति न हिंसितव्यः ।
</details>

<details open><summary>विश्वास-प्रस्तुतिः</summary>

न हि ब्रा᳚ह्म॒णस्यो॒दर॒ङ्किञ्च॒न हि॒नस्ति ।  
बृह॒स्पते॒र्ब्रह्म॒णेति॒ स हि ब्रह्मि॒ष्ठः ।  
</details>

<details><summary>मूलम्</summary>

न हि ब्रा᳚ह्म॒णस्यो॒दर॒ङ्किञ्च॒न हि॒नस्ति ।  
बृह॒स्पते॒र्ब्रह्म॒णेति॒ स हि ब्रह्मि॒ष्ठः ।  
</details>

<details><summary>भट्टभास्करटीका</summary>

स हीति । बृहस्पतिर्हि ब्राह्मणतरः तस्मादेवमुच्यत इति ॥
</details>

<details><summary>मूलम् (संयुक्तम्)</summary>

अप॒ वा ए॒तस्मा᳚त्प्रा॒णाᳵ क्रा॑मन्ति॒ यᳶ प्रा॑शि॒त्रम्प्रा॒श्ञात्य॒द्भिर्मा᳚र्जयि॒त्वा प्रा॒णान्थ्सम्मृ॑शते॒ऽमृत॒व्ँवै प्रा॒णा अ॒मृत॒माप॑ᳶ प्रा॒णाने॒व य॑थास्था॒नमुप॑ ह्वयते ॥ [48]  
</details>

<details><summary>भट्टभास्करटीका</summary>

8अप वा इत्यादि ॥ गतम् ॥

इति द्वितीये षष्ठेऽष्टमोऽनुवाकः ॥  
</details>
