+++
title = "०५ बर्हिःप्रयोगः"

+++
प्रजापतिर्ऋषिः
<details><summary>मूलम् (संयुक्तम्)</summary>

ब्र॒ह्म॒वा॒दिनो॑ वदन्त्य॒द्भिर्ह॒वीꣳषि॒ प्रौख्षी॒ᳵ केना॒प इति॒ ब्रह्म॒णेति॑ ब्रूयाद॒द्भिर्ह्ये॑व ह॒वीꣳषि॑ प्रो॒ख्षति॒
</details>

<details open><summary>विश्वास-प्रस्तुतिः</summary>

ब्र॒ह्म॒वा॒दिनो॑ वदन्ति ।  
अ॒द्भिर्ह॒वीꣳषि॒ प्रौख्षीः᳚ ।  
केना॒प इति॒ , ब्रह्म॒णेति॑ ब्रूयात् ।  
</details>

<details><summary>मूलम्</summary>

ब्र॒ह्म॒वा॒दिनो॑ वदन्ति ।  
अ॒द्भिर्ह॒वीꣳषि॒ प्रौख्षीः᳚ ।  
केना॒प इति॒ , ब्रह्म॒णेति॑ ब्रूयात् ।  
</details>

<details><summary>भट्टभास्कर-टीका</summary>

1ब्रह्मवादिन इत्यादि ॥ अध्वर्युः पर्यनुयुज्यते । ब्रह्मणेति । 'प्रोक्षितास्स्थ' इति मन्त्रेण । कीदृशमिदं ब्रह्मणा अपां प्रोक्षणं; अप्रोक्षणमेवेदमुक्तं भवति;
</details>

<details open><summary>विश्वास-प्रस्तुतिः</summary>

अ॒द्भिर्ह्ये॑व ह॒वीꣳषि॑  ।
</details>

<details><summary>मूलम्</summary>

अ॒द्भिर्ह्ये॑व ह॒वीꣳषि॑  ।
</details>

<details><summary>भट्टभास्कर-टीका</summary>

मन्त्रोच्चारणमात्रमेव क्रियते इत्यत आह - अद्भिर्ह्येवेत्यादि । यस्मात् अद्भिः हविषां प्रोक्षणद्वारेण मेध्यत्वं क्रियत इति ब्रह्मणाऽपि तदपामिति । तस्मात् ब्रह्मणेत्युत्तरं ब्रूयादिति ॥
</details>

<details><summary>मूलम् (संयुक्तम्)</summary>

ब्रह्म॑णा॒ऽप इ॒ध्माब॒र्हिᳶ प्रोख्ष॑ति॒ मेध्य॑मे॒वैन॑त्करोति॒ वेदि॒म्प्रोख्ष॑त्यृ॒ख्षा वा ए॒षाऽलो॒मका॑ऽमे॒ध्या यद्वेदि॒र्मेध्या॑मे॒वैना᳚ङ्करोति
 
</details>

<details open><summary>विश्वास-प्रस्तुतिः</summary>

ब्रह्म॑णा॒ऽप इ॒ध्माब॒र्हिᳶ प्रोख्ष॑ति ।   
मेध्य॑मे॒वैन॑त्करोति ।  
वेदि॒म्प्रोख्ष॑ति ।  
</details>

<details><summary>मूलम्</summary>

ब्रह्म॑णा॒ऽप इ॒ध्माब॒र्हिᳶ प्रोख्ष॑ति ।   
मेध्य॑मे॒वैन॑त्करोति ।  
वेदि॒म्प्रोख्ष॑ति ।  
</details>

<details><summary>भट्टभास्कर-टीका</summary>

2इध्माबर्हिरित्यादि ॥ छान्दसं पूर्वोत्तरयोर्युगपत् प्रकृतिस्वरत्वम् ।
</details>

<details open><summary>विश्वास-प्रस्तुतिः</summary>

ऋ॒ख्षा वा ए॒षाऽलो॒मका॑ऽमे॒ध्या ।  
यद्वेदि॒र्मेध्या॑मे॒वैना᳚ङ्करोति ।
</details>

<details><summary>मूलम्</summary>

ऋ॒ख्षा वा ए॒षाऽलो॒मका॑ऽमे॒ध्या ।  
यद्वेदि॒र्मेध्या॑मे॒वैना᳚ङ्करोति ।
</details>

<details><summary>भट्टभास्कर-टीका</summary>

ऋक्षा वा एषेति । ऋक्षा तृणादिरहिता स्थाली एषा वेदिः मूलादिच्छेदनेन ऋक्षा अलोमका उप्तलोमा अमेध्या तस्मात् प्रोक्षणेन मेध्यामेवैनां करोति । वावकाश[क्षिपकादि]त्वादित्वाभावः ॥
</details>

<details><summary>मूलम् (संयुक्तम्)</summary>

दि॒वे त्वा॒ऽन्तरि॑ख्षाय त्वा पृथि॒व्यै त्वेति॑ ब॒र्हिरा॒साद्य॒ प्र [24]  उ॒ख्ष॒त्ये॒भ्य ए॒वैन॑ल्लो॒केभ्य॒ᳶ प्रोख्ष॑ति
</details>

<details open><summary>विश्वास-प्रस्तुतिः</summary>

दि॒वे त्वा॒ऽन्तरि॑ख्षाय त्वा पृथि॒व्यै त्वेति॑ ब॒र्हिरा॒साद्य॒  प्रोख्ष॑ति  ।  
ए॒भ्य ए॒वैन॑ल्लो॒केभ्य॒ᳶ प्रोख्ष॑ति ।  
</details>

<details><summary>मूलम्</summary>

दि॒वे त्वा॒ऽन्तरि॑ख्षाय त्वा पृथि॒व्यै त्वेति॑ ब॒र्हिरा॒साद्य॒  प्रोख्ष॑ति  ।  
ए॒भ्य ए॒वैन॑ल्लो॒केभ्य॒ᳶ प्रोख्ष॑ति ।  
</details>

<details><summary>भट्टभास्कर-टीका</summary>

3दिवे त्वेत्यग्रादारभ्य प्रोक्षणम् ॥
</details>

<details><summary>मूलम् (संयुक्तम्)</summary>

क्रू॒रमि॑व॒ वा ए॒तत्क॑रोति॒ यत्खन॑त्य॒पो नि न॑यति॒ शान्त्यै॑ पु॒रस्ता᳚त्प्रस्त॒रङ्गृ॑ह्णाति॒ मुख्य॑मे॒वैन॑ङ्करो॒तीय॑न्तङ्गृह्णाति प्र॒जाप॑तिना यज्ञमु॒खेन॒ सम्मि॑तम्ब॒र्हिस्स्तृ॑णाति प्र॒जा वै ब॒र्हिᳶ पृ॑थि॒वी वेदि॑ᳶ प्र॒जा ए॒व पृ॑थि॒व्याम्प्रति॑ ष्ठापयति
</details>

<details open><summary>विश्वास-प्रस्तुतिः</summary>

क्रू॒रमि॑व॒ वा ए॒तत्क॑रोति ।  
यत्खन॑त्य॒पो नि न॑यति ।  
शान्त्यै॑ पु॒रस्ता᳚त्प्रस्त॒रङ्गृ॑ह्णाति ।  
मुख्य॑मे॒वैन॑ङ्करोति ।  
इय॑न्तङ्गृह्णाति ।  
प्र॒जाप॑तिना यज्ञमु॒खेन॒ सम्मि॑तम्ब॒र्हिस्स्तृ॑णाति ।  
प्र॒जा वै ब॒र्हिᳶ पृ॑थि॒वी वेदि॑ᳶ प्र॒जा ए॒व पृ॑थि॒व्याम्प्रति॑ ष्ठापयति ।  
</details>

<details><summary>मूलम्</summary>

क्रू॒रमि॑व॒ वा ए॒तत्क॑रोति ।  
यत्खन॑त्य॒पो नि न॑यति ।  
शान्त्यै॑ पु॒रस्ता᳚त्प्रस्त॒रङ्गृ॑ह्णाति ।  
मुख्य॑मे॒वैन॑ङ्करोति ।  
इय॑न्तङ्गृह्णाति ।  
प्र॒जाप॑तिना यज्ञमु॒खेन॒ सम्मि॑तम्ब॒र्हिस्स्तृ॑णाति ।  
प्र॒जा वै ब॒र्हिᳶ पृ॑थि॒वी वेदि॑ᳶ प्र॒जा ए॒व पृ॑थि॒व्याम्प्रति॑ ष्ठापयति ।  
</details>

<details><summary>भट्टभास्कर-टीका</summary>

4क्रूरमिवेत्यादि ॥ गतम् ॥
</details>

<details><summary>मूलम् (संयुक्तम्)</summary>

अन॑तिदृश्ञꣵ स्तृणाति प्र॒जयै॒वैन॑म्प॒शुभि॒रन॑तिदृश्ञङ्करोति [25]  
</details>

<details open><summary>विश्वास-प्रस्तुतिः</summary>

अन॑तिदृश्ञꣵ स्तृणाति ।   
प्र॒जयै॒वैन॑म्प॒शुभि॒रन॑तिदृश्ञङ्करोति  ।  
</details>

<details><summary>मूलम्</summary>

अन॑तिदृश्ञꣵ स्तृणाति ।   
प्र॒जयै॒वैन॑म्प॒शुभि॒रन॑तिदृश्ञङ्करोति  ।  
</details>

<details><summary>भट्टभास्कर-टीका</summary>

5अनतिदृश्नमिति ॥ अनतिविरळम् ॥
</details>

<details><summary>मूलम् (संयुक्तम्)</summary>

उत्त॑रम्ब॒र्हिष॑ᳶ प्रस्त॒रꣳ सा॑दयति प्र॒जा वै ब॒र्हिर्यज॑मानᳶ प्रस्त॒रो यज॑मानमे॒वाऽय॑जमाना॒दुत्त॑रङ्करोति॒ तस्मा॒द्यज॑मा॒नोऽय॑जमाना॒दुत्त॑रो॒ऽन्तर्द॑धाति
</details>

<details open><summary>विश्वास-प्रस्तुतिः</summary>

उत्त॑रम्ब॒र्हिष॑ᳶ प्रस्त॒रꣳ सा॑दयति ।  
प्र॒जा वै ब॒र्हिर्, यज॑मानᳶ प्रस्त॒रो,  यज॑मानमे॒वाऽय॑जमाना॒दुत्त॑रङ्करोति ।   

तस्मा॒द्यज॑मा॒नोऽय॑जमाना॒दुत्त॑रो॒ऽन्तर्द॑धाति ।  
</details>

<details><summary>मूलम्</summary>

उत्त॑रम्ब॒र्हिष॑ᳶ प्रस्त॒रꣳ सा॑दयति ।  
प्र॒जा वै ब॒र्हिर्, यज॑मानᳶ प्रस्त॒रो,  यज॑मानमे॒वाऽय॑जमाना॒दुत्त॑रङ्करोति ।   

तस्मा॒द्यज॑मा॒नोऽय॑जमाना॒दुत्त॑रो॒ऽन्तर्द॑धाति ।  
</details>

<details><summary>भट्टभास्कर-टीका</summary>

6उत्तरं बर्हिष इत्यादि ॥ गतम् ॥
</details>

<details><summary>मूलम् (संयुक्तम्)</summary>

व्यावृ॑त्त्या अ॒नक्ति॑ ह॒विष्कृ॑तमे॒वैनꣳ॑ सुव॒र्गल्ँलो॒कङ्ग॑मयति त्रे॒धाऽन॑क्ति॒ त्रय॑ इ॒मे लो॒का ए॒भ्य ए॒वैन॑ल्ँलो॒केभ्यो॑ऽनक्ति
</details>

<details open><summary>विश्वास-प्रस्तुतिः</summary>

व्यावृ॑त्त्या अ॒नक्ति॑ ।  

ह॒विष्कृ॑तमे॒वैनꣳ॑ सुव॒र्गल्ँलो॒कङ्ग॑मयति ।  

त्रे॒धाऽन॑क्ति ।

त्रय॑ इ॒मे लो॒का ए॒भ्य ए॒वैन॑ल्ँलो॒केभ्यो॑ऽनक्ति ।  
</details>

<details><summary>मूलम्</summary>

व्यावृ॑त्त्या अ॒नक्ति॑ ।  

ह॒विष्कृ॑तमे॒वैनꣳ॑ सुव॒र्गल्ँलो॒कङ्ग॑मयति ।  

त्रे॒धाऽन॑क्ति ।

त्रय॑ इ॒मे लो॒का ए॒भ्य ए॒वैन॑ल्ँलो॒केभ्यो॑ऽनक्ति ।  
</details>

<details><summary>भट्टभास्कर-टीका</summary>

7अनक्ति - प्रहरणकाले स्रुक्षु ॥
</details>

<details><summary>मूलम् (संयुक्तम्)</summary>

न प्रति॑ शृणाति॒ यत्प्र॑तिशृणी॒यादनू᳚र्ध्वम्भावुक॒य्ँयज॑मानस्य स्यात्
</details>

<details open><summary>विश्वास-प्रस्तुतिः</summary>

न प्रति॑ शृणाति ।  
यत्प्र॑तिशृणी॒यादनू᳚र्ध्वम्भावुक॒य्ँयज॑मानस्य स्यात् ।
</details>

<details><summary>मूलम्</summary>

न प्रति॑ शृणाति ।  
यत्प्र॑तिशृणी॒यादनू᳚र्ध्वम्भावुक॒य्ँयज॑मानस्य स्यात् ।
</details>

<details><summary>भट्टभास्कर-टीका</summary>

8न प्रति शृणातीति - नाकृष्य पुनः प्रक्षिपति । अनूर्ध्वभावुकमनूर्ध्वलोके प्रभवम् । छान्दस उकञ् ।
</details>

<details><summary>मूलम् (संयुक्तम्)</summary>

उ॒परी॑व॒ प्र ह॑रति [26]  उ॒परी॑व॒ हि सु॑व॒र्गो लो॒को नि य॑च्छति॒ वृष्टि॑मे॒वास्मै॒ नि य॑च्छति॒ नात्य॑ग्र॒म्प्र ह॑रे॒द्यदत्य॑ग्रम्प्र॒हरे॑दत्यासा॒रिण्य॑ध्व॒र्योर्नाशु॑का स्या॒न्न पु॒रस्ता॒त्प्रत्य॑स्ये॒द्यत्पु॒रस्ता᳚त्प्र॒त्यस्ये᳚थ्सुव॒र्गाल्लो॒काद्यज॑मान॒म्प्रति॑ नुदे॒त्प्राञ्च॒म्प्र ह॑रति॒ यज॑मानमे॒व सु॑व॒र्गल्ँलो॒कङ्ग॑मयति॒ न विष्व॑ञ्च॒व्ँवि यु॑या॒द्यद्विष्व॑ञ्चव्ँवियु॒यात् [27]  
स्त्र्य॑स्य जायेतो॒र्ध्वमुद्यौ᳚त्यू॒र्ध्वमि॑व॒ हि पु॒ꣳ॒सᳶ पुमा॑ने॒वास्य॑ जायते॒
</details>

<details open><summary>विश्वास-प्रस्तुतिः</summary>

उ॒परी॑व॒ प्र ह॑रति ।   
उ॒परी॑व॒ हि सु॑व॒र्गो लो॒को नि य॑च्छति ।  
वृष्टि॑मे॒वास्मै॒ नि य॑च्छति ।  
नात्य॑ग्र॒म्प्र ह॑रेत्  ।  
</details>

<details><summary>मूलम्</summary>

उ॒परी॑व॒ प्र ह॑रति ।   
उ॒परी॑व॒ हि सु॑व॒र्गो लो॒को नि य॑च्छति ।  
वृष्टि॑मे॒वास्मै॒ नि य॑च्छति ।  
नात्य॑ग्र॒म्प्र ह॑रेत्  ।  
</details>

<details><summary>भट्टभास्कर-टीका</summary>

9उपरीत्यादि ॥ गतम् । नियच्छति न्यञ्चं पातयति । अत्यग्रमिति । अग्रात्ययेन न प्रहरेत् ।
</details>

<details open><summary>विश्वास-प्रस्तुतिः</summary>

यदत्य॑ग्रम्प्र॒हरे॑दत्यासा॒रिण्य॑ध्व॒र्योर्नाशु॑का स्यात् ।   
</details>

<details><summary>मूलम्</summary>

यदत्य॑ग्रम्प्र॒हरे॑दत्यासा॒रिण्य॑ध्व॒र्योर्नाशु॑का स्यात् ।   
</details>

<details><summary>भट्टभास्कर-टीका</summary>

अत्यासारिणीति । अत्यासारशीला अध्वर्योर्नाशहेतुः वृष्टिस्स्यात् ।
</details>

<details open><summary>विश्वास-प्रस्तुतिः</summary>

न पु॒रस्ता॒त्प्रत्य॑स्येत् ।   
</details>

<details><summary>मूलम्</summary>

न पु॒रस्ता॒त्प्रत्य॑स्येत् ।   
</details>

<details><summary>भट्टभास्कर-टीका</summary>

न पुरस्तादिति । पुरस्तात् प्रतीचीनं न प्रक्षिपेत् । 'पराङिव हि सुवर्गः' इति पुरस्तात् प्रत्यसनेन यजमानः स्वर्गात्प्रतिनिवर्तितो भवति ।
</details>

<details open><summary>विश्वास-प्रस्तुतिः</summary>

यत्पु॒रस्ता᳚त्प्र॒त्यस्ये᳚त् ।  
सु॒व॒र्गाल्लो॒काद्यज॑मान॒म्प्रति॑ नुदेत् ।  
प्राञ्च॒म्प्र ह॑रति ।  
यज॑मानमे॒व सु॑व॒र्गल्ँलो॒कङ्ग॑मयति ।  
</details>

<details><summary>मूलम्</summary>

यत्पु॒रस्ता᳚त्प्र॒त्यस्ये᳚त् ।  
सु॒व॒र्गाल्लो॒काद्यज॑मान॒म्प्रति॑ नुदेत् ।  
प्राञ्च॒म्प्र ह॑रति ।  
यज॑मानमे॒व सु॑व॒र्गल्ँलो॒कङ्ग॑मयति ।  
</details>

<details><summary>भट्टभास्कर-टीका</summary>

प्राञ्चमित्यादि । गतम् ।
</details>

<details open><summary>विश्वास-प्रस्तुतिः</summary>

न विष्व॑ञ्च॒व्ँवि यु॑यात् ।  
यद्विष्व॑ञ्चव्ँवियु॒यात् ।   
</details>

<details><summary>मूलम्</summary>

न विष्व॑ञ्च॒व्ँवि यु॑यात् ।  
यद्विष्व॑ञ्चव्ँवियु॒यात् ।   
</details>

<details><summary>भट्टभास्कर-टीका</summary>

न विष्वञ्चमिति । विषूचीनाग्रं न विश्लेषयेत् ।
</details>

<details open><summary>विश्वास-प्रस्तुतिः</summary>

स्त्र्य॑स्य जायेत ।  
ऊ॒र्ध्वमुद्यौ᳚ति ।  
</details>

<details><summary>मूलम्</summary>

स्त्र्य॑स्य जायेत ।  
ऊ॒र्ध्वमुद्यौ᳚ति ।  
</details>

<details><summary>भट्टभास्कर-टीका</summary>

स्त्र्यस्येति । विषूचीनत्वात् स्त्रीव्यञ्जनस्य ।
</details>

<details open><summary>विश्वास-प्रस्तुतिः</summary>

ऊ॒र्ध्वमि॑व॒ हि पु॒ꣳ॒सᳶ पुमा॑ने॒वास्य॑ जायते ।  
</details>

<details><summary>मूलम्</summary>

ऊ॒र्ध्वमि॑व॒ हि पु॒ꣳ॒सᳶ पुमा॑ने॒वास्य॑ जायते ।  
</details>

<details><summary>भट्टभास्कर-टीका</summary>

ऊर्ध्वमेवेति । पुंव्यञ्जनस्योर्ध्वत्वात् ॥
</details>

<details><summary>मूलम् (संयुक्तम्)</summary>

यथ्स्फ्येन॑ वोपवे॒षेण॑ वा योयु॒प्येत॒ स्तृति॑रे॒वास्य॒ सा हस्ते॑न योयुप्यते॒ यज॑मानस्य गोपी॒थाय॑
</details>

<details open><summary>विश्वास-प्रस्तुतिः</summary>

यथ्स्फ्येन॑ वोपवे॒षेण॑ वा यो॒यु॒प्येत॑ ।  
</details>

<details><summary>मूलम्</summary>

यथ्स्फ्येन॑ वोपवे॒षेण॑ वा यो॒यु॒प्येत॑ ।  
</details>

<details><summary>भट्टभास्कर-टीका</summary>

10यदिति ॥ योयुप्येत विह्वलीक्रियेत । स्तुतिः छादनं स्फ्याद्युपादानेन हस्तादितिरोधानात् हिंसया स्तृतिः वज्रस्थानीयस्फ्यादिस्पर्शनात् । ह्रस्वान्तधात्वन्तरमिदम् ।
</details>

<details open><summary>विश्वास-प्रस्तुतिः</summary>

स्तृति॑रे॒वास्य॒ सा हस्ते॑न योयुप्यते ।  

यज॑मानस्य गोपी॒थाय॑ ।  
</details>

<details><summary>मूलम्</summary>

स्तृति॑रे॒वास्य॒ सा हस्ते॑न योयुप्यते ।  

यज॑मानस्य गोपी॒थाय॑ ।  
</details>

<details><summary>भट्टभास्कर-टीका</summary>

हस्तेनेत्यादि । गतम् । गोपीथाय रक्षणाय भवति ॥
</details>

<details><summary>मूलम् (संयुक्तम्)</summary>

ब्रह्मवा॒दिनो॑ वदन्ति॒ किय्ँय॒ज्ञस्य॒ यज॑मान॒ इति॑ प्रस्त॒र इति॒ तस्य॒ क्व॑ सुव॒र्गो लो॒क इत्या॑हव॒नीय॒ इति॑ ब्रूया॒द्यत्प्र॑स्त॒रमा॑हव॒नीये᳚ प्र॒हर॑ति॒ यज॑मानमे॒व [28]  सु॒व॒र्गल्ँलो॒कङ्ग॑मयति
</details>

<details open><summary>विश्वास-प्रस्तुतिः</summary>

ब्र॒ह्म॒वा॒दिनो॑ वदन्ति ।  
किय्ँय॒ज्ञस्य॒ यज॑मान॒ इति॑, प्रस्त॒र इति॑ ।  

तस्य॒ क्व॑ सुव॒र्गो लो॒क इति॑ ,  आ॒ह॒व॒नीय॒ इति॑ ब्रूयात् ।  
</details>

<details><summary>मूलम्</summary>

ब्र॒ह्म॒वा॒दिनो॑ वदन्ति ।  
किय्ँय॒ज्ञस्य॒ यज॑मान॒ इति॑, प्रस्त॒र इति॑ ।  

तस्य॒ क्व॑ सुव॒र्गो लो॒क इति॑ ,  आ॒ह॒व॒नीय॒ इति॑ ब्रूयात् ।  
</details>

<details><summary>भट्टभास्कर-टीका</summary>

11ब्रह्मवादिन इत्यादि ॥ यज्ञसम्बन्धि किमङ्गं यजमानः यजमानस्थानीयामिति ब्रह्मवादिनः पृच्छन्ति । तत्र प्रस्तरो यजमान इत्युत्तरं ब्रूयात् । तस्य यजमानस्य स्वर्गो लोकः सर्वाभिमतसिद्धिः । क्वेति पुनः पृच्छन्ति ब्रह्मवादिनः । तत्राप्याहवनीय इति प्रब्रूयात् ।
</details>

<details open><summary>विश्वास-प्रस्तुतिः</summary>

यत्प्र॑स्त॒रमा॑हव॒नीये᳚ प्र॒हर॑ति ।  
यज॑मानमे॒व सु॑व॒र्गल्ँलो॒कङ्ग॑मयति ।  
</details>

<details><summary>मूलम्</summary>

यत्प्र॑स्त॒रमा॑हव॒नीये᳚ प्र॒हर॑ति ।  
यज॑मानमे॒व सु॑व॒र्गल्ँलो॒कङ्ग॑मयति ।  
</details>

<details><summary>भट्टभास्कर-टीका</summary>

यदित्यादि । गतम् ॥
</details>

<details><summary>मूलम् (संयुक्तम्)</summary>

वि वा ए॒तद्यज॑मानो लिशते॒ यत्प्र॑स्त॒रय्ँयो॑यु॒प्यन्ते॑ ब॒र्हिरनु॒ प्रह॑रति॒ शान्त्यै
</details>

<details open><summary>विश्वास-प्रस्तुतिः</summary>

वि वा ए॒तद्यज॑मानो लिशते ।  

यत्प्र॑स्त॒रय्ँयो॑यु॒प्यन्ते॑ ।   

ब॒र्हिरनु॒ प्रह॑रति॒ शान्त्यै᳚ ।
</details>

<details><summary>मूलम्</summary>

वि वा ए॒तद्यज॑मानो लिशते ।  

यत्प्र॑स्त॒रय्ँयो॑यु॒प्यन्ते॑ ।   

ब॒र्हिरनु॒ प्रह॑रति॒ शान्त्यै᳚ ।
</details>

<details><summary>भट्टभास्कर-टीका</summary>

12वि वा एतदिति ॥ प्रस्तरस्य यजमानत्वात् तस्य विश्लथनेन यजमानो लिशते विबाध्यते । लिश अल्पीभावे, तौदादिकः । तत्र बर्हिरनुप्रहरणेन स्वस्य परिहृतत्वात् तच्छान्तिः सुखं यजमानस्य ॥
</details>

<details><summary>मूलम् (संयुक्तम्)</summary>

अनारम्भ॒ण इ॑व॒ वा ए॒तर्ह्य॑ध्व॒र्युस्स ई᳚श्व॒रो वे॑प॒नो भवि॑तोर्ध्रु॒वासीती॒माम॒भि मृ॑शती॒यव्ँवै ध्रु॒वाऽस्यामे॒व प्रति॑ तिष्ठति॒ न वे॑प॒नो भ॑व॒त्यगा(३)न॑ग्नी॒दित्या॑ह॒ यद्ब्रू॒यादग॑न्न॒ग्निरित्य॒ग्नाव॒ग्निङ्ग॑मये॒न्निर्यज॑मानꣳ सुव॒र्गाल्लो॒काद्भ॑जे॒दग॒न्नित्ये॒व ब्रू॑या॒द्यज॑मानमे॒व सु॑व॒र्गल्ँलो॒कङ्ग॑मयति ॥ [29]
</details>

<details open><summary>विश्वास-प्रस्तुतिः</summary>

अ॒ना॒र॒म्भ॒ण इ॑व॒ वा ए॒तर्ह्य॑ध्व॒र्युः ।   

स ई᳚श्व॒रो वे॑प॒नो भवि॑तोर्ध्रु॒वासीति॑ ।  
इ॒माम॒भि मृ॑शति ।  
इ॒यव्ँवै ध्रु॒वाऽस्यामे॒व प्रति॑ तिष्ठति ।   
न वे॑प॒नो भ॑वति ।  
</details>

<details><summary>मूलम्</summary>

अ॒ना॒र॒म्भ॒ण इ॑व॒ वा ए॒तर्ह्य॑ध्व॒र्युः ।   

स ई᳚श्व॒रो वे॑प॒नो भवि॑तोर्ध्रु॒वासीति॑ ।  
इ॒माम॒भि मृ॑शति ।  
इ॒यव्ँवै ध्रु॒वाऽस्यामे॒व प्रति॑ तिष्ठति ।   
न वे॑प॒नो भ॑वति ।  
</details>

<details><summary>भट्टभास्कर-टीका</summary>

13अनारम्भण इवेत्यादि ॥ अध्वरस्य नेतृत्वाच्चलितत्वादप्रतिष्ठितत्वं वेपनत्वम् ॥
</details>

<details open><summary>विश्वास-प्रस्तुतिः</summary>

अगा(३)न॑ग्नी॒दित्या॑ह ।  
</details>

<details><summary>मूलम्</summary>

अगा(३)न॑ग्नी॒दित्या॑ह ।  
</details>

<details><summary>भट्टभास्कर-टीका</summary>

14अगानग्नीदिति ॥ हे अग्नीत् किमगान् अगमत् प्रस्तरमिति पृच्छत्यध्वर्युराग्नीध्रम् । गमेर्लुङि 'मन्त्रे घस' इति च्लेर्लुक् । 'मोनो धातोः' । प्रश्ने उदात्तप्लुतः । तस्यासिद्धत्वादट उदात्तत्वेन समावेशः । अग्नीदित्यामन्त्रितानुदात्तत्वम् ।
</details>

<details open><summary>विश्वास-प्रस्तुतिः</summary>

यद्ब्रू॒यादग॑न्न॒ग्निरिति॑ ।  
अ॒ग्नाव॒ग्निङ्ग॑मयेत् ।  
</details>

<details><summary>मूलम्</summary>

यद्ब्रू॒यादग॑न्न॒ग्निरिति॑ ।  
अ॒ग्नाव॒ग्निङ्ग॑मयेत् ।  
</details>

<details><summary>भट्टभास्कर-टीका</summary>

अथाग्नीध्रो यदि प्रतिब्रूयात् अगन्नग्निः प्रस्तरजन्मा । यद्वा - अग्निः प्रस्तरं परिगतवानिति । तदा प्रस्तराग्निमग्नौ प्रवेशयेत् ।
</details>

<details open><summary>विश्वास-प्रस्तुतिः</summary>

निर्यज॑मानꣳ सुव॒र्गाल्लो॒काद्भ॑जेत् ।  
अग॒न्नित्ये॒व ब्रू॑यात् ।  
यज॑मानमे॒व सु॑व॒र्गल्ँलो॒कङ्ग॑मयति ॥
</details>

<details><summary>मूलम्</summary>

निर्यज॑मानꣳ सुव॒र्गाल्लो॒काद्भ॑जेत् ।  
अग॒न्नित्ये॒व ब्रू॑यात् ।  
यज॑मानमे॒व सु॑व॒र्गल्ँलो॒कङ्ग॑मयति ॥
</details>

<details><summary>भट्टभास्कर-टीका</summary>

ततश्च यजमानः स्वर्गाल्लोकान्निर्भजेत्तस्मादगन्नित्येव ब्रूयात् विनैवाग्निशब्दम् । यजमानं स्वर्गं गमयति ॥

इति द्वितीये षष्ठे पञ्चमोनुवाकः ॥  
</details>
