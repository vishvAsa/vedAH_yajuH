+++
title = "०१ प्रयाजविधिः"

+++

प्रजापतिर्ऋषिः

<details><summary>मूलम् (संयुक्तम्)</summary>

स॒मिधो॑ यजति वस॒न्तमे॒वर्तू॒नामव॑ रुन्द्धे॒ तनू॒नपा॑तय्ँयजति ग्री॒ष्ममे॒वाव॑ रुन्द्धे
</details>

<details open><summary>विश्वास-प्रस्तुतिः</summary>

स॒मिधो॑ यजति।  
व॒स॒न्तमे॒वर्तू॒नामव॑ रुन्द्धे ।  
</details>

<details><summary>मूलम्</summary>

स॒मिधो॑ यजति।  
व॒स॒न्तमे॒वर्तू॒नामव॑ रुन्द्धे ।  
</details>

<details><summary>भट्टभास्कर-टीका</summary>

1अथ दार्शपूर्णमासिकमाध्वर्यवम् । समिधो यजति इत्यादयः षडनुवाकाः, प्राजापत्यं काण्डम् । तत्रादौ प्रयाजा विधीयन्ते । समिदादयः प्रयाजदेवता अग्निविशेषा आविष्टलिङ्गवचनाः । एषां च यागेन वसन्ताद्यृतुधर्मे प्रवृत्तिर्यथायथं भवति । वसन्ताद्यृतुधर्मप्रवर्तनेन लोकस्याधारा एते । एताश्च एतैः प्रीणयति । भावानां समिन्धयितारः समिधः । अग्नेरियं संज्ञा । वसन्ते हि भावाः समुज्ज्वला भवन्ति ।
</details>

<details open><summary>विश्वास-प्रस्तुतिः</summary>

तनू॒नपा॑तय्ँयजति ।   
ग्री॒ष्ममे॒वाव॑ रुन्द्धे ।  
</details>

<details><summary>मूलम्</summary>

तनू॒नपा॑तय्ँयजति ।   
ग्री॒ष्ममे॒वाव॑ रुन्द्धे ।  
</details>

<details><summary>भट्टभास्कर-टीका</summary>

तनूनामवयविनां न पातयिता प्रायशोऽवयवानां पातयिता तनूनपात् भावानां सङ्कोचयिता । ग्रीष्मे हि सर्वे भावाः सङ्कोचं व्रजन्ति ॥
</details>

<details><summary>मूलम् (संयुक्तम्)</summary>

इ॒डो य॑जति व॒र्षा ए॒वाव॑ रुन्द्धे ब॒र्हिर्य॑जति श॒रद॑मे॒वाव॑ रुन्द्धे स्वाहाका॒रय्ँय॑जति हेम॒न्तमे॒वाव॑ रुन्द्धे॒ तस्मा॒थ्स्वाहा॑कृता॒ हेम॑न्प॒शवोऽव॑ सीदन्ति
</details>

<details open><summary>विश्वास-प्रस्तुतिः</summary>

इ॒डो य॑जति  ।   
व॒र्षा ए॒वाव॑ रुन्द्धे ।   
</details>

<details><summary>मूलम्</summary>

इ॒डो य॑जति  ।   
व॒र्षा ए॒वाव॑ रुन्द्धे ।   
</details>

<details><summary>भट्टभास्कर-टीका</summary>

2इडः वृष्ट्या इषोऽन्नस्य उत्पादयित्र्यः । अन्त्यविकारश्छान्दसः । यद्वा - इडन्नम् । 'तत्करोति' इति णिचि इष्ठवद्भावे टिलोपे क्विपि णिलोपः । वर्षासु हि सर्वसस्याभिवृद्धिः ।
</details>

<details open><summary>विश्वास-प्रस्तुतिः</summary>

ब॒र्हिर्य॑जति ।   
श॒रद॑मे॒वाव॑ रुन्द्धे।   
स्वा॒हा॒का॒रय्ँय॑जति।   
</details>

<details><summary>मूलम्</summary>

ब॒र्हिर्य॑जति ।   
श॒रद॑मे॒वाव॑ रुन्द्धे।   
स्वा॒हा॒का॒रय्ँय॑जति।   
</details>

<details><summary>भट्टभास्कर-टीका</summary>

बृंहणाल्लोकस्य बर्हिः । शरदि हि सर्वैः सस्यैः लोकः समृद्धो भवति । स्वाहुतमिव दग्धं करोतीति स्वाहाकारो हिमाग्निः ।
</details>

<details open><summary>विश्वास-प्रस्तुतिः</summary>

हे॒म॒न्तमे॒वाव॑ रुन्द्धे ।   
तस्मा॒थ्स्वाहा॑कृता॒ हेम॑न्प॒शवोऽव॑ सीदन्ति ।  
</details>

<details><summary>मूलम्</summary>

हे॒म॒न्तमे॒वाव॑ रुन्द्धे ।   
तस्मा॒थ्स्वाहा॑कृता॒ हेम॑न्प॒शवोऽव॑ सीदन्ति ।  
</details>

<details><summary>भट्टभास्कर-टीका</summary>

हेमन्ते हि सर्वं जगत् हिमाग्निना दग्धमिव भवति । तदेवाह - तस्मात्स्वाहाकारेण हिमाग्निना दग्धाः हेमन्ते पशवो द्विपादश्चतुष्पादश्चावसीदन्ति विनश्यन्ति । इयमपि स्तुत्यर्थमेव । ऋतुधर्मप्रवृत्तिः कीर्त्यते ॥
</details>

<details><summary>मूलम् (संयुक्तम्)</summary>

उ॒षस॑ ए॒व दे॒वता॑ना॒मव॑ रुन्द्धे॒ तनू॒नपा॑तय्ँयजति य॒ज्ञमे॒वाव॑ रुन्द्धे [1]  इ॒डो य॑जति प॒शूने॒वाव॑ रुन्द्धे ब॒र्हिर्य॑जति प्र॒जामे॒वाव॑ रुन्द्धे
</details>

<details open><summary>विश्वास-प्रस्तुतिः</summary>

स॒मिधो॑ यजति ।   
</details>

<details><summary>मूलम्</summary>

स॒मिधो॑ यजति ।   
</details>

<details><summary>भट्टभास्कर-टीका</summary>

3पुनरपि फलान्तरवत्तया प्रयाजाः स्तूयन्ते - उषस इति ॥
</details>

<details open><summary>विश्वास-प्रस्तुतिः</summary>

उ॒षस॑ ए॒व दे॒वता॑ना॒मव॑ रुन्द्धे  ।   
</details>

<details><summary>मूलम्</summary>

उ॒षस॑ ए॒व दे॒वता॑ना॒मव॑ रुन्द्धे  ।   
</details>

<details><summary>भट्टभास्कर-टीका</summary>

समिद्धत्वान्वयाद्देवानां योग्या उषसः उदयान् लभन्ते ।
</details>

<details open><summary>विश्वास-प्रस्तुतिः</summary>

तनू॒नपा॑तय्ँयजति  ।   
य॒ज्ञमे॒वाव॑ रुन्द्धे  ।     
</details>

<details><summary>मूलम्</summary>

तनू॒नपा॑तय्ँयजति  ।   
य॒ज्ञमे॒वाव॑ रुन्द्धे  ।     
</details>

<details><summary>भट्टभास्कर-टीका</summary>

तनुमतां मनुष्याणामवनहेतोरग्निविशेषात् यज्ञलाभः ।
</details>

<details open><summary>विश्वास-प्रस्तुतिः</summary>

इ॒डो य॑जति  ।   
प॒शूने॒वाव॑ रुन्द्धे  ।   
</details>

<details><summary>मूलम्</summary>

इ॒डो य॑जति  ।   
प॒शूने॒वाव॑ रुन्द्धे  ।   
</details>

<details><summary>भट्टभास्कर-टीका</summary>

इडः पशव इति । पशुलाभहेतुरिडाभागः ।
</details>

<details open><summary>विश्वास-प्रस्तुतिः</summary>

ब॒र्हिर्य॑जति  ।   
प्र॒जामे॒वाव॑ रुन्द्धे  ।  
</details>

<details><summary>मूलम्</summary>

ब॒र्हिर्य॑जति  ।   
प्र॒जामे॒वाव॑ रुन्द्धे  ।  
</details>

<details><summary>भट्टभास्कर-टीका</summary>

बर्हिरिति । प्रजालाभहेतुर्बहिर्यागः ॥
</details>

<details><summary>मूलम् (संयुक्तम्)</summary>

स॒मान॑यत उप॒भृत॒स्तेजो॒ वा आज्य॑म्प्र॒जा ब॒र्हिᳶ प्र॒जास्वे॒व तेजो॑ दधाति स्वाहाका॒रय्ँय॑जति॒ वाच॑मे॒वाव॑ रुन्द्धे॒ दश॒ सम्प॑द्यन्ते॒ दशा᳚ख्षरा वि॒राड्वि॒राजै॒वान्नाद्य॒मव॑ रुन्द्धे
</details>

<details open><summary>विश्वास-प्रस्तुतिः</summary>

स॒मान॑यत उप॒भृत॒स्तेजो॒ वा आज्य॑म् ।
</details>

<details><summary>मूलम्</summary>

स॒मान॑यत उप॒भृत॒स्तेजो॒ वा आज्य॑म् ।
</details>

<details><summary>भट्टभास्कर-टीका</summary>

4समानयत इति ॥ त्रीन् प्रयाजानिष्ट्वा अर्धमौपभृतस्य जुह्वामानीय चतुर्थपञ्चमौ यजति । तेजो वा इति । पुनराज्याधानेन प्रजानां तेजस्समृद्धिः क्रियते ॥
</details>

<details open><summary>विश्वास-प्रस्तुतिः</summary>

प्र॒जा ब॒र्हिᳶ प्र॒जास्वे॒व तेजो॑ दधाति  ।   
स्वा॒हा॒का॒रय्ँय॑जति ।   
वाच॑मे॒वाव॑ रुन्द्धे ।   
</details>

<details><summary>मूलम्</summary>

प्र॒जा ब॒र्हिᳶ प्र॒जास्वे॒व तेजो॑ दधाति  ।   
स्वा॒हा॒का॒रय्ँय॑जति ।   
वाच॑मे॒वाव॑ रुन्द्धे ।   
</details>

<details><summary>भट्टभास्कर-टीका</summary>

5`स्वैव ते वागित्यब्रवीत्' इति स्वाहाकारेण वागवरोधः ।
</details>

<details open><summary>विश्वास-प्रस्तुतिः</summary>

दश॒ सम्प॑द्यन्ते ।   
दशा᳚ख्षरा वि॒राट् ।    
वि॒राजै॒वान्नाद्य॒मव॑ रुन्द्धे ।   
</details>

<details><summary>मूलम्</summary>

दश॒ सम्प॑द्यन्ते ।   
दशा᳚ख्षरा वि॒राट् ।    
वि॒राजै॒वान्नाद्य॒मव॑ रुन्द्धे ।   
</details>

<details><summary>भट्टभास्कर-टीका</summary>

दशेति एवंफलभेदेन प्रयाजानां द्विप्रकारत्वेन दशत्वमुपचर्यते । यद्वा - जुह्वां पञ्चगृहीतेन औपभृतस्यार्धं पञ्चगृहीतमानीयत इति दशग्रहणं जुह्वाः संपद्यते इति । तत्र दशत्वान्वयात् विराड्लक्षणान्नलाभः ॥
</details>

<details><summary>मूलम् (संयुक्तम्)</summary>

स॒मिधो॑ यजति अ॒स्मिन्ने॒व लो॒के प्रति॑ तिष्ठति॒ तनू॒नपा॑तय्ँयजति [2]  य॒ज्ञ ए॒वान्तरि॑ख्षे॒ प्रति॑ तिष्ठती॒डो य॑जति प॒शुष्वे॒व प्रति॑ तिष्ठति ब॒र्हिर्य॑जति॒ य ए॒व दे॑व॒याना॒ᳶ पन्था॑न॒स्तेष्वे॒व प्रति॑ तिष्ठति स्वाहाका॒रय्ँय॑जति सुव॒र्ग ए॒व लो॒के प्रति॑ तिष्ठत्ये॒ताव॑न्तो॒ वै दे॑वलो॒कास्तेष्वे॒व य॑थापू॒र्वम्प्रति॑ तिष्ठति
</details>

<details open><summary>विश्वास-प्रस्तुतिः</summary>

स॒मिधो॑ यजति ।   
अ॒स्मिन्ने॒व लो॒के प्रति॑ तिष्ठति ।   
तनू॒नपा॑तय्ँयजति ।   
</details>

<details><summary>मूलम्</summary>

स॒मिधो॑ यजति ।   
अ॒स्मिन्ने॒व लो॒के प्रति॑ तिष्ठति ।   
तनू॒नपा॑तय्ँयजति ।   
</details>

<details><summary>भट्टभास्कर-टीका</summary>

6इदानीं पञ्चविधायाः प्रतिष्ठाया हेतुत्वं प्रयाजानामाह - अस्मिन् इति ॥ प्रथमत्वात्प्रकाशितत्वाच्च अस्मिन् मनुष्यलोके प्रथमे प्रतिष्ठितो भवति ।
</details>

<details open><summary>विश्वास-प्रस्तुतिः</summary>

य॒ज्ञ ए॒वान्तरि॑ख्षे॒ प्रति॑ तिष्ठति ।  
इ॒डो य॑जति ।  
प॒शुष्वे॒व प्रति॑ तिष्ठति ।  
</details>

<details><summary>मूलम्</summary>

य॒ज्ञ ए॒वान्तरि॑ख्षे॒ प्रति॑ तिष्ठति ।  
इ॒डो य॑जति ।  
प॒शुष्वे॒व प्रति॑ तिष्ठति ।  
</details>

<details><summary>भट्टभास्कर-टीका</summary>

यज्ञादिसर्वपरिस्पन्दाश्रयेऽन्तरीक्षे द्वितीयेन प्रतितिष्ठति । इड्यागेन पशुषु प्रतिष्ठां गन्ता ।
</details>

<details open><summary>विश्वास-प्रस्तुतिः</summary>

ब॒र्हिर्य॑जति ।  
य ए॒व दे॑व॒याना॒ᳶ पन्था॑न॒स्तेष्वे॒व प्रति॑ तिष्ठति ।
</details>

<details><summary>मूलम्</summary>

ब॒र्हिर्य॑जति ।  
य ए॒व दे॑व॒याना॒ᳶ पन्था॑न॒स्तेष्वे॒व प्रति॑ तिष्ठति ।
</details>

<details><summary>भट्टभास्कर-टीका</summary>

बर्हिषः बृंहकत्वात् सर्वदेवयानपथप्रतिष्ठाहेतुत्वम् ।
</details>

<details open><summary>विश्वास-प्रस्तुतिः</summary>

स्वा॒हा॒का॒रय्ँय॑जति ।  
सुव॒र्ग ए॒व लो॒के प्रति॑ तिष्ठति ।  
</details>

<details><summary>मूलम्</summary>

स्वा॒हा॒का॒रय्ँय॑जति ।  
सुव॒र्ग ए॒व लो॒के प्रति॑ तिष्ठति ।  
</details>

<details><summary>भट्टभास्कर-टीका</summary>

स्वाहुतत्वस्याग्न्यादितृप्तिहेतुत्वात् स्वाहाकारेण स्वर्गे प्रतितिष्ठति ।
</details>

<details open><summary>विश्वास-प्रस्तुतिः</summary>

ए॒ताव॑न्तो॒ वै दे॑वलो॒कास्तेष्वे॒व य॑थापू॒र्वम्प्रति॑ तिष्ठति ।
</details>

<details><summary>मूलम्</summary>

ए॒ताव॑न्तो॒ वै दे॑वलो॒कास्तेष्वे॒व य॑थापू॒र्वम्प्रति॑ तिष्ठति ।
</details>

<details><summary>भट्टभास्कर-टीका</summary>

देवलोका इति । सुखहेतुत्वात् देवलोकत्वमेषाम् । यथापूर्वमिति । यथाक्रमं प्रयाजादिनां क्रमात् ॥
</details>

<details><summary>मूलम् (संयुक्तम्)</summary>

देवासु॒रा ए॒षु लो॒केष्व॑स्पर्धन्त॒ ते दे॒वाᳶ प्र॑या॒जैरे॒भ्यो लो॒केभ्योऽसु॑रा॒न्प्राणु॑दन्त॒ तत्प्र॑या॒जाना᳚म् [3] प्र॒या॒ज॒त्वय्ँयस्यै॒वव्ँवि॒दुष॑ᳶ प्रया॒जा इ॒ज्यन्ते
े
</details>

<details open><summary>विश्वास-प्रस्तुतिः</summary>

दे॒वा॒सु॒रा ए॒षु  लो॒केष्व॑स्पर्धन्त ।  
ते दे॒वाᳶ प्र॑या॒जैरे॒भ्यो लो॒केभ्योऽसु॑रा॒न्प्राणु॑दन्त ।  
तत्प्र॑या॒जाना᳚म् प्रयाज॒त्वम् ,  
यस्यै॒वव्ँवि॒दुष॑ᳶ प्रया॒जा इ॒ज्यन्ते᳚ ।  
</details>

<details><summary>मूलम्</summary>

दे॒वा॒सु॒रा ए॒षु  लो॒केष्व॑स्पर्धन्त ।  
ते दे॒वाᳶ प्र॑या॒जैरे॒भ्यो लो॒केभ्योऽसु॑रा॒न्प्राणु॑दन्त ।  
तत्प्र॑या॒जाना᳚म् प्रयाज॒त्वम् ,  
यस्यै॒वव्ँवि॒दुष॑ᳶ प्रया॒जा इ॒ज्यन्ते᳚ ।  
</details>

<details><summary>भट्टभास्कर-टीका</summary>

7देवासुरा इत्यादि ॥ प्रथमत इज्यन्ते इति प्रयाजाः भ्रातृव्यप्रणोदनफलाः । यद्वा - प्रस्थानादिवत् धात्वर्थनिवृत्तौ प्रशब्दः । प्रेज्यन्ते प्रवा बाध्यन्ते एभिरिति प्रयाजाः । 'प्रयाजानुयाजौ यज्ञाङ्गे' इति कुत्वाभावः । थाथादिना उत्तरपदान्तोदात्तत्वम् ॥
</details>

<details><summary>मूलम् (संयुक्तम्)</summary>

प्रैभ्यो लो॒केभ्यो॒ भ्रातृ॑व्यान्नुदतेऽभि॒क्राम॑ञ्जुहोत्य॒भिजि॑त्यै
</details>

<details open><summary>विश्वास-प्रस्तुतिः</summary>

प्रैभ्यो लो॒केभ्यो॒ भ्रातृ॑व्यान्नुदते ।  
अ॒भि॒क्राम॑ञ्जहोत्य॒भिजि॑त्यै ।  
</details>

<details><summary>मूलम्</summary>

प्रैभ्यो लो॒केभ्यो॒ भ्रातृ॑व्यान्नुदते ।  
अ॒भि॒क्राम॑ञ्जहोत्य॒भिजि॑त्यै ।  
</details>

<details><summary>भट्टभास्कर-टीका</summary>

8अभिक्राममिति ॥ अभिक्रम्याभिक्रम्य आभिमुख्येनाक्रम्य ॥
</details>

<details><summary>मूलम् (संयुक्तम्)</summary>

यो वै प्र॑या॒जाना᳚म्मिथु॒नव्ँवेद॒ प्र प्र॒जया॑ प॒शुभि॑र्मिथु॒नैर्जा॑यते स॒मिधो॑ ब॒ह्वीरि॑व यजति॒ तनू॒नपा॑त॒मेक॑मिव मिथु॒नन्तदि॒डो ब॒ह्वीरि॑व यजति ब॒र्हिरेक॑मिव मिथु॒नन्तदे॒तद्वै प्र॑या॒जाना᳚म्मिथु॒नम्य ए॒वव्ँवेद॒ प्र [4]  प्र॒जया॑ प॒शुभि॑र्मिथु॒नैर्जा॑यते
</details>

<details open><summary>विश्वास-प्रस्तुतिः</summary>

यो वै प्र॑या॒जाना᳚म्मिथु॒नव्ँवेद॑ ।  
प्र प्र॒जया॑ प॒शुभि॑र्मिथु॒नैर्जा॑यते ।   
स॒मिधो॑ ब॒ह्वीरि॑व यजति ।   

तनू॒नपा॑त॒मेक॑मिव मिथु॒नम् ,   
</details>

<details><summary>मूलम्</summary>

यो वै प्र॑या॒जाना᳚म्मिथु॒नव्ँवेद॑ ।  
प्र प्र॒जया॑ प॒शुभि॑र्मिथु॒नैर्जा॑यते ।   
स॒मिधो॑ ब॒ह्वीरि॑व यजति ।   

तनू॒नपा॑त॒मेक॑मिव मिथु॒नम् ,   
</details>

<details><summary>भट्टभास्कर-टीका</summary>

9मिथुनमिति ॥ स्त्रीपुंसयोर्युगळम् ।
</details>

<details open><summary>विश्वास-प्रस्तुतिः</summary>

तदि॒डो ब॒ह्वीरि॑व यजति ।      
ब॒र्हिरेक॑मिव मिथु॒नम् ।  
तदे॒तद्वै प्र॑या॒जाना᳚म्मिथु॒नम्य ए॒वव्ँवेद॑ ।  
प्र प्र॒जया॑ प॒शुभि॑र्मिथु॒नैर्जा॑यते ।  
</details>

<details><summary>मूलम्</summary>

तदि॒डो ब॒ह्वीरि॑व यजति ।      
ब॒र्हिरेक॑मिव मिथु॒नम् ।  
तदे॒तद्वै प्र॑या॒जाना᳚म्मिथु॒नम्य ए॒वव्ँवेद॑ ।  
प्र प्र॒जया॑ प॒शुभि॑र्मिथु॒नैर्जा॑यते ।  
</details>

<details><summary>भट्टभास्कर-टीका</summary>

बह्वीरिति । स्त्रीत्वं बहुलं चाविवक्षितम् । एकमिवेत्यत्रापि पुंस्त्वमेकत्वं च । लिङ्गवचनविशेषयोरग्नावपारमार्थ्यमिवशब्देन द्योत्यते । एवमिडाबर्हिषोर्वेदितव्यम् ॥
</details>

<details><summary>मूलम् (संयुक्तम्)</summary>

दे॒वाना॒व्ँवा अनि॑ष्टा दे॒वता॒ आस॒न्नथासु॑रा य॒ज्ञम॑जिघाꣳस॒न्ते दे॒वा गा॑य॒त्रीव्ँव्यौ॑ह॒न्पञ्चा॒ख्षरा॑णि प्रा॒चीना॑नि॒ त्रीणि॑ प्रती॒चीना॑नि॒ ततो॒ वर्म॑ य॒ज्ञायाभ॑व॒द्वर्म॒ यज॑मानाय
</details>

<details open><summary>विश्वास-प्रस्तुतिः</summary>

दे॒वाना॒व्ँवा अनि॑ष्टा दे॒वता॒ आसन्न्॑ ।
</details>

<details><summary>मूलम्</summary>

दे॒वाना॒व्ँवा अनि॑ष्टा दे॒वता॒ आसन्न्॑ ।
</details>

<details><summary>भट्टभास्कर-टीका</summary>

10देवानां इत्यादि ॥ पूर्वं देवानां यागेन प्रयाजदेवता अनिष्टा आसन् ।
</details>

<details open><summary>विश्वास-प्रस्तुतिः</summary>

अथासु॑रा य॒ज्ञम॑जिघाꣳसन् ।  
</details>

<details><summary>मूलम्</summary>

अथासु॑रा य॒ज्ञम॑जिघाꣳसन् ।  
</details>

<details><summary>भट्टभास्कर-टीका</summary>

अथ तादृशं यज्ञं असुरा हन्तुमैच्छन् ।
</details>

<details open><summary>विश्वास-प्रस्तुतिः</summary>

ते दे॒वा गा॑य॒त्रीव्ँव्यौ॑हन् ।  
</details>

<details><summary>मूलम्</summary>

ते दे॒वा गा॑य॒त्रीव्ँव्यौ॑हन् ।  
</details>

<details><summary>भट्टभास्कर-टीका</summary>

अथ तत् ज्ञात्वा देवा गायत्रीं अष्टाक्षरां व्यौहन् व्यूहद्वयं कृतवन्तः ।
</details>

<details open><summary>विश्वास-प्रस्तुतिः</summary>

पञ्चा॒ख्षरा॑णि प्रा॒चीना॑नि॒ त्रीणि॑ प्रती॒चीना॑नि ।  
</details>

<details><summary>मूलम्</summary>

पञ्चा॒ख्षरा॑णि प्रा॒चीना॑नि॒ त्रीणि॑ प्रती॒चीना॑नि ।  
</details>

<details><summary>भट्टभास्कर-टीका</summary>

पञ्चाक्षराणि यज्ञस्य प्राचीनानि पुरस्तात्स्थितान्येको व्यूहः । त्रीण्यक्षराणि प्रतीचीनानि पश्चात् स्थितान्यन्यो व्यूहः ।
</details>

<details open><summary>विश्वास-प्रस्तुतिः</summary>

ततो॒ वर्म॑ य॒ज्ञायाभ॑व॒द्,  वर्म॒ यज॑मानाय +++(अभवत् )+++
</details>

<details><summary>मूलम्</summary>

ततो॒ वर्म॑ य॒ज्ञायाभ॑व॒द्,  वर्म॒ यज॑मानाय +++(अभवत् )+++
</details>

<details><summary>भट्टभास्कर-टीका</summary>

ततस्स तथा व्यूढाष्टाक्षरा गायत्री मध्यस्थस्य यज्ञस्य यजमानस्य च रक्षाकवचत्वेन सम्पन्ना ॥
</details>

<details><summary>मूलम् (संयुक्तम्)</summary>

यत्प्र॑याजानूया॒जा इ॒ज्यन्ते॒ वर्मै॒व तद्य॒ज्ञाय॑ क्रियते॒ वर्म॒ यज॑मानाय॒ भ्रातृ॑व्याभिभूत्यै॒ तस्मा॒द्वरू॑थम्पु॒रस्ता॒द्वर्षी॑यᳶ प॒श्चाद्ध्रसी॑यः
</details>

<details open><summary>विश्वास-प्रस्तुतिः</summary>

यत्प्र॑याजानूया॒जा  इ॒ज्यन्ते᳚ ।

वर्मै॒व तद्य॒ज्ञाय॑ क्रियते ।  
वर्म॒ यज॑मानाय॒ भ्रातृ॑व्याभिभूत्यै ।  
</details>

<details><summary>मूलम्</summary>

यत्प्र॑याजानूया॒जा  इ॒ज्यन्ते᳚ ।

वर्मै॒व तद्य॒ज्ञाय॑ क्रियते ।  
वर्म॒ यज॑मानाय॒ भ्रातृ॑व्याभिभूत्यै ।  
</details>

<details><summary>भट्टभास्कर-टीका</summary>

11यदित्यादि ॥ गतम् ।
</details>

<details open><summary>विश्वास-प्रस्तुतिः</summary>

तस्मा॒द्वरू॑थम् वरू॑थम्पु॒रस्ता᳚त् ,  
वर्षी॑यᳶ प॒श्चाद्ध्रसी॑यः ।
</details>

<details><summary>मूलम्</summary>

तस्मा॒द्वरू॑थम् वरू॑थम्पु॒रस्ता᳚त् ,  
वर्षी॑यᳶ प॒श्चाद्ध्रसी॑यः ।
</details>

<details><summary>भट्टभास्कर-टीका</summary>

वरूथमिति । रक्षकं सेनाबलादिकं पुरस्ताद्वर्षीयः वृद्धतरः । 'प्रियस्थिर' इत्यादिना वर्षादेशः । पश्चाद्ध्रसीयः ह्रस्वतरः । 'स्थूलदूर' इत्यादिना यणादिलोपः ॥
</details>

<details><summary>मूलम् (संयुक्तम्)</summary>

दे॒वा वै पु॒रा रख्षो᳚भ्यः [5]  इति॑ स्वाहाका॒रेण॑ प्रया॒जेषु॑ य॒ज्ञꣳ स॒ꣵ॒स्थाप्य॑मपश्य॒न्तꣵ स्वा॑हाका॒रेण॑ प्रया॒जेषु॒ सम॑स्थापय॒न्वि वा ए॒तद्य॒ज्ञञ्छि॑न्दन्ति॒ यथ्स्वा॑हाका॒रेण॑ प्रया॒जेषु॑ सꣵस्था॒पय॑न्ति प्रया॒जानि॒ष्ट्वा ह॒वीꣳष्य॒भि घा॑रयति य॒ज्ञस्य॒ सन्त॑त्या॒ अथो॑ ह॒विरे॒वाक॒रथो॑ यथापू॒र्वमुपै॑ति
</details>

<details open><summary>विश्वास-प्रस्तुतिः</summary>

दे॒वा वै पु॒रा  रख्षो᳚भ्य॒ इति॑।  
स्वा॒हा॒का॒रेण॑ प्रया॒जेषु॑ य॒ज्ञꣳ स॒ꣵ॒स्थाप्य॑मपश्यन् ।   
</details>

<details><summary>मूलम्</summary>

दे॒वा वै पु॒रा  रख्षो᳚भ्य॒ इति॑।  
स्वा॒हा॒का॒रेण॑ प्रया॒जेषु॑ य॒ज्ञꣳ स॒ꣵ॒स्थाप्य॑मपश्यन् ।   
</details>

<details><summary>भट्टभास्कर-टीका</summary>

12देवा वा इत्यादि ॥ हाविषोऽभिघारणविधिः । रक्षसां प्रवृत्तेः पुरैव यागः समाप्य इति मन्यमानाः देवाः प्रयाजेषु कृतेषु तदन्ते स्वाहाकारेण पञ्चमेन प्रयाजेन संस्थाप्यमपश्यन् इत्थमेव इदं कर्तव्यमिति निश्चितवन्तः । ततस्तदनुरूपमेव कृतवन्तः ।

ननु किं प्रयाजेभ्य ऊर्ध्वमेव लुप्तो देवानां यागः । न ब्रूमः प्रयाजान्तो याग इति, किंतु - स्वाहाकारेण सर्वो यज्ञो यथा सन्तिष्ठते । तादृशं प्रयोगं कृतवन्तो देवा इत्युच्यते ।
</details>

<details open><summary>विश्वास-प्रस्तुतिः</summary>

तꣵ स्वा॑हाका॒रेण॑ प्रया॒जेषु॒ सम॑स्थापयन् ।  
</details>

<details><summary>मूलम्</summary>

तꣵ स्वा॑हाका॒रेण॑ प्रया॒जेषु॒ सम॑स्थापयन् ।  
</details>

<details><summary>भट्टभास्कर-टीका</summary>

स च प्रयाजानन्तरं स्वाहाकारेण विच्छिन्नं हविषामभिघारणम् ।
</details>

<details open><summary>विश्वास-प्रस्तुतिः</summary>

वि वा ए॒तद्य॒ज्ञञ्छि॑न्दन्ति ।  
यथ्स्वा॑हाका॒रेण॑ प्रया॒जेषु॑ सꣵस्था॒पय॑न्ति ।  
प्रया॒जानि॒ष्ट्वा ह॒वीꣳष्य॒भि घा॑रयति य॒ज्ञस्य॒ सन्त॑त्यै ।  
</details>

<details><summary>मूलम्</summary>

वि वा ए॒तद्य॒ज्ञञ्छि॑न्दन्ति ।  
यथ्स्वा॑हाका॒रेण॑ प्रया॒जेषु॑ सꣵस्था॒पय॑न्ति ।  
प्रया॒जानि॒ष्ट्वा ह॒वीꣳष्य॒भि घा॑रयति य॒ज्ञस्य॒ सन्त॑त्यै ।  
</details>

<details><summary>भट्टभास्कर-टीका</summary>

तदेव प्रतिपादयति - वि वा एतदित्यादि । यदि प्रयाजान्तो यज्ञः संस्थाप्यते विच्छेद एवायं यज्ञस्य क्रियते न पुनस्सर्वोऽयं यज्ञस्संस्थाप्यते । तस्मात्प्रयाजानिष्ट्वाऽनुपूर्वं हवींष्यभिघारयति । यज्ञस्याविच्छेदाय देवा अपि तथाऽकुर्वन्निति ।
</details>

<details open><summary>विश्वास-प्रस्तुतिः</summary>

अथो॑ ह॒विरे॒वाकः॑ ।  
</details>

<details><summary>मूलम्</summary>

अथो॑ ह॒विरे॒वाकः॑ ।  
</details>

<details><summary>भट्टभास्कर-टीका</summary>

अथो अपिच हविष्ट्वमेव हविषामनेनाभिघारणेनाकः करोति । छान्दसे लुङि 'मन्त्रे घस' इत्यादिना' च्लेर्लुक् ।  
</details>

<details open><summary>विश्वास-प्रस्तुतिः</summary>

अथो॑ यथापू॒र्वमुपै॑ति ।  
</details>

<details><summary>मूलम्</summary>

अथो॑ यथापू॒र्वमुपै॑ति ।  
</details>

<details><summary>भट्टभास्कर-टीका</summary>

अथो अपिच यथापूर्वं अनुक्रमेण पदार्थानुपैति । इदं कृतमिदं कृतमिदानीं कर्तव्यमिति बुद्ध्या उपसंप्राप्नोति ॥
</details>

<details><summary>मूलम् (संयुक्तम्)</summary>

पि॒ता वै प्र॑या॒जाᳶ प्र॒जानू॑या॒जा यत्प्र॑या॒जानि॒ष्ट्वा ह॒वीꣳष्य॑भिघा॒रय॑ति पि॒तैव तत्पु॒त्रेण॒ साधा॑रणम् [6] कुरुते
</details>

<details open><summary>विश्वास-प्रस्तुतिः</summary>

पि॒ता वै प्र॑या॒जाᳶ, प्र॒जानू॑या॒जाः ,    
यत्प्र॑या॒जानि॒ष्ट्वा ह॒वीꣳष्य॑भिघा॒रय॑ति .. ,   
पि॒तैव तत्पु॒त्रेण॒ साधा॑रणम् कुरुते ।  
</details>

<details><summary>मूलम्</summary>

पि॒ता वै प्र॑या॒जाᳶ, प्र॒जानू॑या॒जाः ,    
यत्प्र॑या॒जानि॒ष्ट्वा ह॒वीꣳष्य॑भिघा॒रय॑ति .. ,   
पि॒तैव तत्पु॒त्रेण॒ साधा॑रणम् कुरुते ।  
</details>

<details><summary>भट्टभास्कर-टीका</summary>

13पिता वा इत्यादि ॥ पूर्वमुत्पन्नत्वात्प्राधान्याच्च पितृस्थानीयाः प्रयाजाः । विपर्ययात्प्रजास्थानीया अनूयाजाः । अस्मात् प्रयाजशेषेण हविषामभिघारणेन पिता स्वयमेवात्मीयं धनं पुत्रेण साधारणं कुरुते । सह ध्रियत इति साधारणम् । 'आग्नीध्रसाधारणादञ् वक्तव्यः' इति अञ् प्रत्ययः ॥
</details>

<details><summary>मूलम् (संयुक्तम्)</summary>

तस्मा॑दाहु॒र्यश्चै॒वव्ँवेद॒ यश्च॒ न क॒था पु॒त्रस्य॒ केव॑लङ्क॒था साधा॑रणम्पि॒तुरिति
</details>

<details open><summary>विश्वास-प्रस्तुतिः</summary>

तस्मा॑दाहु॒र्यश्चै॒वव्ँवेद॑ ।  
यश्च॒ न क॒था पु॒त्रस्य॒ केव॑लङ्क॒था साधा॑रणम्पि॒तुरिति॑ ।  
</details>

<details><summary>मूलम्</summary>

तस्मा॑दाहु॒र्यश्चै॒वव्ँवेद॑ ।  
यश्च॒ न क॒था पु॒त्रस्य॒ केव॑लङ्क॒था साधा॑रणम्पि॒तुरिति॑ ।  
</details>

<details><summary>भट्टभास्कर-टीका</summary>

11तस्मादित्यादि ॥ यश्चैवं वेदार्थं वेद जानाति ते सर्वेऽपि कथा केन हेतुना पुत्रस्य स्वं केवलं पुत्रस्यैव स्वम्, कथा च पितुः स्वं साधारणं पुत्रस्यापि स्वमिति जिज्ञासवो वक्तारो भवन्ति । एवं विद्वांस्तु हेतुमत्र जानातीति भावः । 'था हेतौ च' इति थाप्रत्ययः । श्लोकार्धमिदं पुरातनं ब्राह्मणदर्शितम् । अन्यार्थस्यानूयाजशेषस्याभावात् पुत्रधनस्यासाधारण्यम् ॥
</details>

<details><summary>मूलम् (संयुक्तम्)</summary>

अस्क॑न्नमे॒व तद्यत्प्र॑या॒जेष्वि॒ष्टेषु॒ स्कन्द॑ति गाय॒त्र्ये॑व तेन॒ गर्भ॑न्धत्ते॒ सा प्र॒जाम्प॒शून्यज॑मानाय॒ प्र ज॑नयति ॥ [7]  
</details>

<details open><summary>विश्वास-प्रस्तुतिः</summary>

अस्क॑न्नमे॒व तद्यत्प्र॑या॒जेष्वि॒ष्टेषु॒ स्कन्द॑ति ।  
</details>

<details><summary>मूलम्</summary>

अस्क॑न्नमे॒व तद्यत्प्र॑या॒जेष्वि॒ष्टेषु॒ स्कन्द॑ति ।  
</details>

<details><summary>भट्टभास्कर-टीका</summary>

15किं चेत्याह - अस्कन्नमित्यादि ॥ प्रथमत एव इष्टप्रायत्वात् । तस्मात् प्रयाजाः कार्या इति ।
</details>

<details open><summary>विश्वास-प्रस्तुतिः</summary>

गाय॒त्र्ये॑व तेन॒ गर्भ॑न्धत्ते ।  
</details>

<details><summary>मूलम्</summary>

गाय॒त्र्ये॑व तेन॒ गर्भ॑न्धत्ते ।  
</details>

<details><summary>भट्टभास्कर-टीका</summary>

अपिचेत्याह – गायत्र्येवेत्यादि । प्रयाजानूयाजात्मकेन यागाष्टकेनाष्टाक्षरा गायत्री गर्भं धत्ते ।  
</details>

<details open><summary>विश्वास-प्रस्तुतिः</summary>

सा प्र॒जाम्प॒शून्यज॑मानाय॒ प्र ज॑नयति ॥  
</details>

<details><summary>मूलम्</summary>

सा प्र॒जाम्प॒शून्यज॑मानाय॒ प्र ज॑नयति ॥  
</details>

<details><summary>भट्टभास्कर-टीका</summary>

सा कालेन यजमानाय प्रजां पुत्रादिकां पशूंश्च गवादीन् यजमानाय प्रजनयति । प्रसूते । तस्मात् प्रयाजा अनूयाजाश्च कर्तव्या इति ॥

इति द्वितीये षष्ठे प्रथमोऽनुवाकः ॥  
</details>
