+++
title = "०६"

+++

विश्वेदेवा ऋषयः


<details><summary>मूलम् (संयुक्तम्)</summary>

बा॒र्ह॒स्प॒त्यꣳ शि॑तिपृ॒ष्ठमाल॑भेत॒ ग्राम॑कामो॒ यᳵ का॒मये॑त पृ॒ष्ठꣳ स॑मा॒नानाꣳ॑ स्या॒मिति॒ बृह॒स्पति॑मे॒व स्वेन॑ भाग॒धेये॒नोप॑धावति॒ स ए॒वैन॑म्पृ॒ष्ठꣳ स॑मा॒नाना᳚ङ्करोति ग्रा॒म्ये॑व भ॑वति शितिपृ॒ष्ठो भ॑वति बार्हस्प॒त्यो ह्ये॑ष दे॒वत॑या॒ समृ॑द्ध्यै 
</details>

<details open><summary>विश्वास-प्रस्तुतिः</summary>

बा॒र्ह॒स्प॒त्यꣳ शि॑तिपृ॒ष्ठमाल॑भेत॒ ग्राम॑कामः ।  
यᳵ का॒मये॑त पृ॒ष्ठꣳ स॑मा॒नानाꣳ॑ स्या॒मिति॑।  
बृह॒स्पति॑मे॒व स्वेन॑ भाग॒धेये॒नोप॑धावति ।  
स ए॒वैन॑म्पृ॒ष्ठꣳ स॑मा॒नाना᳚ङ्करोति ।   
ग्रा॒म्ये॑व भ॑वति शितिपृ॒ष्ठो भ॑वति ।   
बा॒र्ह॒स्प॒त्यो ह्ये॑ष दे॒वत॑या॒ समृ॑द्ध्यै ।  
</details>

<details><summary>मूलम्</summary>

बा॒र्ह॒स्प॒त्यꣳ शि॑तिपृ॒ष्ठमाल॑भेत॒ ग्राम॑कामः ।  
यᳵ का॒मये॑त पृ॒ष्ठꣳ स॑मा॒नानाꣳ॑ स्या॒मिति॑।  
बृह॒स्पति॑मे॒व स्वेन॑ भाग॒धेये॒नोप॑धावति ।  
स ए॒वैन॑म्पृ॒ष्ठꣳ स॑मा॒नाना᳚ङ्करोति ।   
ग्रा॒म्ये॑व भ॑वति शितिपृ॒ष्ठो भ॑वति ।   
बा॒र्ह॒स्प॒त्यो ह्ये॑ष दे॒वत॑या॒ समृ॑द्ध्यै ।  
</details>

<details><summary>भट्टभास्करटीका</summary>

1बार्हस्पत्यमित्यादि ॥ उक्तश्शितिपृष्ठः, स्वरश्च । पृष्ठं प्रधान एकोधिकार इति । राद्धान्तकर्मण्यधिकार इति केचित् ॥
</details>



<details><summary>मूलम् (संयुक्तम्)</summary>

पौ॒ष्णꣵ श्या॒ममाल॑भे॒तान्न॑का॒मोऽन्न॒व्ँवै पू॒षा पू॒षण॑मे॒व स्वेन॑ भाग॒धेये॒नोप॑धावति॒ स ए॒वास्मै᳚ (36)  अन्न॒म्प्रय॑च्छत्यन्ना॒द ए॒व भ॑वति श्या॒मो भ॑वत्ये॒तद्वा अन्न॑स्य रू॒पꣳ समृ॑द्ध्यै 
</details>

<details open><summary>विश्वास-प्रस्तुतिः</summary>

पौ॒ष्णꣵ श्या॒ममाल॑भे॒तान्न॑कामः ।  
अन्न॒व्ँवै पू॒षा पू॒षण॑मे॒व स्वेन॑ भाग॒धेये॒नोप॑धावति ।  
स ए॒वास्मा॒ अन्न॒म्प्रय॑च्छति ।  
अ॒न्ना॒द  ए॒व भ॑वति ।  
श्या॒मो भ॑वति ।  
ए॒तद्वा अन्न॑स्य रू॒पꣳ समृ॑द्ध्यै ।
</details>

<details><summary>मूलम्</summary>

पौ॒ष्णꣵ श्या॒ममाल॑भे॒तान्न॑कामः ।  
अन्न॒व्ँवै पू॒षा पू॒षण॑मे॒व स्वेन॑ भाग॒धेये॒नोप॑धावति ।  
स ए॒वास्मा॒ अन्न॒म्प्रय॑च्छति ।  
अ॒न्ना॒द  ए॒व भ॑वति ।  
श्या॒मो भ॑वति ।  
ए॒तद्वा अन्न॑स्य रू॒पꣳ समृ॑द्ध्यै ।
</details>

<details><summary>भट्टभास्करटीका</summary>

2पौष्णमित्यादि ॥ गतम् ॥
</details>



<details><summary>मूलम् (संयुक्तम्)</summary>

मारु॒तम्पृश्ञि॒माल॑भे॒तान्न॑का॒मोऽन्न॒व्ँवै म॒रुतो॑ म॒रुत॑ ए॒व स्वेन॑ भाग॒धेये॒नोप॑धावति॒  त ए॒वास्मा॒ अन्न॒म्प्रय॑च्छन्त्यन्ना॒द ए॒व भ॑वति॒ पृश्ञि॑र्भवत्ये॒तद्वा अन्न॑स्य रू॒पꣳ समृ॑द्ध्या ऐ॒न्द्रम॑रु॒णमाल॑भेतेन्द्रि॒यका॑म॒ इन्द्र॑मे॒व (37)  स्वेन॑ भाग॒धेये॒नोप॑धावति॒ स ए॒वास्मि॑न्निन्द्रि॒यन्द॑धातीन्द्रिया॒व्ये॑व भ॑वति ।
</details>

<details open><summary>विश्वास-प्रस्तुतिः</summary>

मा॒रु॒तम्पृश्ञि॒माल॑भे॒तान्न॑का॒मः ।  
अन्न॒व्ँवै म॒रुतो॑ म॒रुत॑ ए॒व स्वेन॑ भाग॒धेये॒नोप॑धावति ।    
त ए॒वास्मा॒ अन्न॒म्प्रय॑च्छन्ति ।   
अ॒न्ना॒द ए॒व भ॑वति ।    
पृश्ञि॑र्भवति ।   
ए॒तद्वा अन्न॑स्य रू॒पꣳ समृ॑द्ध्यै ।  

ऐ॒न्द्रम॑रु॒णमाल॑भेतेन्द्रि॒यका॑मः ।  
इन्द्र॑मे॒व स्वेन॑ भाग॒धेये॒नोप॑धावति ।  
स ए॒वास्मि॑न्निन्द्रि॒यन्द॑धातीन्द्रिया॒व्ये॑व भ॑वति ।
</details>

<details><summary>मूलम्</summary>

मा॒रु॒तम्पृश्ञि॒माल॑भे॒तान्न॑का॒मः ।  
अन्न॒व्ँवै म॒रुतो॑ म॒रुत॑ ए॒व स्वेन॑ भाग॒धेये॒नोप॑धावति ।    
त ए॒वास्मा॒ अन्न॒म्प्रय॑च्छन्ति ।   
अ॒न्ना॒द ए॒व भ॑वति ।    
पृश्ञि॑र्भवति ।   
ए॒तद्वा अन्न॑स्य रू॒पꣳ समृ॑द्ध्यै ।  

ऐ॒न्द्रम॑रु॒णमाल॑भेतेन्द्रि॒यका॑मः ।  
इन्द्र॑मे॒व स्वेन॑ भाग॒धेये॒नोप॑धावति ।  
स ए॒वास्मि॑न्निन्द्रि॒यन्द॑धातीन्द्रिया॒व्ये॑व भ॑वति ।
</details>

<details><summary>भट्टभास्करटीका</summary>

3अन्नं वा इत्यादि ॥ तद्धेतुत्वात्ताच्छब्द्यम् ॥
</details>



<details><summary>मूलम् (संयुक्तम्)</summary>

अरु॒णो भ्रूमा᳚न्भवत्ये॒तद्वा इन्द्र॑स्य रू॒पꣳ समृ॑द्ध्यै सावि॒त्रमु॑पद्ध्व॒स्तमाल॑भेत स॒निका॑मस्सवि॒ता वै प्र॑स॒वाना॑मीशे सवि॒तार॑मे॒व स्वेन॑ भाग॒धेये॒नोप॑धावति॒ स ए॒वास्मै॑ स॒निम्प्रसु॑वति॒ दान॑कामा अस्मै प्र॒जा भ॑वन्ति 
</details>

<details open><summary>विश्वास-प्रस्तुतिः</summary>

अ॒रु॒णो भ्रूमा᳚न्भवति ।   
ए॒तद्वा इन्द्र॑स्य रू॒पꣳ समृ॑द्ध्यै ।   
सा॒वि॒त्रमु॑पद्ध्व॒स्तमाल॑भेत स॒निका॑मः ।   
स॒वि॒ता वै प्र॑स॒वाना॑मीशे ।   
स॒वि॒तार॑मे॒व स्वेन॑ भाग॒धेये॒नोप॑धावति ।   
स ए॒वास्मै॑ स॒निम्प्रसु॑वति ।   
दान॑कामा अस्मै प्र॒जा भ॑वन्ति ।
</details>

<details><summary>मूलम्</summary>

अ॒रु॒णो भ्रूमा᳚न्भवति ।   
ए॒तद्वा इन्द्र॑स्य रू॒पꣳ समृ॑द्ध्यै ।   
सा॒वि॒त्रमु॑पद्ध्व॒स्तमाल॑भेत स॒निका॑मः ।   
स॒वि॒ता वै प्र॑स॒वाना॑मीशे ।   
स॒वि॒तार॑मे॒व स्वेन॑ भाग॒धेये॒नोप॑धावति ।   
स ए॒वास्मै॑ स॒निम्प्रसु॑वति ।   
दान॑कामा अस्मै प्र॒जा भ॑वन्ति ।
</details>

<details><summary>भट्टभास्करटीका</summary>

4अरुण इत्यादि ॥ भ्रूमान् महाभ्रूः ॥
</details>

<details open><summary>विश्वास-प्रस्तुतिः</summary>

उ॒प॒ध्व॒स्तो भ॑वति सावि॒त्रो ह्ये॑ष दे॒वत॑या॒ समृ॑द्ध्यै ।
</details>

<details><summary>मूलम्</summary>

उ॒प॒ध्व॒स्तो भ॑वति सावि॒त्रो ह्ये॑ष दे॒वत॑या॒ समृ॑द्ध्यै ।
</details>

<details><summary>भट्टभास्करटीका</summary>

5उपध्वस्तः विभिन्नवर्णः बहुबिन्दुचितशरीरः । सनिकाम इति । याच्ञया लब्धं धनं सनिः । प्रसुवति अनुजानाति ॥
</details>



<details><summary>मूलम् (संयुक्तम्)</summary>

वैश्वदे॒वम्ब॑हुरू॒पमाल॑भे॒तान्न॑कामो वैश्वदे॒वव्ँ वा अन्न॒व्ँविश्वा॑ने॒व दे॒वान्थ्स्वेन॑ भाग॒धेये॒नोप॑धावति॒  त ए॒वास्मा॒ अन्न॒म्प्रय॑च्छन्त्यन्ना॒द ए॒व भ॑वति बहुरू॒पो भ॑वति बहुरू॒पꣵ ह्यन्न॒ꣳ॒ समृ॑द्ध्यै वैश्वदे॒वम्ब॑हुरू॒पमाल॑भेत॒ ग्राम॑कामो वैश्वदे॒वा वै स॑जा॒ता विश्वा॑ने॒व दे॒वान्थ्स्वेन॑ भाग॒धेये॒नोप॑धावति॒  त ए॒वास्मै᳚ (39) स॒जा॒तान्प्रय॑च्छन्ति ग्रा॒म्ये॑व भ॑वति बहुरू॒पो भ॑वति बहुदेव॒त्यो ३॒॑ ह्ये॑ष समृ॑द्ध्यै 
</details>

<details open><summary>विश्वास-प्रस्तुतिः</summary>

वै॒श्व॒दे॒वम्ब॑हुरू॒पमाल॑भे॒तान्न॑कामः ।   
वै॒श्व॒दे॒वव्ँ वा अन्न॒व्ँविश्वा॑ने॒व दे॒वान्थ्स्वेन॑ भाग॒धेये॒नोप॑धावति ।   
त ए॒वास्मा॒ अन्न॒म्प्रय॑च्छन्ति ।   
अ॒न्ना॒द ए॒व भ॑वति ।  
बहुरू॒पो भ॑वति ।   
बहुरू॒पꣵ ह्यन्न॒ꣳ॒ समृ॑द्ध्यै ।   

वै॒श्व॒दे॒वम्ब॑हुरू॒पमाल॑भेत॒ ग्राम॑कामः ।  
वै॒श्व॒दे॒वा वै स॑जा॒ता विश्वा॑ने॒व दे॒वान्थ्स्वेन॑ भाग॒धेये॒नोप॑धावति।   
त ए॒वास्मै᳚  स॒जा॒तान्प्रय॑च्छन्ति ।   
ग्रा॒म्ये॑व भ॑वति ।  
बहुरू॒पो भ॑वति ।  
बहुदेव॒त्यो ३॒॑ ह्ये॑ष समृ॑द्ध्यै ।
</details>

<details><summary>मूलम्</summary>

वै॒श्व॒दे॒वम्ब॑हुरू॒पमाल॑भे॒तान्न॑कामः ।   
वै॒श्व॒दे॒वव्ँ वा अन्न॒व्ँविश्वा॑ने॒व दे॒वान्थ्स्वेन॑ भाग॒धेये॒नोप॑धावति ।   
त ए॒वास्मा॒ अन्न॒म्प्रय॑च्छन्ति ।   
अ॒न्ना॒द ए॒व भ॑वति ।  
बहुरू॒पो भ॑वति ।   
बहुरू॒पꣵ ह्यन्न॒ꣳ॒ समृ॑द्ध्यै ।   

वै॒श्व॒दे॒वम्ब॑हुरू॒पमाल॑भेत॒ ग्राम॑कामः ।  
वै॒श्व॒दे॒वा वै स॑जा॒ता विश्वा॑ने॒व दे॒वान्थ्स्वेन॑ भाग॒धेये॒नोप॑धावति।   
त ए॒वास्मै᳚  स॒जा॒तान्प्रय॑च्छन्ति ।   
ग्रा॒म्ये॑व भ॑वति ।  
बहुरू॒पो भ॑वति ।  
बहुदेव॒त्यो ३॒॑ ह्ये॑ष समृ॑द्ध्यै ।
</details>

<details><summary>भट्टभास्करटीका</summary>

6बहुरूपः नानारूपः । 'बहोर्नञ्वत्' इति नञ्वद्भावः, 'नञ्सुभ्याम्' इत्युत्तरपदान्तोदात्तत्वम् ॥
</details>



<details><summary>मूलम् (संयुक्तम्)</summary>

प्राजाप॒त्यन्तू॑प॒रमाल॑भेत॒ यस्याना᳚ज्ञातमिव॒ ज्योगा॒मये᳚त्प्राजाप॒त्यो वै पुरु॑षᳶ प्र॒जाप॑ति॒ᳵ खलु॒ वै तस्य॑ वेद॒ यस्याना᳚ज्ञातमिव॒ ज्योगा॒मय॑ति प्र॒जाप॑तिमे॒व स्वेन॑ भाग॒धेये॒नोप॑धावति॒  स ए॒वैन॒न्तस्मा॒थ्स्रामा᳚न्मुञ्चति तूप॒रो भ॑वति प्राजाप॒त्यो ह्ये॑ष दे॒वत॑या॒ समृ॑द्ध्यै ॥ (40)
</details>

<details open><summary>विश्वास-प्रस्तुतिः</summary>

प्रा॒जा॒प॒त्यन्तू॑प॒रमाल॑भेत ।   
यस्याना᳚ज्ञातमिव॒ ज्योगा॒मये᳚त् ।  
</details>

<details><summary>मूलम्</summary>

प्रा॒जा॒प॒त्यन्तू॑प॒रमाल॑भेत ।   
यस्याना᳚ज्ञातमिव॒ ज्योगा॒मये᳚त् ।  
</details>

<details><summary>भट्टभास्करटीका</summary>

7यस्यानाज्ञातमिति ॥ ज्योगामयेदिति । अज्ञातविशेषं यं ना[षः यमा]मय आमयेत् दीर्घकालम् । 'रुजार्थानाम्' इति षष्ठी ।
</details>

<details open><summary>विश्वास-प्रस्तुतिः</summary>

प्रा॒जा॒प॒त्यो वै पुरु॑षः ।  
प्र॒जाप॑ति॒ᳵ खलु॒ वै तस्य॑ वेद ।   
यस्याना᳚ज्ञातमिव॒ ज्योगा॒मय॑ति ।   
</details>

<details><summary>मूलम्</summary>

प्रा॒जा॒प॒त्यो वै पुरु॑षः ।  
प्र॒जाप॑ति॒ᳵ खलु॒ वै तस्य॑ वेद ।   
यस्याना᳚ज्ञातमिव॒ ज्योगा॒मय॑ति ।   
</details>

<details><summary>भट्टभास्करटीका</summary>

तस्य वेदेति । कर्मर्णस्सप्रदानत्वाच्चतुर्थ्यर्थे षष्ठी ।
</details>

<details open><summary>विश्वास-प्रस्तुतिः</summary>

प्र॒जाप॑तिमे॒व स्वेन॑ भाग॒धेये॒नोप॑धावति ।  
स ए॒वैन॒न्तस्मा॒थ्स्रामा᳚न्मुञ्चति ।   
तूप॒रो भ॑वति ।  
प्राजाप॒त्यो ह्ये॑ष दे॒वत॑या॒ समृ॑द्ध्यै ॥
</details>

<details><summary>मूलम्</summary>

प्र॒जाप॑तिमे॒व स्वेन॑ भाग॒धेये॒नोप॑धावति ।  
स ए॒वैन॒न्तस्मा॒थ्स्रामा᳚न्मुञ्चति ।   
तूप॒रो भ॑वति ।  
प्राजाप॒त्यो ह्ये॑ष दे॒वत॑या॒ समृ॑द्ध्यै ॥
</details>

<details><summary>भट्टभास्करटीका</summary>

स्रामादिति रोगनाम । यद्वा - स्रामं मन्त्रेण परलोक आह्वानं मरणमेव ॥

इति द्वितीये प्रथमे षष्ठोनुवाकः ॥
</details>
