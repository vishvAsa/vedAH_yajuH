+++
title = "०४"

+++

विश्वेदेवा ऋषयः


<details><summary>मूलम् (संयुक्तम्)</summary>

अ॒सावा॑दि॒त्यो न व्य॑रोचत॒ तस्मै॑ दे॒वाᳶ प्राय॑श्चित्तिमैच्छ॒न्तस्मा॑ ए॒तान्दश॑र्षभा॒माऽल॑भन्त॒ तयै॒वास्मि॒न्रुच॑मदधु॒र्यो ब्र॑ह्मवर्च॒सका॑म॒स्स्यात्तस्मा॑ ए॒तान्दश॑र्षभा॒माऽल॑भेता॒मुमे॒वादि॒त्यꣵ स्वेन॑ भाग॒धेये॒नोप॑धावति॒ स ए॒वास्मि॑न्ब्रह्मवर्च॒सन्द॑धाति ब्रह्मवर्च॒स्ये॑व भ॑वति 
</details>

<details open><summary>विश्वास-प्रस्तुतिः</summary>

अ॒सावा॑दि॒त्यो न व्य॑रोचत ।  
तस्मै॑ दे॒वाᳶ प्राय॑श्चित्तिमैच्छन् ।  
तस्मा॑ ए॒तान्दश॑र्षभा॒माऽल॑भन्त ।   
तयै॒वास्मि॒न्रुच॑मदधु॒र्यो ब्र॑ह्मवर्च॒सका॑म॒स्स्यात् ।  
तस्मा॑ ए॒तान्दश॑र्षभा॒माऽल॑भेत ।   
अमुमे॒वादि॒त्यꣵ स्वेन॑ भाग॒धेये॒नोप॑धावति ।  
स ए॒वास्मि॑न्ब्रह्मवर्च॒सन्द॑धाति ।  
ब्र॒ह्म॒व॒र्चस्ये॑व भ॑वति ।
</details>

<details><summary>मूलम्</summary>

अ॒सावा॑दि॒त्यो न व्य॑रोचत ।  
तस्मै॑ दे॒वाᳶ प्राय॑श्चित्तिमैच्छन् ।  
तस्मा॑ ए॒तान्दश॑र्षभा॒माऽल॑भन्त ।   
तयै॒वास्मि॒न्रुच॑मदधु॒र्यो ब्र॑ह्मवर्च॒सका॑म॒स्स्यात् ।  
तस्मा॑ ए॒तान्दश॑र्षभा॒माऽल॑भेत ।   
अमुमे॒वादि॒त्यꣵ स्वेन॑ भाग॒धेये॒नोप॑धावति ।  
स ए॒वास्मि॑न्ब्रह्मवर्च॒सन्द॑धाति ।  
ब्र॒ह्म॒व॒र्चस्ये॑व भ॑वति ।
</details>

<details><summary>भट्टभास्कर-टीका</summary>

1 असावादित्य इत्यादि ॥ दशानामृषभानां समाहारो दशर्षभा । 'आकारान्तोत्तरपदो द्विगुः स्त्रियामिष्यते' इति त्रिफलादिवदजादित्वात् 'द्विगोः' इति ङीबभावः । 'इगन्तकाल' इति पूर्वपदप्रकृतिस्वरत्वम् । अनिगन्तेऽपि व्यत्ययेन प्रवर्तते । बहुव्रीहिर्वा ; समष्टिर्वाच्या । दशर्षभेति कर्मनाम, जातिरिति केचित् ॥
</details>



<details><summary>मूलम् (संयुक्तम्)</summary>

व॒सन्ता᳚ प्रा॒तस्त्रील्लँ॒लामा॒नाल॑भेत ग्री॒ष्मे म॒द्ध्यन्दि॑ने (21)  त्रीञ्छि॑तिपृ॒ष्ठाञ्छ॒रद्य॑परा॒ह्णे त्रीञ्छि॑ति॒वारा॒न्त्रीणि॒ वा आ॑दि॒त्यस्य॒ तेजाꣳ॑सि व॒सन्ता᳚ प्रा॒तर्ग्री॒ष्मे म॒द्ध्यन्दि॑ने श॒रद्य॑परा॒ह्णे याव॑न्त्ये॒व तेजाꣳ॑सि॒ तान्ये॒वाव॑रुन्धे॒ त्रय॑स्त्रय॒ आल॑भ्यन्तेऽभिपू॒र्वमे॒वास्मि॒न्तेजो॑ दधाति सव्वँथ्स॒रम्प॒र्याल॑भ्यन्ते  
</details>

<details open><summary>विश्वास-प्रस्तुतिः</summary>

व॒सन्ता᳚ प्रा॒तस्त्रील्लँ॒लामा॒नाल॑भेत ।
।
</details>

<details><summary>मूलम्</summary>

व॒सन्ता᳚ प्रा॒तस्त्रील्लँ॒लामा॒नाल॑भेत ।
।
</details>

<details><summary>भट्टभास्कर-टीका</summary>

2 वसन्तेति ॥ पूर्ववत्सप्तम्या डादेशः । वसन्ते चतुर्दश्यां प्रक्रमः । प्रातःकाले उपाकरणं वपाहोमोभयं यथा स्यात्तथोपक्रमः । ग्रीष्मशरदोर्मध्याह्नापराह्णयोरेवोपक्रमः । सर्वत्र संवत्सरे ब्रह्मचर्यादि यजमानस्य केचिदिच्छन्ति ।  
ललामा उक्ताः ।  
</details>

<details open><summary>विश्वास-प्रस्तुतिः</summary>

ग्री॒ष्मे म॒द्ध्यन्दि॑ने॒  त्रीञ्छि॑तिपृ॒ष्ठान् ।   
श॒रद्य॑परा॒ह्णे त्रीञ्छि॑ति वारान्॑।  
त्रीणि॒ वा आ॑दि॒त्यस्य॒ तेजाꣳ॑सि ।  
व॒सन्ता᳚ प्रा॒तर्ग्री॒ष्मे म॒द्ध्यन्दि॑ने श॒रद्य॑परा॒ह्णे ।  
याव॑न्त्ये॒व तेजाꣳ॑सि॒ तान्ये॒वाव॑रुन्धे ।   
त्रय॑स्त्रय॒ आल॑भ्यन्ते ।
</details>

<details><summary>मूलम्</summary>

ग्री॒ष्मे म॒द्ध्यन्दि॑ने॒  त्रीञ्छि॑तिपृ॒ष्ठान् ।   
श॒रद्य॑परा॒ह्णे त्रीञ्छि॑ति वारान्॑।  
त्रीणि॒ वा आ॑दि॒त्यस्य॒ तेजाꣳ॑सि ।  
व॒सन्ता᳚ प्रा॒तर्ग्री॒ष्मे म॒द्ध्यन्दि॑ने श॒रद्य॑परा॒ह्णे ।  
याव॑न्त्ये॒व तेजाꣳ॑सि॒ तान्ये॒वाव॑रुन्धे ।   
त्रय॑स्त्रय॒ आल॑भ्यन्ते ।
</details>

<details><summary>भट्टभास्कर-टीका</summary>

शितिपृष्ठाश्वेतवाराः श्वेतवालाः । उभयत्रापि 'शितेर्नित्याबह्वच्' इत्युत्तरपद- प्रकृतिस्वरत्वम् ।
</details>

<details open><summary>विश्वास-प्रस्तुतिः</summary>

अभिपू॒र्वमे॒वास्मि॒न्तेजो॑ दधाति ।  
</details>

<details><summary>मूलम्</summary>

अभिपू॒र्वमे॒वास्मि॒न्तेजो॑ दधाति ।  
</details>

<details><summary>भट्टभास्कर-टीका</summary>

अभिपूर्वमिति । अनुक्रमेण त्रिभिः पशुभिः त्रीणि तेजांस्यस्मिन् दधाति ।
</details>

<details open><summary>विश्वास-प्रस्तुतिः</summary>

स॒व्ँव॒थ्स॒र॒म्प॒र्याल॑भ्यन्ते ।
</details>

<details><summary>मूलम्</summary>

स॒व्ँव॒थ्स॒र॒म्प॒र्याल॑भ्यन्ते ।
</details>

<details><summary>भट्टभास्कर-टीका</summary>

संवत्सरमित्यादि । गतम् ॥
</details>



<details><summary>मूलम् (संयुक्तम्)</summary>

सव्वँथ्स॒रो वै ब्र॑ह्मवर्च॒सस्य॑ प्रदा॒ता स॑व्ँवथ्स॒र ए॒वास्मै᳚ ब्रह्मवर्च॒सम्प्रय॑च्छति ब्रह्मवर्च॒स्ये॑व भ॑वति सव्वँथ्स॒रस्य॑ प॒रस्ता᳚त्प्राजाप॒त्यङ्कद्रु᳚म् (22) आल॑भेत  प्र॒जाप॑ति॒स्सर्वा॑ दे॒वता॑ दे॒वता᳚स्वे॒व प्रति॑तिष्ठति 
</details>

<details open><summary>विश्वास-प्रस्तुतिः</summary>

सं॒॒व॒थ्स॒रो वैै ब्र॑ह्मवर्च॒सस्य॑ प्र॒दाता।  
स॒व्ँव॒थ्स॒र ए॒वास्मै᳚ ब्रह्मवर्च॒सम्प्रय॑च्छति।  
ब्रह्मवर्च॒स्ये॑व भ॑वति ।  
स॒व्ँव॒थ्स॒रस्य॑ प॒रस्ता᳚त्प्राजाप॒त्यङ्कद्रु॒मा ल॑भेत  ।   
प्र॒जाप॑ति॒स्सर्वा॑ दे॒वता॑ दे॒वता᳚स्वे॒व प्रति॑तिष्ठति ।
</details>

<details><summary>मूलम्</summary>

सं॒॒व॒थ्स॒रो वैै ब्र॑ह्मवर्च॒सस्य॑ प्र॒दाता।  
स॒व्ँव॒थ्स॒र ए॒वास्मै᳚ ब्रह्मवर्च॒सम्प्रय॑च्छति।  
ब्रह्मवर्च॒स्ये॑व भ॑वति ।  
स॒व्ँव॒थ्स॒रस्य॑ प॒रस्ता᳚त्प्राजाप॒त्यङ्कद्रु॒मा ल॑भेत  ।   
प्र॒जाप॑ति॒स्सर्वा॑ दे॒वता॑ दे॒वता᳚स्वे॒व प्रति॑तिष्ठति ।
</details>

<details><summary>भट्टभास्कर-टीका</summary>

3 संवत्सरस्येति ॥ यस्मिन्नारभ्यते पर्वणि दशर्षभा ततः प्रभृति द्वादशसु द्वादशसु पौर्णमासीषु द्वादशामावास्यासु चातीतासु त्रयोदशे पर्वणि सङ्कल्पः । कद्रुं पक्वबदरवर्णम् ॥
</details>



<details><summary>मूलम् (संयुक्तम्)</summary>

यदि॑ बिभी॒याद्दु॒श्चर्मा॑ भविष्या॒मीति॑ सोमापौ॒ष्णꣵ श्या॒ममाल॑भेत सौ॒म्यो वै दे॒वत॑या॒ पुरु॑षᳶ पौ॒ष्णाᳶ प॒शव॒स्स्वयै॒वास्मै॑ दे॒वत॑या प॒शुभि॒स्त्वच॑ङ्करोति॒ न दु॒श्चर्मा॑ भवति
</details>

<details open><summary>विश्वास-प्रस्तुतिः</summary>

यदि॑ बिभी॒याद्दु॒श्चर्मा॑ भविष्या॒मीति॑ ।  
सो॒मा॒पौ॒ष्णꣵ श्या॒ममाल॑भेत ।  
सौ॒म्यो वै दे॒वत॑या॒ पुरु॑षः ।  
पौ॒ष्णाᳶ प॒शवः॑ ।  
स्वयै॒वास्मै॑ दे॒वत॑या प॒शुभि॒स्त्वच॑ङ्करोति ।  
न दु॒श्चर्मा॑ भवति ।
</details>

<details><summary>मूलम्</summary>

यदि॑ बिभी॒याद्दु॒श्चर्मा॑ भविष्या॒मीति॑ ।  
सो॒मा॒पौ॒ष्णꣵ श्या॒ममाल॑भेत ।  
सौ॒म्यो वै दे॒वत॑या॒ पुरु॑षः ।  
पौ॒ष्णाᳶ प॒शवः॑ ।  
स्वयै॒वास्मै॑ दे॒वत॑या प॒शुभि॒स्त्वच॑ङ्करोति ।  
न दु॒श्चर्मा॑ भवति ।
</details>

<details><summary>भट्टभास्कर-टीका</summary>

4 यदीत्यादि ॥ दुश्चर्मा कुष्ठी । 'परादिश्छन्दसि' इत्युत्तरपदाद्युदात्तत्वम् । कुष्ठादित्वग्दोषो मे भविष्यतीति यदि कथंचिल्लिङ्गाद्बिभीयादिति । स्वयेति । देवतया पशुभिश्च सहकारिभिः त्वचं शोभनां करोति ॥
</details>



<details><summary>मूलम् (संयुक्तम्)</summary>

दे॒वाश्च॒ वै य॒मश्चा॒स्मिल्ँ लो॒के᳚ऽस्पर्द्धन्त॒ स य॒मो दे॒वाना॑मिन्द्रि॒यव्ँ वी॒र्य॑मयुवत॒ तद्य॒मस्य॑ (23)  य॒म॒त्वन्ते दे॒वा अ॑मन्यन्त य॒मो वा इ॒दम॑भू॒द्यद्व॒यꣵ स्म इति॒ ते प्र॒जाप॑ति॒मुपा॑धाव॒न्थ्स ए॒तौ प्र॒जाप॑तिरा॒त्मन॑ उख्षव॒शौ निर॑मिमीत॒ ते दे॒वा वै᳚ष्णावरु॒णीव्वँ॒शामाऽल॑भन्तै॒न्द्रमु॒ख्षाण॒न्तव्वँरु॑णेनै॒व ग्रा॑हयि॒त्वा विष्णु॑ना य॒ज्ञेन॒ प्राणु॑दन्तै॒न्द्रेणै॒वास्ये᳚न्द्रि॒यम॑वृञ्जत॒ यो भ्रातृ॑व्यवा॒न्थ्स्याथ्स स्पर्द्ध॑मानो वैष्णावरु॒णीम् (24)  व॒शामाल॑भेतै॒न्द्रमु॒ख्षाण॒व्ँवरु॑णेनै॒व भ्रातृ॑व्यङ्ग्राहयि॒त्वा विष्णु॑ना य॒ज्ञेन॒ प्रणु॑दत ऐ॒न्द्रेणै॒वास्ये᳚न्द्रि॒यव्ँ वृ॑ङ्क्ते॒ भव॑त्या॒त्मना॒ परा᳚स्य॒ भ्रातृ॑व्यो भव॒ति 
</details>

<details open><summary>विश्वास-प्रस्तुतिः</summary>

दे॒वाश्च॒ वै य॒मश्चा॒स्मिल्ँ लो॒के᳚ऽस्पर्द्धन्त ।
</details>

<details><summary>मूलम्</summary>

दे॒वाश्च॒ वै य॒मश्चा॒स्मिल्ँ लो॒के᳚ऽस्पर्द्धन्त ।
</details>

<details><summary>भट्टभास्कर-टीका</summary>

5 देवाश्चेत्यादि ॥ अस्मिन् लोके एतल्लोकनिमित्तमस्पर्धन्त अस्माकमेवायं लोक इति देवाः, ममैवायमिति यमः ।
</details>

<details open><summary>विश्वास-प्रस्तुतिः</summary>

स य॒मो दे॒वाना॑मिन्द्रि॒यव्ँ वी॒र्य॑मयुवत ।
</details>

<details><summary>मूलम्</summary>

स य॒मो दे॒वाना॑मिन्द्रि॒यव्ँ वी॒र्य॑मयुवत ।
</details>

<details><summary>भट्टभास्कर-टीका</summary>

स इत्यादि । देवानामिन्द्रियं वीर्यं चायुवत देवेभ्यः पृथक्कृतवान् अपहृतवान् । व्यत्ययेन शप्, आत्मनेपदं च ।
</details>

<details open><summary>विश्वास-प्रस्तुतिः</summary>

तद्य॒मस्य॑ यम॒त्वम् ।  
ते दे॒वा अ॑मन्यन्त ।
</details>

<details><summary>मूलम्</summary>

तद्य॒मस्य॑ यम॒त्वम् ।  
ते दे॒वा अ॑मन्यन्त ।
</details>

<details><summary>भट्टभास्कर-टीका</summary>

तदिति । यवनाद्यमः । यौतेः पचाद्यचि अन्त्यविकारश्छान्दसः ।
</details>

<details open><summary>विश्वास-प्रस्तुतिः</summary>

य॒मो वा इ॒दम॑भू॒द्यद्व॒यꣵ स्म इति॑ ।  
</details>

<details><summary>मूलम्</summary>

य॒मो वा इ॒दम॑भू॒द्यद्व॒यꣵ स्म इति॑ ।  
</details>

<details><summary>भट्टभास्कर-टीका</summary>

यमो वा इति । यमो वा इदं विश्वमभूत् यमेश्वरमभूत् यद्वयं स्मः यदस्मदधीनं पूर्वमासीत् ।
</details>

<details open><summary>विश्वास-प्रस्तुतिः</summary>

ते प्र॒जाप॑ति॒मुपा॑धावन्  ।
</details>

<details><summary>मूलम्</summary>

ते प्र॒जाप॑ति॒मुपा॑धावन्  ।
</details>

<details><summary>भट्टभास्कर-टीका</summary>

त इति । तथा मन्यमाना देवाः प्रजापतिमुपसम्प्राप्ताः इत्थं स्मः अत्र प्रतिकर्तुमर्हसीति ।
</details>

<details open><summary>विश्वास-प्रस्तुतिः</summary>

स ए॒तौ प्र॒जाप॑तिरा॒त्मन॑ उख्षव॒शौ निर॑मिमीत ।
</details>

<details><summary>मूलम्</summary>

स ए॒तौ प्र॒जाप॑तिरा॒त्मन॑ उख्षव॒शौ निर॑मिमीत ।
</details>

<details><summary>भट्टभास्कर-टीका</summary>

स चात्मनः शरीरादुक्षवशौ निरमिमीत निर्माय दत्तवान् । उक्षा च वशा चोक्षवशौ, व्यत्ययेन पूर्ववल्लिङ्गता । उक्षा सेक्ता वशा वन्ध्या ।
</details>

<details open><summary>विश्वास-प्रस्तुतिः</summary>

ते दे॒वा वै᳚ष्णावरु॒णीव्वँ॒शामाऽल॑भन्त ।  
ऐ॒न्द्रमु॒ख्षाण॒न्तव्वँरु॑णेनै॒व ग्रा॑हयि॒त्वा विष्णु॑ना य॒ज्ञेन॒ प्राणु॑दन्त ।   
ऐ॒न्द्रेणै॒वास्ये᳚न्द्रि॒यम॑वृञ्जत ।  
यो भ्रातृ॑व्यवा॒न्थ्स्याथ्स स्पर्द्ध॑मानो वैष्णावरु॒णीम्  व॒शामाल॑भेत ।  
ऐ॒न्द्रमु॒ख्षाण॒व्ँवरु॑णेनै॒व भ्रातृ॑व्यङ्ग्राहयि॒त्वा विष्णु॑ना य॒ज्ञेन॒ प्रणु॑दत ।  
ऐ॒न्द्रेणै॒वास्ये᳚न्द्रि॒यव्ँ वृ॑ङ्क्ते ।   
भव॑त्या॒त्मना॑ ।  
परा᳚स्य॒ भ्रातृ॑व्यो भव॒ति ।
</details>

<details><summary>मूलम्</summary>

ते दे॒वा वै᳚ष्णावरु॒णीव्वँ॒शामाऽल॑भन्त ।  
ऐ॒न्द्रमु॒ख्षाण॒न्तव्वँरु॑णेनै॒व ग्रा॑हयि॒त्वा विष्णु॑ना य॒ज्ञेन॒ प्राणु॑दन्त ।   
ऐ॒न्द्रेणै॒वास्ये᳚न्द्रि॒यम॑वृञ्जत ।  
यो भ्रातृ॑व्यवा॒न्थ्स्याथ्स स्पर्द्ध॑मानो वैष्णावरु॒णीम्  व॒शामाल॑भेत ।  
ऐ॒न्द्रमु॒ख्षाण॒व्ँवरु॑णेनै॒व भ्रातृ॑व्यङ्ग्राहयि॒त्वा विष्णु॑ना य॒ज्ञेन॒ प्रणु॑दत ।  
ऐ॒न्द्रेणै॒वास्ये᳚न्द्रि॒यव्ँ वृ॑ङ्क्ते ।   
भव॑त्या॒त्मना॑ ।  
परा᳚स्य॒ भ्रातृ॑व्यो भव॒ति ।
</details>

<details><summary>भट्टभास्कर-टीका</summary>

ते इत्यादि । गतम् ॥
</details>



<details><summary>मूलम् (संयुक्तम्)</summary>

इन्द्रो॑ वृ॒त्रम॑ह॒न्तव्ँ वृ॒त्रो ह॒तष्षो॑ड॒शभि॑र्भो॒गैर॑सिना॒त्तस्य॑ वृ॒त्रस्य॑ शीर्ष॒तो गाव॒ उदा॑य॒न्ता वै॑दे॒ह्यो॑ऽभव॒न्तासा॑मृष॒भो ज॒घनेऽनूदै॒त्तमिन्द्रः॑ (25)  अ॒चा॒य॒थ्सो॑ऽमन्यत॒ यो वा इ॒ममा॒लभे॑त॒ मुच्ये॑ता॒स्मात्पा॒प्मन॒ इति॒ स आ᳚ग्ने॒यङ्कृ॒ष्णग्री॑व॒माल॑भतै॒न्द्रमृ॑ष॒भन्तस्या॒ग्निरे॒व स्वेन॑ भाग॒धेये॒नोप॑सृतष्षोडश॒धा वृ॒त्रस्य॑ भो॒गानप्य॑दहदै॒न्द्रेणे᳚न्द्रि॒यमा॒त्मन्न॑धत्त॒ यᳶ पा॒प्मना॑ गृही॒तस्स्याथ्स आ᳚ग्ने॒यङ्कृ॒ष्णग्री॑व॒माल॑भेतै॒न्द्रमृ॑ष॒भम॒ग्निरे॒वास्य॒ स्वेन॑ भाग॒धेये॒नोप॑सृतः (26) पा॒प्मान॒मपि॑ दहत्यै॒न्द्रेणे᳚न्द्रि॒यमा॒त्मन्ध॑त्ते॒ मुच्य॑ते पा॒प्मनो॒ भव॑त्ये॒व 
</details>

<details open><summary>विश्वास-प्रस्तुतिः</summary>

इन्द्रो॑ वृ॒त्रम॑हन् ।   
तव्ँ वृ॒त्रो ह॒तष्षो॑ड॒शभि॑र्भो॒गैर॑सिनात् ।
</details>

<details><summary>मूलम्</summary>

इन्द्रो॑ वृ॒त्रम॑हन् ।   
तव्ँ वृ॒त्रो ह॒तष्षो॑ड॒शभि॑र्भो॒गैर॑सिनात् ।
</details>

<details><summary>भट्टभास्कर-टीका</summary>

6 इन्द्रो वृत्रमहन्नित्यादि ॥ षोडशभिर्भोगैः शरीरदेशैः इन्द्रमसिनात् अबध्नात् । षिञ् बन्धने ।
</details>

<details open><summary>विश्वास-प्रस्तुतिः</summary>

तस्य॑ वृ॒त्रस्य॑ शीर्ष॒तो गाव॒ उदा॑य॒न्ता वै॑दे॒ह्यो॑ऽभवन् ।   
</details>

<details><summary>मूलम्</summary>

तस्य॑ वृ॒त्रस्य॑ शीर्ष॒तो गाव॒ उदा॑य॒न्ता वै॑दे॒ह्यो॑ऽभवन् ।   
</details>

<details><summary>भट्टभास्कर-टीका</summary>

वैदेह्यो गोविशेषाः । केचिदाहुः - विदेहा एव वैदेह्यः अशरीरा गावोऽभवन् । 'उदात्तस्वरितयोः' इति विभक्तिस्स्वर्यते ।
</details>

<details open><summary>विश्वास-प्रस्तुतिः</summary>

तासा॑मृष॒भो ज॒घनेऽनूदै॑त् ।   
तमिन्द्रो॑चायत् ।  
सो॑ऽमन्यत ।
</details>

<details><summary>मूलम्</summary>

तासा॑मृष॒भो ज॒घनेऽनूदै॑त् ।   
तमिन्द्रो॑चायत् ।  
सो॑ऽमन्यत ।
</details>

<details><summary>भट्टभास्कर-टीका</summary>

अथ तासां गवां जघने पश्चात् ऋषभोऽनूदैत् अनूद्गतः, तमिन्द्रश्श्रुतवान् ।
</details>

<details open><summary>विश्वास-प्रस्तुतिः</summary>

यो वा इ॒ममा॒लभे॑त॒ मुच्ये॑ता॒स्मात्पा॒प्मन॒ इति॑ ।
</details>

<details><summary>मूलम्</summary>

यो वा इ॒ममा॒लभे॑त॒ मुच्ये॑ता॒स्मात्पा॒प्मन॒ इति॑ ।
</details>

<details><summary>भट्टभास्कर-टीका</summary>

अस्मादिति । सर्वलोकप्रसिद्धात्, न तु प्रकृतात्, अत एवान्वादेशाभावान्निघाताभावः । 'ऊडिदम्' इति आविभक्तेरुदात्तत्वम् ।
</details>

<details open><summary>विश्वास-प्रस्तुतिः</summary>

स आ᳚ग्ने॒यङ्कृ॒ष्णग्री॑व॒माल॑भत ।   
ऐ॒न्द्रमृ॑ष॒भम् +++(आलभत)+++।
</details>

<details><summary>मूलम्</summary>

स आ᳚ग्ने॒यङ्कृ॒ष्णग्री॑व॒माल॑भत ।   
ऐ॒न्द्रमृ॑ष॒भम् +++(आलभत)+++।
</details>

<details><summary>भट्टभास्कर-टीका</summary>

अथैवं जानन्निन्द्रः स्वयं तावदाग्नेयं कृष्णग्रीवमालभत ऐन्द्रमृषभम् ।
</details>

<details open><summary>विश्वास-प्रस्तुतिः</summary>

तस्या॒ग्निरे॒व स्वेन॑ भाग॒धेये॒नोप॑सृतष्षोडश॒धा वृ॒त्रस्य॑ भो॒गानप्य॑दहत् ।
</details>

<details><summary>मूलम्</summary>

तस्या॒ग्निरे॒व स्वेन॑ भाग॒धेये॒नोप॑सृतष्षोडश॒धा वृ॒त्रस्य॑ भो॒गानप्य॑दहत् ।
</details>

<details><summary>भट्टभास्कर-टीका</summary>

पृथक् स्वेन भागधेयेनोपसृतोऽग्निरस्येन्द्रस्य बाधकान् वृत्रभोगान् षोडशधा स्थितानप्यदहत् यथाकाममदहत् । यद्वा - षोडशधा स्थितान्सर्वानप्यदहत् ।
</details>

<details open><summary>विश्वास-प्रस्तुतिः</summary>

ऐ॒न्द्रेणे᳚न्द्रि॒यमा॒त्मन्न॑धत्त ।  
यᳶ पा॒प्मना॑ गृही॒तस्स्याथ्स आ᳚ग्ने॒यङ्कृ॒ष्णग्री॑व॒माल॑भत ।   
ऐ॒न्द्रमृ॑ष॒भम् ।  
अग्निरे॒वास्य॒ स्वेन॑ भाग॒धेये॒नोप॑सृतᳶ पा॒प्मान॒मपि॑ दहति ।   
ऐ॒न्द्रेणे᳚न्द्रि॒यमा॒त्मन्ध॑त्ते ।   
मुच्य॑ते पा॒प्मनो॒ भव॑त्ये॒व ।  
</details>

<details><summary>मूलम्</summary>

ऐ॒न्द्रेणे᳚न्द्रि॒यमा॒त्मन्न॑धत्त ।  
यᳶ पा॒प्मना॑ गृही॒तस्स्याथ्स आ᳚ग्ने॒यङ्कृ॒ष्णग्री॑व॒माल॑भत ।   
ऐ॒न्द्रमृ॑ष॒भम् ।  
अग्निरे॒वास्य॒ स्वेन॑ भाग॒धेये॒नोप॑सृतᳶ पा॒प्मान॒मपि॑ दहति ।   
ऐ॒न्द्रेणे᳚न्द्रि॒यमा॒त्मन्ध॑त्ते ।   
मुच्य॑ते पा॒प्मनो॒ भव॑त्ये॒व ।  
</details>

<details><summary>भट्टभास्कर-टीका</summary>

ऐन्द्रेणात्मनीन्द्रियमधत्तेन्द्रः [गतमन्यत्] ॥
</details>



<details><summary>मूलम् (संयुक्तम्)</summary>

द्या॑वापृथि॒व्या᳚न्धे॒नुमाल॑भेत॒ ज्योग॑परुद्धो॒ऽनयो॒र्हि वा ए॒षोऽप्र॑तिष्ठि॒तोऽथै॒ष ज्योगप॑रुद्धो॒ द्यावा॑पृथि॒वी ए॒व स्वेन॑ भाग॒धेये॒नोप॑धावति॒  ते ए॒वैन॑म्प्रति॒ष्ठाङ्ग॑मयत॒ᳶ प्रत्ये॒व ति॑ष्ठति पर्या॒रिणी॑ भवति पर्या॒रीव॒ ह्ये॑तस्य॑ रा॒ष्ट्रय्ँ यो ज्योग॑परुद्ध॒स्समृ॑द्ध्यै  
</details>

<details open><summary>विश्वास-प्रस्तुतिः</summary>

द्या॒वा॒पृ॒थि॒व्या᳚न्धे॒नुमाल॑भेत।
</details>

<details><summary>मूलम्</summary>

द्या॒वा॒पृ॒थि॒व्या᳚न्धे॒नुमाल॑भेत।
</details>

<details><summary>भट्टभास्कर-टीका</summary>

7 द्यावापृथिव्यामिति ॥ 'द्यावापृथिवी शुनासीर' इति यत् ।
</details>

<details open><summary>विश्वास-प्रस्तुतिः</summary>

ज्योग॑परुद्धो॒ऽनयो॒र्हि वा ए॒षोऽप्र॑तिष्ठितः ।
</details>

<details><summary>मूलम्</summary>

ज्योग॑परुद्धो॒ऽनयो॒र्हि वा ए॒षोऽप्र॑तिष्ठितः ।
</details>

<details><summary>भट्टभास्कर-टीका</summary>

ज्योगपरुद्धः दीर्घकालं दुर्गतः । राष्ट्रान्निर्वासित इत्येके ।
</details>

<details open><summary>विश्वास-प्रस्तुतिः</summary>

अथै॒ष ज्योगप॑रुद्धो॒ द्यावा॑पृथि॒वी ए॒व स्वेन॑ भाग॒धेये॒नोप॑धावति ।  
</details>

<details><summary>मूलम्</summary>

अथै॒ष ज्योगप॑रुद्धो॒ द्यावा॑पृथि॒वी ए॒व स्वेन॑ भाग॒धेये॒नोप॑धावति ।  
</details>

<details><summary>भट्टभास्कर-टीका</summary>

द्यावापृथिव्योरप्रतिष्ठितत्वादेष ज्योगपरुद्धो भवति ।
</details>

<details open><summary>विश्वास-प्रस्तुतिः</summary>

ते ए॒वैन॑म्प्रति॒ष्ठाङ्ग॑मयत॒ᳶ प्रत्ये॒व ति॑ष्ठति ।  

प॒र्या॒रिणी॑ भवति ।
</details>

<details><summary>मूलम्</summary>

ते ए॒वैन॑म्प्रति॒ष्ठाङ्ग॑मयत॒ᳶ प्रत्ये॒व ति॑ष्ठति ।  

प॒र्या॒रिणी॑ भवति ।
</details>

<details><summary>भट्टभास्कर-टीका</summary>

पर्यारिणी प्रसवकालमतीत्य कृतप्रसवा । केचिदाहुः - प्रजननकालमतीत्य प्रजायतः [... तीत्य या प्रजातेति । ]
</details>

<details open><summary>विश्वास-प्रस्तुतिः</summary>

प॒र्या॒रीव॒ ह्ये॑तस्य॑ रा॒ष्ट्रय्ँ यो ज्योग॑परुद्ध॒स्समृ॑द्ध्यै ।
</details>

<details><summary>मूलम्</summary>

प॒र्या॒रीव॒ ह्ये॑तस्य॑ रा॒ष्ट्रय्ँ यो ज्योग॑परुद्ध॒स्समृ॑द्ध्यै ।
</details>

<details><summary>भट्टभास्कर-टीका</summary>

ज्योगपरुद्धस्य हि राष्ट्रं पर्यारि भवति दीर्घकालातिक्रमेण प्राप्तत्वात् । तस्मात्सदृशयोगस्समृद्ध्यै भवति ॥
</details>



<details><summary>मूलम् (संयुक्तम्)</summary>

वाय॒व्य᳚म् (27)  व॒थ्समा ल॑भेत वा॒युर्वा अ॒नयो᳚र्व॒थ्स इ॒मे वा ए॒तस्मै॑ लो॒का अप॑शुष्का॒ विडप॑शु॒ष्काऽथै॒ष ज्योगप॑रुद्धो वा॒युमे॒व स्वेन॑ भाग॒धेये॒नोप॑धावति॒  स ए॒वास्मा॑ इ॒माल्ँ लो॒कान् विश॒म्प्रदा॑पयति॒ प्रास्मा॑ इ॒मे लो॒कास्स्नु॑वन्ति भुञ्ज॒त्ये॑न॒व्ँविडुप॑तिष्ठते ॥ (28) 
</details>

<details open><summary>विश्वास-प्रस्तुतिः</summary>

वाय॒व्य᳚म् व॒थ्समा ल॑भेत ।  
वा॒युर्वा अ॒नयो᳚र्व॒थ्सः ।  
</details>

<details><summary>मूलम्</summary>

वाय॒व्य᳚म् व॒थ्समा ल॑भेत ।  
वा॒युर्वा अ॒नयो᳚र्व॒थ्सः ।  
</details>

<details><summary>भट्टभास्कर-टीका</summary>

8 अथ वायव्यो वत्सोऽपरुद्धस्यैव विधीयते - तस्या एव धेनोर्द्यावापृथिव्योः हि वत्सो वायुः ।
</details>

<details open><summary>विश्वास-प्रस्तुतिः</summary>

इ॒मे वा ए॒तस्मै॑ लो॒का अप॑शुष्का॒ विडप॑शु॒ष्काः ।
</details>

<details><summary>मूलम्</summary>

इ॒मे वा ए॒तस्मै॑ लो॒का अप॑शुष्का॒ विडप॑शु॒ष्काः ।
</details>

<details><summary>भट्टभास्कर-टीका</summary>

इमे च द्युप्रभृतयो लोकाः एतस्मै पुरुषायापशुष्काः अपरक्ता अस्मिन् भवन्ति । विट्च प्रजा चापशुष्का भवति ।
</details>

<details open><summary>विश्वास-प्रस्तुतिः</summary>

अथै॒ष ज्योगप॑रुद्धो वा॒युमे॒व स्वेन॑ भाग॒धेये॒नोप॑धावति ।
</details>

<details><summary>मूलम्</summary>

अथै॒ष ज्योगप॑रुद्धो वा॒युमे॒व स्वेन॑ भाग॒धेये॒नोप॑धावति ।
</details>

<details><summary>भट्टभास्कर-टीका</summary>

अथैष ज्योगपरुद्धो भवति ।
</details>

<details open><summary>विश्वास-प्रस्तुतिः</summary>

स ए॒वास्मा॑ इ॒माल्ँ लो॒कान् विश॒म्प्रदा॑पयति ।  
प्रास्मा॑ इ॒मे लो॒कास्स्नु॑वन्ति ।  
भुञ्ज॒त्ये॑न॒व्ँविडुप॑तिष्ठते ॥
</details>

<details><summary>मूलम्</summary>

स ए॒वास्मा॑ इ॒माल्ँ लो॒कान् विश॒म्प्रदा॑पयति ।  
प्रास्मा॑ इ॒मे लो॒कास्स्नु॑वन्ति ।  
भुञ्ज॒त्ये॑न॒व्ँविडुप॑तिष्ठते ॥
</details>

<details><summary>भट्टभास्कर-टीका</summary>

प्रदापयतीति । अपरं हित्वा यथास्मै वसूनि ददाति विट्च तथा करोति वायुः, ततश्चास्मै इमे लोकाः प्रस्नुवन्ति वसस्नेहः [सस्नेहं] वसूनि दुहन्ति, विट्च एनमुपतिष्ठते सङ्गच्छते इति । सङ्गतिकरण आत्मनेपदम्, कीदृशा भूत्वा - भुञ्जति सर्वदा एनं परिपालयन्ति । 'भुजोऽनवने' इत्यात्मनेपदाभावात् 'शतुरनुमः' इति नद्या उदात्तत्वम् ॥

द्वितीये प्रथमे चतुर्थः ॥
</details>
