+++
title = "०४"

+++

विश्वेदेवा ऋषयः
- १. अन्नवत्वकामस्य पुरोडाशः
- २.अन्नाशनशक्तिकामस्य पुरोडाशः
- ३. अन्नपतित्वकामस्य
- ४. दीर्घरोगयुक्तकामस्य
- ५. चक्षुष्पाटवकामस्य
- ६. पुत्रकामस्य पुरोडाशः
- ७ रसकामस्य चरुः
- ८. ध्नकामस्य पुरोडाशः
- ९. सङ्ग्रामकामजयपूर्वकमन्नकामस्य पुरोडाशः
- १०. द्विरग्न्युद्धरणे पुरोडाशः
- ११-१८ उद्धृताग्निनाशे पुरोडाशः



<details><summary>मूलम् (संयुक्तम्)</summary>

अ॒ग्नयेऽन्न॑वते पुरो॒डाश॑म॒ष्टाक॑पाल॒न्निर्व॑पे॒द्यᳵ का॒मये॒तान्न॑वान्थ्स्या॒मित्य॒ग्निमे॒वान्न॑वन्त॒ꣵ॒ स्वेन॑ भाग॒धेये॒नोप॑धावति॒ स ए॒वैन॒मन्न॑वन्तङ्करो॒त्यन्न॑वाने॒व भ॑वति 
</details>

<details open><summary>विश्वास-प्रस्तुतिः</summary>

अ॒ग्नयेऽन्न॑वते पुरो॒डाश॑म॒ष्टाक॑पाल॒न्निर्व॑पेत्  ।  
यᳵ का॒मये॒तान्न॑वान्थ्स्या॒मिति॑ ।  
अ॒ग्निमे॒वान्न॑वन्त॒ꣵ॒ स्वेन॑ भाग॒धेये॒नोप॑धावति ।  
स ए॒वैन॒मन्न॑वन्तङ्करो॒त्यन्न॑वाने॒व भ॑वति
</details>

<details><summary>मूलम्</summary>

अ॒ग्नयेऽन्न॑वते पुरो॒डाश॑म॒ष्टाक॑पाल॒न्निर्व॑पेत्  ।  
यᳵ का॒मये॒तान्न॑वान्थ्स्या॒मिति॑ ।  
अ॒ग्निमे॒वान्न॑वन्त॒ꣵ॒ स्वेन॑ भाग॒धेये॒नोप॑धावति ।  
स ए॒वैन॒मन्न॑वन्तङ्करो॒त्यन्न॑वाने॒व भ॑वति
</details>

<details><summary>भट्टभास्करटीका</summary>

1अग्नयेन्नवत इत्यादि ॥ अन्नवान् बह्वन्नः ॥
</details>



<details><summary>मूलम् (संयुक्तम्)</summary>

अ॒ग्नये᳚ऽन्ना॒दाय॑ पुरो॒डाश॑म॒ष्टाक॑पाल॒न्निर्व॑पे॒द्यᳵ का॒मये॑तान्ना॒दस्स्या॒मित्य॒ग्निमे॒वान्ना॒दꣵ स्वेन॑ भाग॒धेये॒नोप॑धावति॒ स ए॒वैन॑मन्ना॒दङ्क॑रोत्यन्ना॒दः (15)  
ए॒व भ॑वति 
</details>

<details open><summary>विश्वास-प्रस्तुतिः</summary>

अ॒ग्नये᳚ऽन्ना॒दाय॑ पुरो॒डाश॑म॒ष्टाक॑पाल॒न्निर्व॑पेत्  ।  
यᳵ का॒मये॑तान्ना॒दस्स्या॒मिति॑ ।  
अ॒ग्निमे॒वान्ना॒दꣵ स्वेन॑ भाग॒धेये॒नोप॑धावति ।  
स ए॒वैन॑मन्ना॒दङ्क॑रोत्यन्ना॒द ए॒व भ॑वति ।  
</details>

<details><summary>मूलम्</summary>

अ॒ग्नये᳚ऽन्ना॒दाय॑ पुरो॒डाश॑म॒ष्टाक॑पाल॒न्निर्व॑पेत्  ।  
यᳵ का॒मये॑तान्ना॒दस्स्या॒मिति॑ ।  
अ॒ग्निमे॒वान्ना॒दꣵ स्वेन॑ भाग॒धेये॒नोप॑धावति ।  
स ए॒वैन॑मन्ना॒दङ्क॑रोत्यन्ना॒द ए॒व भ॑वति ।  
</details>

<details><summary>भट्टभास्करटीका</summary>

2अन्नादोन्नादनशक्तियुक्तः ॥
</details>



<details><summary>मूलम् (संयुक्तम्)</summary>

अ॒ग्नयेऽन्न॑पतये पुरो॒डाश॑म॒ष्टाक॑पाल॒न्निर्व॑पे॒द्यᳵ का॒मये॒तान्न॑पतिस्स्या॒मित्य॒ग्निमे॒वान्न॑पति॒ꣵ॒ स्वेन॑ भाग॒धेये॒नोप॑धावति॒ स ए॒वैन॒मन्न॑पतिङ्करो॒त्यन्न॑पतिरे॒व भ॑वति ।
</details>

<details open><summary>विश्वास-प्रस्तुतिः</summary>

अ॒ग्नयेऽन्न॑पतये पुरो॒डाश॑म॒ष्टाक॑पाल॒न्निर्व॑पेत् ।   
यᳵ का॒मये॒तान्न॑पतिस्स्या॒मिति॑ ।  
अ॒ग्निमे॒वान्न॑पति॒ꣵ॒ स्वेन॑ भाग॒धेये॒नोप॑धावति ।  
स ए॒वैन॒मन्न॑पतिङ्करो॒त्यन्न॑पतिरे॒व भ॑वति ।  
</details>

<details><summary>मूलम्</summary>

अ॒ग्नयेऽन्न॑पतये पुरो॒डाश॑म॒ष्टाक॑पाल॒न्निर्व॑पेत् ।   
यᳵ का॒मये॒तान्न॑पतिस्स्या॒मिति॑ ।  
अ॒ग्निमे॒वान्न॑पति॒ꣵ॒ स्वेन॑ भाग॒धेये॒नोप॑धावति ।  
स ए॒वैन॒मन्न॑पतिङ्करो॒त्यन्न॑पतिरे॒व भ॑वति ।  
</details>

<details><summary>भट्टभास्करटीका</summary>

3अन्नपतिः अन्नस्य पालयिता ॥
</details>



<details><summary>मूलम् (संयुक्तम्)</summary>

अ॒ग्नये॒ पव॑मानाय पुरो॒डाश॑म॒ष्टाक॑पाल॒न्निर्व॑पेद॒ग्नये॑ पाव॒काया॒ग्नये॒ शुच॑ये॒ ज्योगा॑मयावी॒ यद॒ग्नये॒ पव॑मानाय नि॒र्वप॑ति प्रा॒णमे॒वास्मि॒न्तेन॑ दधाति॒ यद॒ग्नये᳚ (16)  
पा॒व॒काय॒ वाच॑मे॒वास्मि॒न्तेन॑ दधाति॒ यद॒ग्नये॒ शुच॑य॒ आयु॑रे॒वास्मि॒न्तेन॑ दधात्यु॒त यदी॒तासु॒र्भव॑ति॒ जीव॑॑त्ये॒व 
</details>

<details open><summary>विश्वास-प्रस्तुतिः</summary>

अ॒ग्नये॒ पव॑मानाय पुरो॒डाश॑म॒ष्टाक॑पाल॒न्निर्व॑पेत् ।   
</details>

<details><summary>मूलम्</summary>

अ॒ग्नये॒ पव॑मानाय पुरो॒डाश॑म॒ष्टाक॑पाल॒न्निर्व॑पेत् ।   
</details>

<details><summary>भट्टभास्करटीका</summary>

4पवमानः पापानां शोधयिता प्राणस्थितिहेतुः ।
</details>

<details open><summary>विश्वास-प्रस्तुतिः</summary>

अ॒ग्नये॑ पाव॒काया॒ग्नये॒ शुच॑ये॒ ज्योगा॑मयावी॒ यद॒ग्नये॒ पव॑मानाय नि॒र्वप॑ति।  
प्रा॒णमे॒वास्मि॒न्तेन॑ दधाति ।   
यद॒ग्नये᳚ पाव॒काय॒ वाच॑मे॒वास्मि॒न्तेन॑ दधाति ।
</details>

<details><summary>मूलम्</summary>

अ॒ग्नये॑ पाव॒काया॒ग्नये॒ शुच॑ये॒ ज्योगा॑मयावी॒ यद॒ग्नये॒ पव॑मानाय नि॒र्वप॑ति।  
प्रा॒णमे॒वास्मि॒न्तेन॑ दधाति ।   
यद॒ग्नये᳚ पाव॒काय॒ वाच॑मे॒वास्मि॒न्तेन॑ दधाति ।
</details>

<details><summary>भट्टभास्करटीका</summary>

पावकः पापविश्लेषहेतुः वाचः प्रवृत्तिहेतुः । शुचिरौज्वल्यहेतुरायुषोभिवृद्धिहेतुः । ज्योगामयावी दीर्घामयः ।
</details>

<details open><summary>विश्वास-प्रस्तुतिः</summary>

यद॒ग्नये॒ शुच॑य॒ आयु॑रे॒वास्मि॒न्तेन॑ दधाति ।  
उ॒त यदी॒तासु॒र्भव॑ति॒ जीव॑॑त्ये॒व ।
</details>

<details><summary>मूलम्</summary>

यद॒ग्नये॒ शुच॑य॒ आयु॑रे॒वास्मि॒न्तेन॑ दधाति ।  
उ॒त यदी॒तासु॒र्भव॑ति॒ जीव॑॑त्ये॒व ।
</details>

<details><summary>भट्टभास्करटीका</summary>

उतेति । गतासुरपि एतत्कर्मसामर्थ्याज्जीवत्येव आयुरन्तरं लभते ॥
</details>



<details><summary>मूलम् (संयुक्तम्)</summary>

ए॒तामे॒व निर्व॑पे॒च्चख्षु॑ष्कामो॒ यद॒ग्नये॒ पव॑मानाय नि॒र्वप॑ति प्रा॒णमे॒वास्मि॒न्तेन॑ दधाति॒ यद॒ग्नये॑ पाव॒काय॒ वाच॑मे॒वास्मि॒न्तेन॑ दधाति॒ यद॒ग्नये॒ शुच॑ये॒ चख्षु॑रे॒वास्मि॒न्तेन॑ दधाति (17)  उ॒त यद्य॒न्धो भव॑ति॒ प्रैव प॑श्यति 
</details>

<details open><summary>विश्वास-प्रस्तुतिः</summary>

ए॒तामे॒व निर्व॑पे॒च्चख्षु॑ष्कामो॒ यद॒ग्नये॒ पव॑मानाय नि॒र्वप॑ति ।  
प्रा॒णमे॒वास्मि॒न्तेन॑ दधाति ।  
यद॒ग्नये॑ पाव॒काय॒ वाच॑मे॒वास्मि॒न्तेन॑ दधाति ।  
यद॒ग्नये॒ शुच॑ये॒ चख्षु॑रे॒वास्मि॒न्तेन॑ दधाति ।  
उ॒त यद्य॒न्धो भव॑ति॒ प्रैव प॑श्यति ।  
</details>

<details><summary>मूलम्</summary>

ए॒तामे॒व निर्व॑पे॒च्चख्षु॑ष्कामो॒ यद॒ग्नये॒ पव॑मानाय नि॒र्वप॑ति ।  
प्रा॒णमे॒वास्मि॒न्तेन॑ दधाति ।  
यद॒ग्नये॑ पाव॒काय॒ वाच॑मे॒वास्मि॒न्तेन॑ दधाति ।  
यद॒ग्नये॒ शुच॑ये॒ चख्षु॑रे॒वास्मि॒न्तेन॑ दधाति ।  
उ॒त यद्य॒न्धो भव॑ति॒ प्रैव प॑श्यति ।  
</details>

<details><summary>भट्टभास्करटीका</summary>

5एतमेवेत्यादि ॥ चक्षुष्कामस्तिमिरादिदोषनिवृत्तिकामः । यद्यप्यन्धो भवति अनेन कर्मणा प्रपश्यत्येव प्रकृष्टदर्शनवान् भवति ॥
</details>



<details><summary>मूलम् (संयुक्तम्)</summary>

अ॒ग्नये॑ पु॒त्रव॑ते पुरो॒डाश॑म॒ष्टाक॑पाल॒न्निर्व॑पे॒दिन्द्रा॑य पु॒त्रिणे॑ पुरो॒डाश॒मेका॑दशकपालम्प्र॒जाका॑मो॒ऽग्निरे॒वास्मै᳚ प्र॒जाम्प्र॑ज॒नय॑ति वृ॒द्धामिन्द्र॒ᳶ प्रय॑च्छति
</details>

<details open><summary>विश्वास-प्रस्तुतिः</summary>

अ॒ग्नये॑ पु॒त्रव॑ते पुरो॒डाश॑म॒ष्टाक॑पाल॒न्निर्व॑पेत् ।   
इन्द्रा॑य पु॒त्रिणे॑ पुरो॒डाश॒मेका॑दशकपालम्प्र॒जाका॑मः ।  
अ॒ग्निरे॒वास्मै᳚ प्र॒जाम्प्र॑ज॒नय॑ति ।   
वृ॒द्धामिन्द्र॒ᳶ प्रय॑च्छति ।  
</details>

<details><summary>मूलम्</summary>

अ॒ग्नये॑ पु॒त्रव॑ते पुरो॒डाश॑म॒ष्टाक॑पाल॒न्निर्व॑पेत् ।   
इन्द्रा॑य पु॒त्रिणे॑ पुरो॒डाश॒मेका॑दशकपालम्प्र॒जाका॑मः ।  
अ॒ग्निरे॒वास्मै᳚ प्र॒जाम्प्र॑ज॒नय॑ति ।   
वृ॒द्धामिन्द्र॒ᳶ प्रय॑च्छति ।  
</details>

<details><summary>भट्टभास्करटीका</summary>

6पुत्रवान् पुत्रजननशक्तिमान् । पुत्री पुत्रवृद्धिहेत्तुः ॥
</details>



<details><summary>मूलम् (संयुक्तम्)</summary>

अ॒ग्नये॒ रस॑वतेऽजख्षी॒रे च॒रुन्निर्व॑पे॒द्यᳵ का॒मये॑त॒ रस॑वान्थ्स्या॒मित्य॒ग्निमे॒व रस॑वन्त॒ꣵ॒ स्वेन॑ भाग॒धेये॒नोप॑धावति॒ स ए॒वैन॒ꣳ॒ रस॑वन्तङ्करोति (18)  
रस॑वाने॒व भ॑वत्यजख्षी॒रे भ॑वत्याग्ने॒यी वा ए॒षा यद॒जा सा॒ख्षादे॒व रस॒मव॑रुन्धे
</details>

<details open><summary>विश्वास-प्रस्तुतिः</summary>

अ॒ग्नये॒ रस॑वतेऽजख्षी॒रे च॒रुन्निर्व॑पेत् ।  
यᳵ का॒मये॑त॒ रस॑वान्थ्स्या॒मिति॑ ।  
अ॒ग्निमे॒व रस॑वन्त॒ꣵ॒ स्वेन॑ भाग॒धेये॒नोप॑धावति ।  
स ए॒वैन॒ꣳ॒ रस॑वन्तङ्करोति ।   
रस॑वाने॒व भ॑वत्यजख्षी॒रे भ॑वति ।
</details>

<details><summary>मूलम्</summary>

अ॒ग्नये॒ रस॑वतेऽजख्षी॒रे च॒रुन्निर्व॑पेत् ।  
यᳵ का॒मये॑त॒ रस॑वान्थ्स्या॒मिति॑ ।  
अ॒ग्निमे॒व रस॑वन्त॒ꣵ॒ स्वेन॑ भाग॒धेये॒नोप॑धावति ।  
स ए॒वैन॒ꣳ॒ रस॑वन्तङ्करोति ।   
रस॑वाने॒व भ॑वत्यजख्षी॒रे भ॑वति ।
</details>

<details><summary>भट्टभास्करटीका</summary>

7रसवावन् प्रशस्तरसोत्पत्तिहेतुः । अन्नवानित्येके । अजक्षीरे भवतीत्यादि । गतम् ।
</details>

<details open><summary>विश्वास-प्रस्तुतिः</summary>

आ॒ग्ने॒यी वा ए॒षा यद॒जा सा॒ख्षादे॒व रस॒मव॑रुन्धे।
</details>

<details><summary>मूलम्</summary>

आ॒ग्ने॒यी वा ए॒षा यद॒जा सा॒ख्षादे॒व रस॒मव॑रुन्धे।
</details>

<details><summary>भट्टभास्करटीका</summary>

अग्नेस्स्वभूता आग्नेयी । 'सर्वत्राग्निकलिभ्याम्' इति ढक् ॥
</details>



<details><summary>मूलम् (संयुक्तम्)</summary>

अग्नये॒ वसु॑मते पुरो॒डाश॑म॒ष्टाक॑पाल॒न्निर्व॑पे॒द्यᳵ का॒मये॑त॒ वसु॑मान्थ्स्या॒मित्य॒ग्निमे॒व वसु॑मन्त॒ꣵ॒ स्वेन॑ भाग॒धेये॒नोप॑ धावति॒ स ए॒वैन॒व्ँवसु॑मन्तङ्करोति॒ वसु॑माने॒व भ॑वति 
</details>

<details open><summary>विश्वास-प्रस्तुतिः</summary>

अ॒ग्नये॒॒ वसु॑मते पुरो॒डाश॑म॒ष्टाक॑पाल॒न्निर्व॑पेत् ।   
यᳵ का॒मये॑त॒ वसु॑मान्थ्स्या॒मिति॑ ।  
अ॒ग्निमे॒व वसु॑मन्त॒ꣵ॒ स्वेन॑ भाग॒धेये॒नोप॑ धावति ।  
स ए॒वैन॒व्ँवसु॑मन्तङ्करोति ।  
वसु॑माने॒व भ॑वति ।
</details>

<details><summary>मूलम्</summary>

अ॒ग्नये॒॒ वसु॑मते पुरो॒डाश॑म॒ष्टाक॑पाल॒न्निर्व॑पेत् ।   
यᳵ का॒मये॑त॒ वसु॑मान्थ्स्या॒मिति॑ ।  
अ॒ग्निमे॒व वसु॑मन्त॒ꣵ॒ स्वेन॑ भाग॒धेये॒नोप॑ धावति ।  
स ए॒वैन॒व्ँवसु॑मन्तङ्करोति ।  
वसु॑माने॒व भ॑वति ।
</details>

<details><summary>भट्टभास्करटीका</summary>

8वसुमान् वासहेतुभिर्वरिष्ठैर्जनैस्तद्वान् ॥
</details>



<details><summary>मूलम् (संयुक्तम्)</summary>

अ॒ग्नये॑ वाज॒सृते॑ पुरो॒डाश॑म॒ष्टाक॑पाल॒न्निर्व॑पेथ्सङ्ग्रा॒मे सय्ँय॑त्ते॒ वाज᳚म् (19)  वा ए॒ष सि॑सीर्षति॒ यस्स॑ङ्ग्रा॒मञ्जिगी॑षत्य॒ग्निᳵ खलु॒ वै दे॒वाना᳚व्ँ वाज॒सृद॒ग्निमे॒व वा॑ज॒सृत॒ꣵ॒ स्वेन॑ भाग॒धेये॒नोप॑धावति॒ धाव॑ति॒ वाज॒ꣳ॒ हन्ति॑ वृ॒त्रञ्जय॑ति॒ तꣳ स॑ङ्ग्रा॒ममथो॑ अ॒ग्निरि॑व॒ न प्र॑ति॒धृषे॑ भवति 
</details>

<details open><summary>विश्वास-प्रस्तुतिः</summary>

अ॒ग्नये॑ वाज॒सृते॑ पुरो॒डाश॑म॒ष्टाक॑पाल॒न्निर्व॑पेत् ।   
स॒ङ्ग्रा॒मे सय्ँय॑त्ते॒ वाज॒व्ँवा ए॒ष सि॑सीर्षति ।  
यस्स॑ङ्ग्रा॒मञ्जिगी॑षति ।  
अ॒ग्निᳵ खलु॒ वै दे॒वाना᳚व्ँ वाज॒सृत् ।  
अ॒ग्निमे॒व वा॑ज॒सृत॒ꣵ॒ स्वेन॑ भाग॒धेये॒नोप॑धावति ।  
</details>

<details><summary>मूलम्</summary>

अ॒ग्नये॑ वाज॒सृते॑ पुरो॒डाश॑म॒ष्टाक॑पाल॒न्निर्व॑पेत् ।   
स॒ङ्ग्रा॒मे सय्ँय॑त्ते॒ वाज॒व्ँवा ए॒ष सि॑सीर्षति ।  
यस्स॑ङ्ग्रा॒मञ्जिगी॑षति ।  
अ॒ग्निᳵ खलु॒ वै दे॒वाना᳚व्ँ वाज॒सृत् ।  
अ॒ग्निमे॒व वा॑ज॒सृत॒ꣵ॒ स्वेन॑ भाग॒धेये॒नोप॑धावति ।  
</details>

<details><summary>भट्टभास्करटीका</summary>

9वाजसृते इति ॥ वाजोन्नं तत्साधनभूतात्संग्रामं धावति अप्रधृष्यत्वेन प्राप्नोतीति वाजसृत् । सिसीर्षति सर्तुमिच्छति । वाजादिप्राप्त्यर्थमेव संग्रामं जिगीषति न तु जयमात्रेणास्यार्थः ।
</details>

<details open><summary>विश्वास-प्रस्तुतिः</summary>

धाव॑ति॒ वाज᳚म्।
</details>

<details><summary>मूलम्</summary>

धाव॑ति॒ वाज᳚म्।
</details>

<details><summary>भट्टभास्करटीका</summary>

धावतीत्यादि । वाजं ऊर्गर्थं संग्रामं धावति आक्रामति ।
</details>

<details open><summary>विश्वास-प्रस्तुतिः</summary>

हन्ति॑ वृ॒त्रञ्जय॑ति॒ तꣳ स॑ङ्ग्रा॒मम् ।  
</details>

<details><summary>मूलम्</summary>

हन्ति॑ वृ॒त्रञ्जय॑ति॒ तꣳ स॑ङ्ग्रा॒मम् ।  
</details>

<details><summary>भट्टभास्करटीका</summary>

वृत्रं वारकं पापादिकं च हन्ति जयति च सङ्ग्रामम् ।
</details>

<details open><summary>विश्वास-प्रस्तुतिः</summary>

अथो॑ अ॒ग्निरि॑व॒ न प्र॑ति॒धृषे॑ भवति ।
</details>

<details><summary>मूलम्</summary>

अथो॑ अ॒ग्निरि॑व॒ न प्र॑ति॒धृषे॑ भवति ।
</details>

<details><summary>भट्टभास्करटीका</summary>

अथो अपिच अग्निरिव अयं न प्रतिधृषे प्रतिधर्षयितुं शक्यो न भवतीत्यर्थे केन्प्रत्ययः । अप्रधृष्यो भवतीत्यर्थः ॥
</details>



<details><summary>मूलम् (संयुक्तम्)</summary>

अ॒ग्नये᳚ऽग्नि॒वते॑ पुरो॒डाश॑म॒ष्टाक॑पाल॒न्निर्व॑पे॒द्यस्या॒ग्नाव॒ग्निम॑भ्यु॒द्धरे॑यु॒र्निर्दि॑ष्टभागो॒ वा ए॒तयो॑र॒न्योऽनि॑र्दिष्टभागो॒ऽन्यस्तौ स॒म्भव॑न्तौ॒ यज॑मानम् (20)  अ॒भिसम्भ॑वत॒स्स ई᳚श्व॒र आर्ति॒मार्तो॒र्यद॒ग्नये᳚ऽग्नि॒वते॑ नि॒र्वप॑ति भाग॒धेये॑नै॒वैनौ॑ शमयति॒ नार्ति॒मार्छ॑ति॒ यज॑मानः
</details>

<details open><summary>विश्वास-प्रस्तुतिः</summary>

अ॒ग्नये᳚ऽग्नि॒वते॑ पुरो॒डाश॑म॒ष्टाक॑पाल॒न्निर्व॑पेत् ।  

यस्या॒ग्नाव॒ग्निम॑भ्यु॒द्धरे॑यु॒र्निर्दि॑ष्टभागो॒ वा ए॒तयो॑र॒न्योऽनि॑र्दिष्टभागो॒ऽन्यः।  
</details>

<details><summary>मूलम्</summary>

अ॒ग्नये᳚ऽग्नि॒वते॑ पुरो॒डाश॑म॒ष्टाक॑पाल॒न्निर्व॑पेत् ।  

यस्या॒ग्नाव॒ग्निम॑भ्यु॒द्धरे॑यु॒र्निर्दि॑ष्टभागो॒ वा ए॒तयो॑र॒न्योऽनि॑र्दिष्टभागो॒ऽन्यः।  
</details>

<details><summary>भट्टभास्करटीका</summary>

10अग्निवान् अग्न्यन्तरेण । 'छन्दसीरः' इति मतुपो वत्वम् । उपरि प्रणयनमुद्धरणम् । तस्योपरि पुनः प्रणयनमभ्युद्धरणम् । प्रमादादिना तत्र तयोरेको निर्दिष्टभागः । यस्मै हविर्निरुप्तं भविष्यति अन्यो निर्दिष्टभागः तादृशौ भिन्नस्वभावौ ।
</details>

<details open><summary>विश्वास-प्रस्तुतिः</summary>

तौ स॒म्भव॑न्तौ॒ यज॑मानम॒भिसम्भ॑वतः ।
</details>

<details><summary>मूलम्</summary>

तौ स॒म्भव॑न्तौ॒ यज॑मानम॒भिसम्भ॑वतः ।
</details>

<details><summary>भट्टभास्करटीका</summary>

तौ सम्भवन्तौ सहभवन्तौ यजमानमभि तत्कारणं यजमानमेवाभिलक्ष्य सम्भवतः अभिव्याप्नुतः ।
</details>

<details open><summary>विश्वास-प्रस्तुतिः</summary>

स ई᳚श्व॒र आर्ति॒मार्तोः᳚ ।
</details>

<details><summary>मूलम्</summary>

स ई᳚श्व॒र आर्ति॒मार्तोः᳚ ।
</details>

<details><summary>भट्टभास्करटीका</summary>

ततस्स यजमानः आर्तिं गन्तुमीश्वरस्स्यात् ईश्वरे तोसुन्कसुनौ' इति तोसुन् ।
</details>

<details open><summary>विश्वास-प्रस्तुतिः</summary>

यद॒ग्नये᳚ऽग्नि॒वते॑ नि॒र्वप॑ति भाग॒धेये॑नै॒वैनौ॑ शमयति ।  

नार्ति॒मार्छ॑ति॒ यज॑मानः ।
</details>

<details><summary>मूलम्</summary>

यद॒ग्नये᳚ऽग्नि॒वते॑ नि॒र्वप॑ति भाग॒धेये॑नै॒वैनौ॑ शमयति ।  

नार्ति॒मार्छ॑ति॒ यज॑मानः ।
</details>

<details><summary>भट्टभास्करटीका</summary>

यदित्यादि गतम् ॥
</details>



<details><summary>मूलम् (संयुक्तम्)</summary>

अग्नये॒ ज्योति॑ष्मते पुरो॒डाश॑म॒ष्टाक॑पाल॒न्निर्व॑पे॒द्यस्या॒ग्निरुद्धृ॒तोऽहु॑तेऽग्निहो॒त्र उ॒द्वाये॒दप॑र आ॒दीप्या॑नू॒द्धृत्य॒ इत्या॑हु॒स्तत्तथा॒ न का॒र्य॑य्ँयद्भा॑ग॒धेय॑म॒भि पूर्व॑ उद्ध्रि॒यते॒ किमप॑रो॒ऽभ्युत् (21)  ह्रि॒ये॒तेति॒ तान्ये॒वाव॒ख्षाणा॑नि सन्नि॒धाय॑ मन्थेदि॒तᳶ प्र॑थ॒मञ्ज॑ज्ञे अ॒ग्निस्स्वाद्योने॒रधि॑ जा॒तवे॑दाः । स गा॑यत्रि॒या त्रि॒ष्टुभा॒ जग॑त्या दे॒वेभ्यो॑ ह॒व्यव्वँ॑हतु प्रजा॒नन्निति॒ छन्दो॑भिरे॒वैन॒ꣵ॒ स्वाद्योने॒ᳶ प्रज॑नयत्ये॒ष वाव सो᳚ऽग्निरित्या॑हु॒र्ज्योति॒स्त्वा अ॑स्य॒ परा॑पतित॒मिति॒ यद॒ग्नये॒ ज्योति॑ष्मते नि॒र्वप॑ति॒ यदे॒वास्य॒ ज्योति॒ᳶ परा॑पतित॒न्तदे॒वाव॑रुन्धे ॥ (22)  
</details>

<details open><summary>विश्वास-प्रस्तुतिः</summary>

अ॒ग्नये॒ ज्योति॑ष्मते पुरो॒डाश॑म॒ष्टाक॑पाल॒न्निर्व॑पेत् ।  
यस्या॒ग्निरुद्धृ॒तोऽहु॑तेऽग्निहो॒त्र उ॒द्वाये᳚त् , अप॑र आ॒दीप्या॑नू॒द्धृत्य॒ इत्या॑हुः ।
</details>

<details><summary>मूलम्</summary>

अ॒ग्नये॒ ज्योति॑ष्मते पुरो॒डाश॑म॒ष्टाक॑पाल॒न्निर्व॑पेत् ।  
यस्या॒ग्निरुद्धृ॒तोऽहु॑तेऽग्निहो॒त्र उ॒द्वाये᳚त् , अप॑र आ॒दीप्या॑नू॒द्धृत्य॒ इत्या॑हुः ।
</details>

<details><summary>भट्टभास्करटीका</summary>

11ज्योतिष्मान् ज्योतिषा युक्तः । यस्य यजमानस्य अग्निहोत्रार्थमुद्धृतोग्निः अग्निहोत्रहोमात्प्रागेव उद्वायेदुद्गच्छेत् विनश्येत्, तदापरोग्निरादीप्यः न तु मथित्वानूद्धृत्यः, उद्वापनानन्तरं प्रणेय इत्याहुः ।
</details>

<details open><summary>विश्वास-प्रस्तुतिः</summary>

तत्तथा॒ न का॒र्य᳚म् ।  
यद्भा॑ग॒धेय॑म॒भि पूर्व॑ उद्ध्रि॒यते , किमप॑रो॒ऽभ्युद्ध्रि॒ये॒तेति॑ ।
</details>

<details><summary>मूलम्</summary>

तत्तथा॒ न का॒र्य᳚म् ।  
यद्भा॑ग॒धेय॑म॒भि पूर्व॑ उद्ध्रि॒यते , किमप॑रो॒ऽभ्युद्ध्रि॒ये॒तेति॑ ।
</details>

<details><summary>भट्टभास्करटीका</summary>

एतद्दूषयति - तत्तथा न कर्तव्यम् । हेतुमाह - यद्भागधेयमभिलक्ष्य पूर्वोग्निरुद्धियते प्रणीयते, किं तदेव भागमभिलक्ष्य अपरोग्निरुद्ध्रियते ? किमेतद्युज्यते ? ।
</details>

<details open><summary>विश्वास-प्रस्तुतिः</summary>

तान्ये॒वाव॒ख्षाणा॑नि सन्नि॒धाय॑ मन्थेत् ।
</details>

<details><summary>मूलम्</summary>

तान्ये॒वाव॒ख्षाणा॑नि सन्नि॒धाय॑ मन्थेत् ।
</details>

<details><summary>भट्टभास्करटीका</summary>

तर्हि कथं कर्तव्यमित्याह - तान्येवावक्षाणानि दग्धकाष्ठानि येभ्यः पूर्व उदभवत् । क्षै जै षै क्षये, तस्माल्ल्युट् । तानि सन्निधाय मन्थेत् ।
</details>

<details open><summary>विश्वास-प्रस्तुतिः</summary>

इ॒तᳶ प्र॑थ॒मञ्ज॑ज्ञे अ॒ग्निस्स्वाद्योने॒रधि॑ जा॒तवे॑दाः ।   

स गा॑यत्रि॒या त्रि॒ष्टुभा॒ जग॑त्या दे॒वेभ्यो॑ ह॒व्यव्वँ॑हतु प्रजा॒नन्निति॑ ।   
छन्दो॑भिरे॒वैन॒ꣵ॒ स्वाद्योने॒ᳶ प्रज॑नयति ।
</details>

<details><summary>मूलम्</summary>

इ॒तᳶ प्र॑थ॒मञ्ज॑ज्ञे अ॒ग्निस्स्वाद्योने॒रधि॑ जा॒तवे॑दाः ।   

स गा॑यत्रि॒या त्रि॒ष्टुभा॒ जग॑त्या दे॒वेभ्यो॑ ह॒व्यव्वँ॑हतु प्रजा॒नन्निति॑ ।   
छन्दो॑भिरे॒वैन॒ꣵ॒ स्वाद्योने॒ᳶ प्रज॑नयति ।
</details>

<details><summary>भट्टभास्करटीका</summary>

इतः प्रथमं जज्ञे इति त्रिष्टुप् । पङ्क्रिप्रकारोयमिति केचित् । एवं हि स एवाग्निरवस्थितो भवति । तदेवाह - छन्दोभिरिति । सम्यङ्निधानं सन्निधानं, मथनानुगुणं निधाय तेष्वेव मथनेनाग्निमुत्पादयेदिति । तादृशावक्षाणाभावे तद्भस्मनापि संस्पृश्य मन्थेदिति प्रदर्शनार्थमेवकारग्रहणम् । छन्दोभिर्गायत्र्यादिभिः स्वाद्योनेः कारणादवक्षाणात्मकात् प्रजनयत्यग्निं, अग्निर्हि छन्दांसि श्रुत्वा जायते यथा - 'गायत्रं छन्दोनु प्र जायस्व' इत्यादि ।
</details>

<details open><summary>विश्वास-प्रस्तुतिः</summary>

ए॒ष वाव सो᳚ऽग्निरित्या॑हुः ।  
ज्योति॒स्त्वा अ॑स्य॒ परा॑पतित॒मिति॑ ।
</details>

<details><summary>मूलम्</summary>

ए॒ष वाव सो᳚ऽग्निरित्या॑हुः ।  
ज्योति॒स्त्वा अ॑स्य॒ परा॑पतित॒मिति॑ ।
</details>

<details><summary>भट्टभास्करटीका</summary>

नन्वेवमपि मन्थनजन्मा अन्य एवायमग्निः, तत्राह - एष खलु मन्थनजन्मा स चाग्निः, योनिगतस्यैकत्वात् । ज्योतिस्त्वस्याग्नेः परापतितं उत्सन्नं, तावता अग्निरेवोत्सन्न इति लौकिका मन्यन्ते, तस्मात्स एवायमग्निरिति यथोक्तदोषाप्रसङ्ग इत्याहुः पुराविदः । एवमुत्पादितेग्नौ अग्नये ज्योतिष्मते पुरोडाशमष्टाकपालं निर्वपेदिति।
</details>

<details open><summary>विश्वास-प्रस्तुतिः</summary>

यद॒ग्नये॒ ज्योति॑ष्मते नि॒र्वप॑ति ।  
यदे॒वास्य॒ ज्योति॒ᳶ परा॑पतित॒न्तदे॒वाव॑रुन्धे ॥
</details>

<details><summary>मूलम्</summary>

यद॒ग्नये॒ ज्योति॑ष्मते नि॒र्वप॑ति ।  
यदे॒वास्य॒ ज्योति॒ᳶ परा॑पतित॒न्तदे॒वाव॑रुन्धे ॥
</details>

<details><summary>भट्टभास्करटीका</summary>

यदग्नये इत्यादि । गतम् । मन्त्रार्थस्तु - प्रथममप्ययमग्निः इत एव जातः स्वादात्मीयाद्योनेः कारणादधिजज्ञे । जातवेदाः जातानां वेदिता, जातधनो वा । सोयमिदानीं स्वाद्योनेर्गायत्र्यादिभिः जातो देवेभ्यो हव्यं वहतु प्रजानन् प्रकर्षेण वहनोपायज्ञः ॥

इति द्वितीये द्वितीये चतुर्थोनुवाकः ॥  
</details>
