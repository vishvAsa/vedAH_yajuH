+++
title = "०१ इष्टिविधानम्"

+++

विश्वेदेवा ऋषयः ।

- १-२. प्रजाकामस्य पुरोडाशाश्चरवश्च
- ३. स्पर्धमानस्य पुरोडाशाश्चरवश्च
- ४. सङ्ग्राममुपप्रयास्यतः   पुरोडाशाश्चरवश्च
- ५. जितशत्रोः   पुरोडाशाश्चरवश्च
 - ६-७. सभामेषयतः   पुरोडाशाश्चरवश्च
 - ८-९. सभां प्राप्तस्य   पुरोडाशाश्चरवश्च




<details><summary>मूलम् (संयुक्तम्)</summary>

प्र॒जाप॑तिᳶ प्र॒जा अ॑सृजत॒ तास्सृ॒ष्टा इ॑न्द्रा॒ग्नी अपा॑गूहता॒ꣳ॒ सो॑ऽचायत्प्र॒जाप॑तिरिन्द्रा॒ग्नी वै मे᳚ प्र॒जा अपा॑घुख्षता॒मिति॒ स ए॒तमै᳚न्द्रा॒ग्नमेका॑दशकपालमपश्य॒त्तन्निर॑वप॒त्ताव॑स्मै प्र॒जाᳶ प्रासा॑धयतामिन्द्रा॒ग्नी वा ए॒तस्य॑ प्र॒जामप॑गूहतो॒ योऽल॑म्प्र॒जायै॒ सन्प्र॒जान्न वि॒न्दत॑ ऐन्द्रा॒ग्नमेका॑दशकपाल॒न्निर्व॑पेत्प्र॒जाका॑म इन्द्रा॒ग्नी (1)  ए॒व स्वेन॑ भाग॒धेये॒नोप॑धावति॒ तावे॒वास्मै᳚ प्र॒जाम्प्रसा॑धयतो वि॒न्दते᳚ प्र॒जाम्  
</details>

<details open><summary>विश्वास-प्रस्तुतिः</summary>

प्र॒जाप॑तिᳶ प्र॒जा अ॑सृजत ।
</details>

<details><summary>मूलम्</summary>

प्र॒जाप॑तिᳶ प्र॒जा अ॑सृजत ।
</details>

<details><summary>भट्टभास्करटीका</summary>

1अथ काम्या इष्टयो विधीयन्ते । अत्रापि प्रायिकत्वात्काम्या उच्यन्ते, नैमित्तिकानामपि जातेष्ट्यादीनां मध्ये विधानात् । तासु न पर्वादिनियमः । 'उभा वामिन्द्राग्नी' इत्यारभ्य यथापूर्वं याज्यानुवाक्या आम्नायन्ते ; वैश्वदेवमेव काण्डम् । प्रजापतिरित्यादि ॥   
</details>

<details open><summary>विश्वास-प्रस्तुतिः</summary>

तास्सृ॒ष्टा इ॑न्द्रा॒ग्नी अपा॑गूहताम्।  
</details>

<details><summary>मूलम्</summary>

तास्सृ॒ष्टा इ॑न्द्रा॒ग्नी अपा॑गूहताम्।  
</details>

<details><summary>भट्टभास्करटीका</summary>

एतास्ताः प्रजापतिना सृष्टाः प्रजाः इन्द्राग्नी अपागूहताम् । 'ऊदुपधाया गोहः' इत्यूकारः । इन्द्राग्निशब्दे 'नोत्तरपदेनुदात्तादौ' इति उभयपदप्रकृतिस्वरत्वे प्रतिषिद्धे समासान्तोदात्तत्वमेव ।
</details>

<details open><summary>विश्वास-प्रस्तुतिः</summary>

सो॑ऽचायत्प्र॒जाप॑तिः ।
</details>

<details><summary>मूलम्</summary>

सो॑ऽचायत्प्र॒जाप॑तिः ।
</details>

<details><summary>भट्टभास्करटीका</summary>

स च प्रजापतिः तदचायत् अशृणोत् ।
</details>

<details open><summary>विश्वास-प्रस्तुतिः</summary>

इ॒न्द्रा॒ग्नी वै मे᳚ प्र॒जा अपा॑घुख्षता॒मिति॑ ।  
</details>

<details><summary>मूलम्</summary>

इ॒न्द्रा॒ग्नी वै मे᳚ प्र॒जा अपा॑घुख्षता॒मिति॑ ।  
</details>

<details><summary>भट्टभास्करटीका</summary>

अघुक्षतामिति । ऊदित्त्वादिडभावे 'शल इगुपधादानिटः क्सः' ।
</details>

<details open><summary>विश्वास-प्रस्तुतिः</summary>

स ए॒तमै᳚न्द्रा॒ग्नमेका॑दशकपालमपश्य॒त्तन्निर॑वपत् ।
</details>

<details><summary>मूलम्</summary>

स ए॒तमै᳚न्द्रा॒ग्नमेका॑दशकपालमपश्य॒त्तन्निर॑वपत् ।
</details>

<details><summary>भट्टभास्करटीका</summary>

स इत्यादि गतम् । एकादशसु कपालेषु संस्कृतः पुरोडाशः इति तद्धितार्थे 'द्विगोर्लुगनपत्ये' इति लुक्, 'इगन्तकालकपाल' इति पूर्वपदप्रकृतिस्वरत्वम् । तस्त्यापि 'सङ्ख्या' इति पूर्वपदप्रकृतिस्वरत्वम् । एकशब्दः कन्प्रत्ययान्त आद्युदात्तः ।
</details>

<details open><summary>विश्वास-प्रस्तुतिः</summary>

ताव॑स्मै प्र॒जाᳶ प्रासा॑धयताम् ।
</details>

<details><summary>मूलम्</summary>

ताव॑स्मै प्र॒जाᳶ प्रासा॑धयताम् ।
</details>

<details><summary>भट्टभास्करटीका</summary>

प्रासाधयताम् प्रसाधितवन्तौ । प्रजननसामग्र्यां सत्यामेव प्रजां न लभते ।
</details>

<details open><summary>विश्वास-प्रस्तुतिः</summary>

इ॒न्द्रा॒ग्नी वा ए॒तस्य॑ प्र॒जामप॑गूहतो॒ योऽल॑म्प्र॒जायै॒ सन्प्र॒जान्न वि॒न्दते॑ ।
</details>

<details><summary>मूलम्</summary>

इ॒न्द्रा॒ग्नी वा ए॒तस्य॑ प्र॒जामप॑गूहतो॒ योऽल॑म्प्र॒जायै॒ सन्प्र॒जान्न वि॒न्दते॑ ।
</details>

<details><summary>भट्टभास्करटीका</summary>

तस्य प्रजामिन्द्राग्नी अपागूहतामिति ।
</details>

<details open><summary>विश्वास-प्रस्तुतिः</summary>

ऐ॒न्द्रा॒ग्नमेका॑दशकपाल॒न्निर्व॑पेत्प्र॒जाका॑मः ।  
इ॒न्द्रा॒ग्नी ए॒व  स्वेन॑ भाग॒धेये॒नोप॑धावति ।  
तावे॒वास्मै᳚ प्र॒जाम्प्रसा॑धयतः ।  
वि॒न्दते᳚ प्र॒जाम् ।
</details>

<details><summary>मूलम्</summary>

ऐ॒न्द्रा॒ग्नमेका॑दशकपाल॒न्निर्व॑पेत्प्र॒जाका॑मः ।  
इ॒न्द्रा॒ग्नी ए॒व  स्वेन॑ भाग॒धेये॒नोप॑धावति ।  
तावे॒वास्मै᳚ प्र॒जाम्प्रसा॑धयतः ।  
वि॒न्दते᳚ प्र॒जाम् ।
</details>

<details><summary>भट्टभास्करटीका</summary>

प्रजाकाम इति । पूर्ववत्प्रकृतिस्वरत्वम् ॥
</details>



<details><summary>मूलम् (संयुक्तम्)</summary>

ऐन्द्रा॒ग्नमेका॑दशकपाल॒न्निर्व॑पे॒त् स्पर्द्ध॑मानः॒ ख्षेत्रे॑ वा सजा॒तेषु॑ वेन्द्रा॒ग्नी ए॒व स्वेन॑ भाग॒धेये॒नोप॑धावति॒ ताभ्या॑मे॒वेन्द्रि॒यव्ँवी॒र्य॑म्भ्रातृ॑व्यस्य वृङ्क्ते॒ वि पा॒प्मना॒ भ्रातृ॑व्येण जय॒ते
</details>

<details open><summary>विश्वास-प्रस्तुतिः</summary>

ऐ॒न्द्रा॒ग्नमेका॑दशकपाल॒न्निर्व॑पे॒त् स्पर्द्ध॑मानः ।  
ख्षेत्रे॑ वा सजा॒तेषु॑ वेन्द्रा॒ग्नी ए॒व स्वेन॑ भाग॒धेये॒नोप॑धावति ।
</details>

<details><summary>मूलम्</summary>

ऐ॒न्द्रा॒ग्नमेका॑दशकपाल॒न्निर्व॑पे॒त् स्पर्द्ध॑मानः ।  
ख्षेत्रे॑ वा सजा॒तेषु॑ वेन्द्रा॒ग्नी ए॒व स्वेन॑ भाग॒धेये॒नोप॑धावति ।
</details>

<details><summary>भट्टभास्करटीका</summary>

2स्पर्धा संघर्षः क्षेत्रे विषये ।क्षेत्रं सदपत्योत्पत्तिस्थानम् । सजानाः समानजन्मानो वशीकृताः पुरुषाः ।
</details>

<details open><summary>विश्वास-प्रस्तुतिः</summary>

ताभ्या॑मे॒वेन्द्रि॒यव्ँवी॒र्य॑म्भ्रातृ॑व्यस्य वृङ्क्ते ।  
</details>

<details><summary>मूलम्</summary>

ताभ्या॑मे॒वेन्द्रि॒यव्ँवी॒र्य॑म्भ्रातृ॑व्यस्य वृङ्क्ते ।  
</details>

<details><summary>भट्टभास्करटीका</summary>

इन्द्रियं वीर्यं च शत्रोः वृञ्क्ते वर्जयति । इन्द्रियमिन्द्रेणात्मना मृष्टं प्रजाकरणं वीर्यं सामर्थ्यं येन सजाता वशीक्रियन्ते ।
</details>

<details open><summary>विश्वास-प्रस्तुतिः</summary>

वि पा॒प्मना॒ भ्रातृ॑व्येण जयते ।
</details>

<details><summary>मूलम्</summary>

वि पा॒प्मना॒ भ्रातृ॑व्येण जयते ।
</details>

<details><summary>भट्टभास्करटीका</summary>

पाप्मलक्षणेन च भ्रातृव्येण विजयते व्यावृत्तो भूत्वा जयं प्राप्नोतीति । 'विपराभ्यां जेः' इत्यात्मनेपदम् ॥
</details>



<details><summary>मूलम् (संयुक्तम्)</summary>

अप॒ वा ए॒तस्मा॑दिन्द्रि॒यव्ँ वी॒र्य॑ङ्क्रामति॒ यस्स॑ङ्ग्रा॒ममु॑पप्र॒यात्यै᳚न्द्रा॒ग्नमेका॑दशकपाल॒न्निः (2) व॒पे॒थ्स॒ङ्ग्रा॒ममु॑पप्रया॒स्यन्नि॑न्द्रा॒ग्नी ए॒व स्वेन॑ भाग॒धेये॒नोप॑धावति॒ तावे॒वास्मि॑न्निन्द्रि॒यव्ँ वी॒र्य॑न्धत्तस्स॒हेन्द्रि॒येण॑ वी॒र्ये॑णोप॒प्रया॑ति॒ जय॑ति॒ तꣳ स॑ङ्ग्रा॒मम् 
</details>

<details open><summary>विश्वास-प्रस्तुतिः</summary>

अप॒ वा ए॒तस्मा॑दिन्द्रि॒यव्ँ वी॒र्य॑ङ्क्रामति ।  
यस्स॑ङ्ग्रा॒ममु॑पप्र॒याति॑ ।   
ऐ॒न्द्रा॒ग्नमेका॑दशकपाल॒म् निर्व॑पेत् ।  
स॒ङ्ग्रा॒ममु॑पप्रया॒स्यन्नि॑न्द्रा॒ग्नी ए॒व स्वेन॑ भाग॒धेये॒नोप॑धावति ।  
तावे॒वास्मि॑न्निन्द्रि॒यव्ँ वी॒र्य॑न्धत्तः ।  
स॒हेन्द्रि॒येण॑ वी॒र्ये॑णोप॒प्रया॑ति ।  
जय॑ति॒ तꣳ स॑ङ्ग्रा॒मम् ।  
</details>

<details><summary>मूलम्</summary>

अप॒ वा ए॒तस्मा॑दिन्द्रि॒यव्ँ वी॒र्य॑ङ्क्रामति ।  
यस्स॑ङ्ग्रा॒ममु॑पप्र॒याति॑ ।   
ऐ॒न्द्रा॒ग्नमेका॑दशकपाल॒म् निर्व॑पेत् ।  
स॒ङ्ग्रा॒ममु॑पप्रया॒स्यन्नि॑न्द्रा॒ग्नी ए॒व स्वेन॑ भाग॒धेये॒नोप॑धावति ।  
तावे॒वास्मि॑न्निन्द्रि॒यव्ँ वी॒र्य॑न्धत्तः ।  
स॒हेन्द्रि॒येण॑ वी॒र्ये॑णोप॒प्रया॑ति ।  
जय॑ति॒ तꣳ स॑ङ्ग्रा॒मम् ।  
</details>

<details><summary>भट्टभास्करटीका</summary>

3अप वा इत्यादि ॥ सङ्ग्रामजयार्थं सङ्ग्राममुपप्रयास्यतः ॥
</details>



<details><summary>मूलम् (संयुक्तम्)</summary>

विँ वा ए॒ष इ॑न्द्रि॒येण॑ वी॒र्ये॑णर्द्ध्यते॒ यस्स॑ङ्ग्रा॒मञ्जय॑त्यैन्द्रा॒ग्नमेका॑दशकपाल॒न्निर्व॑पेथ्सङ्ग्रा॒मञ्जि॒त्वेन्द्रा॒ग्नी ए॒व स्वेन॑ भाग॒धेये॒नोप॑धावति॒ तावे॒वास्मि॑न्निन्द्रि॒यव्ँ वी॒र्य᳚म् (3)  ध॒त्तो॒ नेन्द्रि॒येण॑ वी॒र्ये॑ण॒ व्यृ॑द्ध्य॒ते 
</details>

<details open><summary>विश्वास-प्रस्तुतिः</summary>

वि वा ए॒ष इ॑न्द्रि॒येण॑ वी॒र्ये॑णर्द्ध्यते ।   
यस्स॑ङ्ग्रा॒मञ्जय॑ति ।   
ऐ॒न्द्रा॒ग्नमेका॑दशकपाल॒न्निर्व॑पेत् ।  
स॒ङ्ग्रा॒मञ्जि॒त्वेन्द्रा॒ग्नी ए॒व स्वेन॑ भाग॒धेये॒नोप॑धावति ।  
तावे॒वास्मि॑न्निन्द्रि॒यव्ँ वी॒र्य᳚म् धत्तः ।  
नेन्द्रि॒येण॑ वी॒र्ये॑ण॒ व्यृ॑द्ध्यते +++(व्य॑र्ध्यते ?)+++ ।
</details>

<details><summary>मूलम्</summary>

वि वा ए॒ष इ॑न्द्रि॒येण॑ वी॒र्ये॑णर्द्ध्यते ।   
यस्स॑ङ्ग्रा॒मञ्जय॑ति ।   
ऐ॒न्द्रा॒ग्नमेका॑दशकपाल॒न्निर्व॑पेत् ।  
स॒ङ्ग्रा॒मञ्जि॒त्वेन्द्रा॒ग्नी ए॒व स्वेन॑ भाग॒धेये॒नोप॑धावति ।  
तावे॒वास्मि॑न्निन्द्रि॒यव्ँ वी॒र्य᳚म् धत्तः ।  
नेन्द्रि॒येण॑ वी॒र्ये॑ण॒ व्यृ॑द्ध्यते +++(व्य॑र्ध्यते ?)+++ ।
</details>

<details><summary>भट्टभास्करटीका</summary>

4वि वा एष इत्यादि ॥ सङ्ग्रामं जितवतः सङ्ग्रामश्रान्त्या इन्द्रियवीर्यहानिर्भवतीति ॥
</details>



<details><summary>मूलम् (संयुक्तम्)</summary>

अप॒ वा ए॒तस्मा॑दिन्द्रि॒यव्ँ वी॒र्य॑ङ्क्रामति॒ य एति॑  ज॒नता॑मैन्द्रा॒ग्नमेका॑दशकपाल॒न्निर्व॑पेज्ज॒नता॑मे॒ष्यन्नि॑न्द्रा॒ग्नी ए॒व स्वेन॑ भाग॒धेये॒नोप॑धावति॒ तावे॒वास्मि॑न्निन्द्रि॒यव्ँ वी॒र्य॑न्धत्तस्स॒हेन्द्रि॒येण॑ वी॒र्ये॑ण ज॒नता॑मेति पौ॒ष्णञ्च॒रुमनु॒निर्व॑पेत्पू॒षा वा इ॑न्द्रि॒यस्य॑ वी॒र्य॑स्यानुप्रदा॒ता पू॒षण॑मे॒व (4)  स्वेन॑ भाग॒धेये॒नोप॑धावति॒ स ए॒वास्मा॑ इन्द्रि॒यव्ँ वी॒र्य॑मनु॒ प्रय॑च्छति 
</details>

<details open><summary>विश्वास-प्रस्तुतिः</summary>

अप॒ वा ए॒तस्मा॑दिन्द्रि॒यव्ँ वी॒र्य॑ङ्क्रामति ।  
य एति॑ ज॒नता॑म् ।  
ऐ॒न्द्रा॒ग्नमेका॑दशकपाल॒न्निर्व॑पेत् ।  
ज॒नता॑मे॒ष्यन्नि॑न्द्रा॒ग्नी ए॒व स्वेन॑ भाग॒धेये॒नोप॑धावति ।  
तावे॒वास्मि॑न्निन्द्रि॒यव्ँ वी॒र्य॑न्धत्तः ।   
स॒हेन्द्रि॒येण॑ वी॒र्ये॑ण ज॒नता॑मेति ।  
पौ॒ष्णञ्च॒रुमनु॒निर्व॑पेत् ।  
पू॒षा वा इ॑न्द्रि॒यस्य॑ वी॒र्य॑स्यानुप्रदा॒ता ।  
पू॒षण॑मे॒व स्वेन॑ भाग॒धेये॒नोप॑धावति ।  
स ए॒वास्मा॑ इन्द्रि॒यव्ँ वी॒र्य॑मनु॒ प्रय॑च्छति ।   
</details>

<details><summary>मूलम्</summary>

अप॒ वा ए॒तस्मा॑दिन्द्रि॒यव्ँ वी॒र्य॑ङ्क्रामति ।  
य एति॑ ज॒नता॑म् ।  
ऐ॒न्द्रा॒ग्नमेका॑दशकपाल॒न्निर्व॑पेत् ।  
ज॒नता॑मे॒ष्यन्नि॑न्द्रा॒ग्नी ए॒व स्वेन॑ भाग॒धेये॒नोप॑धावति ।  
तावे॒वास्मि॑न्निन्द्रि॒यव्ँ वी॒र्य॑न्धत्तः ।   
स॒हेन्द्रि॒येण॑ वी॒र्ये॑ण ज॒नता॑मेति ।  
पौ॒ष्णञ्च॒रुमनु॒निर्व॑पेत् ।  
पू॒षा वा इ॑न्द्रि॒यस्य॑ वी॒र्य॑स्यानुप्रदा॒ता ।  
पू॒षण॑मे॒व स्वेन॑ भाग॒धेये॒नोप॑धावति ।  
स ए॒वास्मा॑ इन्द्रि॒यव्ँ वी॒र्य॑मनु॒ प्रय॑च्छति ।   
</details>

<details><summary>भट्टभास्करटीका</summary>

5अप वा इत्यादि ॥ जनतामेष्यतो वादार्थं सङ्ग्रामार्थं वा । प्रधानादनन्तरं निर्वपणमनुनिर्वपणं, अनुक्रमेण प्रदानं अनुप्रदानम् ॥
</details>



<details><summary>मूलम् (संयुक्तम्)</summary>

ख्षैत्रप॒त्यञ्च॒रुन्निर्व॑पेज्ज॒नता॑मा॒गत्ये॒यव्ँ वै ख्षेत्र॑स्य॒ पति॑र॒स्यामे॒व प्रति॑तिष्ठति
</details>

<details open><summary>विश्वास-प्रस्तुतिः</summary>

ख्षैत्रप॒त्यञ्च॒रुन्निर्व॑पेज्ज॒नता॑मा॒गत्य ।  
इ॒यव्ँवै ख्षेत्र॑स्य॒ पति॑र॒स्यामे॒व प्रति॑तिष्ठति ।
</details>

<details><summary>मूलम्</summary>

ख्षैत्रप॒त्यञ्च॒रुन्निर्व॑पेज्ज॒नता॑मा॒गत्य ।  
इ॒यव्ँवै ख्षेत्र॑स्य॒ पति॑र॒स्यामे॒व प्रति॑तिष्ठति ।
</details>

<details><summary>भट्टभास्करटीका</summary>

6क्षैत्रपत्यं चरुं निर्वपेज्जनतामागतवतः । इयं पृथिवी क्षेत्रस्य पतिः क्षेत्रभक्तीनामधिपतित्वात् । तस्माज्जनतां गत्वा अभिमतसम्पत्त्या अनयेष्ट्या पृथिव्यां प्रतिष्ठितो भवति । आर्थवादिकी प्रतिष्ठा फलं, रात्रिसत्त्रन्यायात् ॥
</details>



<details><summary>मूलम् (संयुक्तम्)</summary>

ऐन्द्रा॒ग्नमेका॑दशकपालमु॒परि॑ष्टा॒न्निर्व॑पेद॒स्यामे॒व प्र॑ति॒ष्ठाये᳚न्द्रि॒यव्ँ वी॒र्य॑मु॒परि॑ष्टादा॒त्मन्ध॑त्ते ॥(5) 
</details>

<details open><summary>विश्वास-प्रस्तुतिः</summary>

ऐ॒न्द्रा॒ग्नमेका॑दशकपालमु॒परि॑ष्टा॒न्निर्व॑पेत् ।   
अ॒स्यामे॒व प्र॑ति॒ष्ठाये᳚न्द्रि॒यव्ँ वी॒र्य॑मु॒परि॑ष्टादा॒त्मन्ध॑त्ते ॥
</details>

<details><summary>मूलम्</summary>

ऐ॒न्द्रा॒ग्नमेका॑दशकपालमु॒परि॑ष्टा॒न्निर्व॑पेत् ।   
अ॒स्यामे॒व प्र॑ति॒ष्ठाये᳚न्द्रि॒यव्ँ वी॒र्य॑मु॒परि॑ष्टादा॒त्मन्ध॑त्ते ॥
</details>

<details><summary>भट्टभास्करटीका</summary>

7उपरिष्टादिति ॥ क्षैत्रपत्योत्तरकालमस्यां प्रतिष्ठितो भूत्वा इन्द्रियं वीर्यं चोपरिष्टात् सर्वरिमन्नप्यागामिनि काले आत्मनि धत्ते स्थापयति । एवं क्षैत्रपत्यं नैमित्तिकमिति केचित्, प्रतिष्ठार्थमित्यन्ये । उपरिष्टादैन्द्राग्नं इन्द्रियवीर्यप्रतिष्ठास्थापनार्थमिति ॥

इति द्वितीये काण्डे द्वितीयप्रपाठके प्रथमोनुवाकः ॥
</details>
