+++
title = "०५ सयुजादीष्टकोपधानम्"

+++
अग्निर्ऋषिः


<details><summary>मूलम् (संयुक्तम्)</summary>

इ॒न्द्रा॒ग्निभ्या᳚न्त्वा स॒युजा॑ यु॒जा यु॑नज्म्याघा॒राभ्या॒न्तेज॑सा॒ वर्च॑सो॒क्थेभि॒स्स्तोमे॑भि॒श्छन्दो॑भी र॒य्यै पोषा॑य सजा॒ताना᳚म्मध्यम॒स्थेया॑य॒ मया᳚ त्वा स॒युजा॑ यु॒जा यु॑नज्म्य॒म्बा दु॒ला नि॑त॒त्निर॒भ्रय॑न्ती मे॒घय॑न्ती व॒र्षय॑न्ती चुपु॒णीका॒ नामा॑सि प्र॒जाप॑तिना त्वा॒ विश्वा॑भिर्धी॒भिरुप॑ दधामि पृथि॒व्यु॑दपु॒रमन्ने॑न वि॒ष्टा म॑नु॒ष्या᳚स्ते गो॒प्तारो॒ऽग्निर्विय॑त्तोऽस्या॒न्ताम॒हम्प्र प॑द्ये॒ सा [18]  मे॒ शर्म॑ च॒ वर्म॑ चा॒स्त्वधि॑द्यौर॒न्तरि॑ख्ष॒म्ब्रह्म॑णा वि॒ष्टा म॒रुत॑स्ते गो॒प्तारो॑ वा॒युर्विय॑त्तोऽस्या॒न्ताम॒हम्प्र प॑द्ये॒ सा मे॒ शर्म॑ च॒ वर्म॑ चास्तु॒ द्यौरप॑राजिता॒मृते॑न वि॒ष्टादि॒त्यास्ते॑ गो॒प्तार॒स्सूर्यो॒ विय॑त्तोऽस्या॒न्ताम॒हम्प्र प॑द्ये॒ सा मे॒ शर्म॑ च॒ वर्म॑ चास्तु ॥  
[19]  
</details>

<details open><summary>विश्वास-प्रस्तुतिः</summary>

इ॒न्द्रा॒ग्निभ्या᳚न्त्वा स॒युजा॑ यु॒जा यु॑नज्मि ।
</details>

<details><summary>मूलम्</summary>

इ॒न्द्रा॒ग्निभ्या᳚न्त्वा स॒युजा॑ यु॒जा यु॑नज्मि ।
</details>

<details><summary>सायणटीका</summary>

(अथ चतुर्थकाण्डे चतुर्थप्रपाठके पञ्चमोऽनुवाकः)।
चतुर्थेऽनुवाके छन्दोभिधा इष्टका उक्ताः ।  
अथ पञ्चमे सयुजादय इष्टका उच्यन्ते ।  
कल्पः—“इन्द्राग्निभ्यां त्वा सयुजा युजा युनज्गीत्यग्नौ सयुजः” इति।  
पाठस्तु— इन्द्राग्निभ्यामिति ।  
सह योजयतीति सयुक् ।  
उत्तरेण युक्शब्देन संबन्धोऽमिधीयते ।  
हे इष्टक इन्द्राग्निभ्यां सह तव योजयिता यः संबन्धस्तेन संबन्धेनाहं त्वां युनज्मीह क्षेत्रे युक्तां करोमि ।  
आधाराभ्यामित्यादिभिः सप्तभि  
२०७२ ( षड्भि ) स्तृतीयान्तैः सह प्रत्येकं त्वा सयुजेत्यादिशेषस्थानुषङ्गे सति षण्मन्त्राः संपद्यन्ते ।   
</details>

<details open><summary>विश्वास-प्रस्तुतिः</summary>

आ॒घा॒राभ्याम् +++(त्वा स॒युजा॑ यु॒जा यु॑नज्मि )+++ ।  
</details>

<details><summary>मूलम्</summary>

आ॒घा॒राभ्याम् +++(त्वा स॒युजा॑ यु॒जा यु॑नज्मि )+++ ।  
</details>

<details><summary>सायणटीका</summary>

आधाराबाहुती ।
</details>

<details open><summary>विश्वास-प्रस्तुतिः</summary>

तेज॑सा +++(त्वा स॒युजा॑ यु॒जा यु॑नज्मि )+++ ।  
</details>

<details><summary>मूलम्</summary>

तेज॑सा +++(त्वा स॒युजा॑ यु॒जा यु॑नज्मि )+++ ।  
</details>

<details><summary>सायणटीका</summary>

तेजः कान्तिः ।  
</details>

<details open><summary>विश्वास-प्रस्तुतिः</summary>

वर्च॑सा +++(त्वा स॒युजा॑ यु॒जा यु॑नज्मि )+++ ।  
</details>

<details><summary>मूलम्</summary>

वर्च॑सा +++(त्वा स॒युजा॑ यु॒जा यु॑नज्मि )+++ ।  
</details>

<details><summary>सायणटीका</summary>

वर्चो धनम् ।  
</details>

<details open><summary>विश्वास-प्रस्तुतिः</summary>

उ॒क्थेभिः॑ +++(त्वा स॒युजा॑ यु॒जा यु॑नज्मि )+++ ।  
</details>

<details><summary>मूलम्</summary>

उ॒क्थेभिः॑ +++(त्वा स॒युजा॑ यु॒जा यु॑नज्मि )+++ ।  
</details>

<details><summary>सायणटीका</summary>

उक्थानि शस्राणि ।  
</details>

<details open><summary>विश्वास-प्रस्तुतिः</summary>

स्तोमे॑भिः +++(त्वा स॒युजा॑ यु॒जा यु॑नज्मि )+++ ।  
</details>

<details><summary>मूलम्</summary>

स्तोमे॑भिः +++(त्वा स॒युजा॑ यु॒जा यु॑नज्मि )+++ ।  
</details>

<details><summary>सायणटीका</summary>

स्तोमानि स्तोत्राणि ।   
</details>

<details open><summary>विश्वास-प्रस्तुतिः</summary>

छन्दो॑भिः +++(त्वा स॒युजा॑ यु॒जा यु॑नज्मि )+++ ।  
</details>

<details><summary>मूलम्</summary>

छन्दो॑भिः +++(त्वा स॒युजा॑ यु॒जा यु॑नज्मि )+++ ।  
</details>

<details><summary>सायणटीका</summary>

छन्दांसि गायात्रादीनि ।   
</details>

<details open><summary>विश्वास-प्रस्तुतिः</summary>

र॒य्यै पोषा॑य सजा॒ताना᳚म्मध्यम॒स्थेया॑य मया᳚ त्वा स॒युजा॑ यु॒जा यु॑नज्मि।  
</details>

<details><summary>मूलम्</summary>

र॒य्यै पोषा॑य सजा॒ताना᳚म्मध्यम॒स्थेया॑य मया᳚ त्वा स॒युजा॑ यु॒जा यु॑नज्मि।  
</details>

<details><summary>सायणटीका</summary>

रय्या इत्यादिरष्टमो मन्त्रः ।  
रय्ये धनार्थं पोषाय पुष्ट्यर्थं सजातानां मध्यमस्थेयाय ज्ञातीनां मध्ये मुख्यत्वेनावस्थानार्थं हे इष्टके मया सह तव योजयिता यः संबन्धस्तेन संवन्धेन त्वामिह क्षेत्रे युक्तां करोमि ।  
एतैर्मन्त्रैः साध्यमुपघानं विधत्ते— “सर्वाभ्यो वै देवताभ्योऽग्निश्चीयते यत्सयुजो नोपदध्याद्देवता अस्याग्नीं युञ्जीरन्यत्सयुज उपदधात्यात्मनैवैनꣳ सयुजं चिनुते नाग्निना व्यृध्यतेऽथो यथा पुरुषः स्रावभिः संतत एवमेवैताभिरग्निः संततः” [सं. का. ५ प्र. ३ अ. ९] इति।  
योऽयं चीयमानोऽग्निः स सर्वदेवतार्थः ।  
तथा सति सयुजाख्यानामिष्टकानामनुपधाने सत्यस्यान्निमिन्द्राग्न्याघारादिदेवताः परित्यजेयुः ।   

देवताभिः सहाग्निं योजयन्तीति सयुजो मन्त्राः ।  
तैर्मन्त्रैरुपधेया इष्टका अपि सयुजः ।  
तासामुपधानेसति यजमानः स्वेन सह योजयित्वाऽग्निं चितवान्भवति ।  
ततो नाग्निना वियुक्तो भवति ।  
अपि च यथा लोके पुरुषः स्रावभिः शरीरे सर्वतो व्याप्तस्तद्वदेता भिरिष्टकाभिरग्निः सर्वतो व्याप्तो भवति ।  
तस्मादेता उपद्ध्यात् ।  
</details>

<details open><summary>विश्वास-प्रस्तुतिः</summary>

अ॒म्बा +++(नामा॑सि)+++ ।   
दु॒ला +++(नामा॑सि)+++।   
नि॒त॒त्निः +++(नामा॑सि)+++ ।   
अ॒भ्रय॑न्ती +++(नामा॑सि)+++ ।   
मे॒घय॑न्ती +++(नामा॑सि)+++ ।   
व॒र्षय॑न्ती +++(नामा॑सि)+++ ।   
चुपु॒णीका॒ नामा॑सि ।  
</details>

<details><summary>मूलम्</summary>

अ॒म्बा +++(नामा॑सि)+++ ।   
दु॒ला +++(नामा॑सि)+++।   
नि॒त॒त्निः +++(नामा॑सि)+++ ।   
अ॒भ्रय॑न्ती +++(नामा॑सि)+++ ।   
मे॒घय॑न्ती +++(नामा॑सि)+++ ।   
व॒र्षय॑न्ती +++(नामा॑सि)+++ ।   
चुपु॒णीका॒ नामा॑सि ।  
</details>

<details><summary>सायणटीका</summary>

कल्पः—“अम्बा नामासीति सप्त कृत्तिकाः” इति ।  
पाठस्तु— अम्बा दुलेति ।  
अम्वातिचुपुणीकान्तानि सप्त षदानि सप्तानां कृत्तिकादेवीनां नामानि ।  
नामासीत्यादिशेषः सर्वेष्वपि पदेष्वनुपज्यते ।  
ततः सप्तैते मन्त्राः ।  
हे इष्टके या कृत्तिकाऽम्बानामा तद्र्पा त्वमसि ।  
एवं दुला नामासीत्यादिकं योजनियम् ।  
</details>

<details open><summary>विश्वास-प्रस्तुतिः</summary>

प्र॒जाप॑तिना त्वा॒ विश्वा॑भिर्धी॒भिरुप॑ दधामि ।  
</details>

<details><summary>मूलम्</summary>

प्र॒जाप॑तिना त्वा॒ विश्वा॑भिर्धी॒भिरुप॑ दधामि ।  
</details>

<details><summary>सायणटीका</summary>

तादृशी त्वं [ शींत्वां ] प्रजापतिना देवेन प्रेरिता या अस्मद्बुद्ध्यस्ताभिः सर्वाभिरुपदधामि, सावधानोऽहं बुद्धिवैचित्र्येण सम्यगुपदधामीत्यर्थः ।   

एतैर्मन्त्रः साध्यमुपधानं विधत्ते— अग्निना वै देवाः सुवर्गं लोकमायन्ता अमूः कृत्तिका अभवन्यस्थैतां  २०७३ उपधीयन्ते सुवर्गमेम लोकमेति गच्छति प्रकाशं चित्रमेव भवति” (सं. का. ५ प्र. ३ अ. ९) इति।  
पूर्वमेताभिरिष्टकाभिश्चितेनाग्निना देवाः स्वर्गं प्राप्ताः ।  
ताश्चेष्टकास्तैः सहगत्वा तत्रामूर्दृश्ममानाः कृत्तिका अभवन् ।  
अतस्तदुपधानेन स्वर्गप्राप्तिर्भवति ।  किंच, अनेन स्वर्गे प्रकाशं प्राप्नेति ।  
विचित्रमाभरणादिकं चास्य भवति ।  
</details>

<details open><summary>विश्वास-प्रस्तुतिः</summary>

पृ॒थि॒व्यु॑दपु॒रमन्ने॑न वि॒ष्टा  ।  

म॑नु॒ष्या᳚स्ते गो॒प्तारः ,
अ॒ग्निर्विय॑त्तोऽस्याम् ।  
</details>

<details><summary>मूलम्</summary>

पृ॒थि॒व्यु॑दपु॒रमन्ने॑न वि॒ष्टा  ।  

म॑नु॒ष्या᳚स्ते गो॒प्तारः ,
अ॒ग्निर्विय॑त्तोऽस्याम् ।  
</details>

<details><summary>सायणटीका</summary>

कल्पः—“पृथिव्युदपुरमन्नेनेति मण्डलेष्टकाम्” इति।  
पाठस्तु— पृथिव्युदपुरमिति ।   अन्नेन विष्टा न्नेन संपूर्णा या पृथिवी हे इष्टके सा पृथिव्युदपुरमुदकसंपूर्णं [ पुरम् ] ।   मनुष्यास्ते तव गोप्तारो रक्षितारः ।   अस्यां पृथिव्यामग्निर्वियत्तो रक्षणाय विशेषेण प्रयत्नवान्।  
</details>

<details open><summary>विश्वास-प्रस्तुतिः</summary>

ताम॒हम्प्र प॑द्ये ।  
</details>

<details><summary>मूलम्</summary>

ताम॒हम्प्र प॑द्ये ।  
</details>

<details><summary>सायणटीका</summary>

[ तां ] तादृशीं पृथिवीरूपां त्वामिष्टकामहं प्रपद्ये प्राप्नोमि ।   

</details>
<details open><summary>विश्वास-प्रस्तुतिः</summary>

सा  मे॒ शर्म॑ च॒ +++(अस्तु)+++,   
+++(स  मे॒ )+++ वर्म॑ चा॒स्तु ।
</details>

<details><summary>मूलम्</summary>

सा  मे॒ शर्म॑ च॒ +++(अस्तु)+++,   
+++(स  मे॒ )+++ वर्म॑ चा॒स्तु ।
</details>

<details><summary>सायणटीका</summary>

सा तथाविधेष्टका मे मम यजमानस्य शर्म शरणं गृहस्थानमस्तु ।   
वर्म च रक्षणार्थं कवचस्थानीयमप्यस्तु ।  
</details>

<details open><summary>विश्वास-प्रस्तुतिः</summary>

अधि॑द्यौर॒न्तरि॑ख्ष॒म् ब्रह्म॑णा वि॒ष्टा ।  
</details>

<details><summary>मूलम्</summary>

अधि॑द्यौर॒न्तरि॑ख्ष॒म् ब्रह्म॑णा वि॒ष्टा ।  
</details>

<details><summary>सायणटीका</summary>

कल्पः—“अधिद्यौरिति मण्डलेष्टकाम” इति।   पाठस्तु—अधिद्यौरन्तरिक्षमिति ।   ब्रह्मणा विष्टा प्रोढेन जनेन विष्टा युक्ताऽधिद्यौर्दिवोऽप्यधिका या पूः साऽन्तरिक्षमन्तरिक्षनामकं हे इष्टके तव पुरम् ।  
</details>

<details open><summary>विश्वास-प्रस्तुतिः</summary>

म॒रुत॑स्ते गो॒प्तारः॑ ।  
वा॒युर्विय॑त्तोऽस्याम् ।  
ताम॒हम्प्र प॑द्ये ।  
सा  मे॒ शर्म॑ च॒ +++(अस्तु)+++,   
+++(सा मे॒ )+++वर्म॑ चा॒स्तु ।
</details>

<details><summary>मूलम्</summary>

म॒रुत॑स्ते गो॒प्तारः॑ ।  
वा॒युर्विय॑त्तोऽस्याम् ।  
ताम॒हम्प्र प॑द्ये ।  
सा  मे॒ शर्म॑ च॒ +++(अस्तु)+++,   
+++(सा मे॒ )+++वर्म॑ चा॒स्तु ।
</details>

<details><summary>सायणटीका</summary>

मरुतो वायवस्तेष्वेको मुख्यो वायुः।   शेषं पूर्ववत् ।  
</details>

<details open><summary>विश्वास-प्रस्तुतिः</summary>

द्यौरप॑राजिता॒मृते॑न वि॒ष्टा ।  
</details>

<details><summary>मूलम्</summary>

द्यौरप॑राजिता॒मृते॑न वि॒ष्टा ।  
</details>

<details><summary>सायणटीका</summary>

कल्पः—“द्यौरपुराजितेति मण्डलेष्टकाम्” इति।   पाठस्तु— द्यौरपराजितेति ।   अमृतेन विष्टा पीयूषेण पूर्णा द्यौर्द्युलोकाख्या हे इष्टके तव पूः केनाप्यपराजिता ।   
</details>

<details open><summary>विश्वास-प्रस्तुतिः</summary>

आ॒दि॒त्यास्ते॑ गो॒प्तारः॑ ।   
सूर्यो॒ विय॑त्तोऽस्याम् ।  
ताम॒हम्प्र प॑द्ये   ।  
सा  मे॒ शर्म॑ च॒ +++(अस्तु)+++,   
+++(सा मे॒ )+++वर्म॑ चा॒स्तु ।[19]  
</details>

<details><summary>मूलम्</summary>

आ॒दि॒त्यास्ते॑ गो॒प्तारः॑ ।   
सूर्यो॒ विय॑त्तोऽस्याम् ।  
ताम॒हम्प्र प॑द्ये   ।  
सा  मे॒ शर्म॑ च॒ +++(अस्तु)+++,   
+++(सा मे॒ )+++वर्म॑ चा॒स्तु ।[19]  
</details>

<details><summary>सायणटीका</summary>

आदित्या द्वादशसंख्याकास्तेष्वेको मुख्यः सूर्यः ।   शेषं पूर्ववत् ।


एतैर्मन्त्रैः साध्यमुमधानं विधत्ते— “मण्डलेष्टका उप दधातीमे वै लोका मण्डलेष्टका इमे स्त्रलु वै लोका देवपुरा देवपुरा एव प्र विशति नाऽऽर्तिमार्छत्याग्निं चिक्यानः” [सं. का. ५ प्र. ३ अ. ९] इति।  
मण्डलाख्या इष्टकास्तिस्रः प्रथममध्यमोत्तमचितिषूपदध्यात् ।   तासां चेष्ट  २०७४ कानां लोकत्रयरूपत्वाल्लोकत्रयस्य देवपुरत्वाद्दवेपुरा एवाग्निचित्प्रविशति ।   अग्निं चिन्वानो न नाशं प्राप्नोति ।  

अत्र विनियोगसंग्रहः–  
इन्द्रेति सयुजस्त्वष्टा आदारादिपदेष्वपि ।  
अनुषङ्गस्त्वेति तथा रय्या इत्यष्टमो मतः ॥    
अभ्बेति कृत्तिकाः सप्त नामासीत्यनुषज्यते ।  
पृथिविभिर्मण्डलाख्या मन्त्रा अष्टादशेरिताः ॥    
इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये चतुर्थकाण्डे चतुर्थप्रपाठकेऽ पञ्चमोऽनुवाकः ॥  ५ ॥
</details>

चतुर्थकाण्डे चतुर्थप्रपाठके षष्ठोऽनुवाकः