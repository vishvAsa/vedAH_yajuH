+++
title = "०९ यज्ञतन्वाख्येष्टकोपधानम्"

+++

अग्निर्ऋषिः

<details><summary>मूलम् (संयुक्तम्)</summary>

प्र॒जाप॑ति॒र्मन॒सान्धोऽच्छे॑तो धा॒ता दी॒ख्षायाꣳ॑ सवि॒ता भृ॒त्याम्पू॒षा सो॑म॒क्रय॑ण्या॒व्ँवरु॑ण॒ उप॑न॒द्धोऽसु॑रᳵ क्री॒यमा॑णो मि॒त्रᳵ क्री॒तश्शि॑पिवि॒ष्ट आसा॑दितो न॒रन्धि॑षᳶ प्रो॒ह्यमा॒णोऽधि॑पति॒राग॑तᳶ प्र॒जाप॑तिᳶ प्रणी॒यमा॑नो॒ऽग्निराग्नी᳚ध्रे॒ बृह॒स्पति॒राग्नी᳚ध्रात्प्रणी॒यमा॑न॒ इन्द्रो॑ हवि॒र्धानेऽदि॑ति॒रासा॑दितो॒ विष्णु॑रुपावह्रि॒यमा॒णोऽथ॒र्वोपो᳚त्तो य॒मो॑ऽभिषु॑तोऽपूत॒पा आ॑धू॒यमा॑नो वा॒युᳶ पू॒यमा॑नो मि॒त्रः ख्षी॑र॒श्रीर्म॒न्थी स॑क्तु॒श्रीर्वै᳚श्वदे॒व उन्नी॑तो रुद्र॒ आहु॑तो वा॒युरावृ॑त्तो नृ॒चख्षा॒ᳶ प्रति॑ख्यातो भ॒ख्ष आग॑तᳶ पितृ॒णान्ना॑राश॒ꣳ॒सोऽसु॒रात्त॒स्सिन्धु॑रवभृ॒थम॑वप्र॒यन्थ्स॑मु॒द्रोऽव॑गतस्सलि॒लᳶ प्रप्लु॑तस्सुव॑रु॒दृच॑ङ्ग॒तः ॥   [25]  
</details>

<details open><summary>विश्वास-प्रस्तुतिः</summary>

प्र॒जाप॑ति॒र्मन॒सान्धोऽच्छे॑तः ।
</details>

<details><summary>मूलम्</summary>

प्र॒जाप॑ति॒र्मन॒सान्धोऽच्छे॑तः ।
</details>

<details><summary>सायणटीका</summary>

(अथ चतुर्थकाण्डे चतुर्थप्रपाठके नवमोऽनवमोऽनुवाकः )।    
अष्टमेऽनुवाक इन्द्रतन्वाख्या इष्टका उक्ताः ।   अथ नवमे यज्ञतन्वाख्या इष्टका उच्यन्ते ।   कल्पः—“प्रजापतिर्मनसाऽन्धोऽच्छेत इति त्रयस्त्रिंशतं यज्ञतनू” इति।   पाठस्तु— प्रजापतिरिति ।   अत्र संकल्पमारभ्य समाप्तिपर्यन्तं ये सोमयागास्ते यज्ञ पुरुषस्य तनुविशेषाः।   तद्रूपत्वमिष्टकानामुच्यते ।   यो यजमानोऽस्त्यसौ मनसाऽन्धोऽन्नं तेन तद्धेतुर्यज्ञ उपलक्ष्यते ।   यज्ञमच्छेतः प्राप्तुं गतः ।   मनसा यज्ञं करिष्यामीति संकल्पितवानित्यर्थः ।   सोऽयं संकल्पदशामापन्नो यज्ञस्य विग्रहः प्रजापतिनामकः ।   हे इष्टके तद्रूपा त्वमसि ।  
</details>

<details open><summary>विश्वास-प्रस्तुतिः</summary>

धा॒ता दी॒ख्षाया᳚म् +++(असि)+++ ।  
</details>

<details><summary>मूलम्</summary>

धा॒ता दी॒ख्षाया᳚म् +++(असि)+++ ।  
</details>

<details><summary>सायणटीका</summary>

दीक्षायां यो विग्रहो यज्ञसंबन्धी सधाता धातुसदृशमूर्तिः ।   हे इष्टके तद्रूपा त्वमसि ।   एवं सर्वत्र योज्यम् ।   
</details>

<details open><summary>विश्वास-प्रस्तुतिः</summary>

सवि॒ता भृ॒त्याम् +++(असि)+++ ।  
</details>

<details><summary>मूलम्</summary>

सवि॒ता भृ॒त्याम् +++(असि)+++ ।  
</details>

<details><summary>सायणटीका</summary>

भृतिर्यज्ञ भिक्षा तस्यां सवितृसमानमूर्तिर्यज्ञतनुः ।   
</details>

<details open><summary>विश्वास-प्रस्तुतिः</summary>

पू॒षा सो॑म॒क्रय॑ण्याम्+++(असि)+++ ।  
</details>

<details><summary>मूलम्</summary>

पू॒षा सो॑म॒क्रय॑ण्याम्+++(असि)+++ ।  
</details>

<details><summary>सायणटीका</summary>

सोमक्रयण्येकहायनी गौस्तस्यां पूषसमानो यज्ञविग्रहः ।   
</details>

<details open><summary>विश्वास-प्रस्तुतिः</summary>

वरु॑ण॒ उप॑न॒द्धः+++(असि)+++ ।  
</details>

<details><summary>मूलम्</summary>

वरु॑ण॒ उप॑न॒द्धः+++(असि)+++ ।  
</details>

<details><summary>सायणटीका</summary>

उपनद्धो वस्त्रेण बद्धो चः सोमः स वरुणसमानशरीरो यज्ञपुरुषः ।   
</details>

<details open><summary>विश्वास-प्रस्तुतिः</summary>

असु॑रᳵ क्री॒यमा॑णः+++(असि)+++ ।  
</details>

<details><summary>मूलम्</summary>

असु॑रᳵ क्री॒यमा॑णः+++(असि)+++ ।  
</details>

<details><summary>सायणटीका</summary>

क्रीयामाणो यः सोऽयमसुर इन्द्रसमानविग्रहः, शत्रू नस्यति क्षिप तीत्यसुरः असून्प्राणान्राति ददातीति वाऽसुरः ।  
</details>

<details open><summary>विश्वास-प्रस्तुतिः</summary>

मि॒त्रᳵ क्री॒तः +++(असि)+++ ।  
</details>

<details><summary>मूलम्</summary>

मि॒त्रᳵ क्री॒तः +++(असि)+++ ।  
</details>

<details><summary>सायणटीका</summary>

यः क्रीतः सोमः सोऽयं  मित्रसमानविग्रहो यज्ञः ।   
</details>

<details open><summary>विश्वास-प्रस्तुतिः</summary>

शि॑पिवि॒ष्ट आसा॑दितः+++(असि)+++ ।  
</details>

<details><summary>मूलम्</summary>

शि॑पिवि॒ष्ट आसा॑दितः+++(असि)+++ ।  
</details>

<details><summary>सायणटीका</summary>

आसादितो यजमानस्योरौ यः स्थापितः सोमं सोऽयं शिपिविष्टो विष्णुसमानविग्रहो यज्ञः ।   
</details>

<details open><summary>विश्वास-प्रस्तुतिः</summary>

न॒रन्धि॑षᳶ प्रो॒ह्यमा॑णः +++(असि)+++ ।  
</details>

<details><summary>मूलम्</summary>

न॒रन्धि॑षᳶ प्रो॒ह्यमा॑णः +++(असि)+++ ।  
</details>

<details><summary>सायणटीका</summary>

प्रोह्यमाणः शकटेन प्राग्वंशं प्रति नीयमानो यः सोमः  सोऽयं नरंधिषोऽग्निसमासविग्रहो यज्ञः, नरैर्यजमानैर्धीयत आधीयत इति नरंविषोऽग्निः ।   
</details>

<details open><summary>विश्वास-प्रस्तुतिः</summary>

अधि॑पति॒राग॑तः+++(असि)+++ ।  
</details>

<details><summary>मूलम्</summary>

अधि॑पति॒राग॑तः+++(असि)+++ ।  
</details>

<details><summary>सायणटीका</summary>

आगतः प्राग्वंश आसन्दीं प्रति समागतो यः सोगः सोऽयमधिपतिरसिकं पालको य आहवनीयस्तत्समानविग्रहः ।
</details>

<details open><summary>विश्वास-प्रस्तुतिः</summary>

प्र॒जाप॑तिᳶ प्रणी॒यमा॑नः+++(असि)+++ ।  
</details>

<details><summary>मूलम्</summary>

प्र॒जाप॑तिᳶ प्रणी॒यमा॑नः+++(असि)+++ ।  
</details>

<details><summary>सायणटीका</summary>

प्रणीयमानः प्राग्वंशादाग्राघ्रिं प्रति नियमानो यः सोमः सोऽयं प्रजापतिसमानविग्रहः ।  
</details>

<details open><summary>विश्वास-प्रस्तुतिः</summary>

अग्निराग्नी᳚ध्रे +++(असि)+++ ।  
</details>

<details><summary>मूलम्</summary>

अग्निराग्नी᳚ध्रे +++(असि)+++ ।  
</details>

<details><summary>सायणटीका</summary>

आग्नीघ्रेऽवस्थितो य   २०८८ सोमः सोऽयमग्निसमानविग्रहः ।  
</details>

<details open><summary>विश्वास-प्रस्तुतिः</summary>

बृह॒स्पति॒राग्नी᳚ध्रात्प्रणी॒यमा॑नः+++(असि)+++ ।  
</details>

<details><summary>मूलम्</summary>

बृह॒स्पति॒राग्नी᳚ध्रात्प्रणी॒यमा॑नः+++(असि)+++ ।  
</details>

<details><summary>सायणटीका</summary>

आग्नीघ्राद्वीवर्धानं प्रति नीयमानो यः सोमः स बृहस्पतिसमानविग्रहः ।   
</details>

<details open><summary>विश्वास-प्रस्तुतिः</summary>

इन्द्रो॑  हवि॒र्धाने᳚ +++(असि)+++ ।  
</details>

<details><summary>मूलम्</summary>

इन्द्रो॑  हवि॒र्धाने᳚ +++(असि)+++ ।  
</details>

<details><summary>सायणटीका</summary>

हविर्धाने प्रविष्ट इन्द्रसमानविग्रहः ।   
</details>

<details open><summary>विश्वास-प्रस्तुतिः</summary>

अदि॑ति॒रासा॑दितः+++(असि)+++ ।  
</details>

<details><summary>मूलम्</summary>

अदि॑ति॒रासा॑दितः+++(असि)+++ ।  
</details>

<details><summary>सायणटीका</summary>

आसादित आसन्द्यां स्थापितः सोमोऽदितिसमानविग्रहः ।   
</details>

<details open><summary>विश्वास-प्रस्तुतिः</summary>

विष्णु॑रुपावह्रि॒यमा॑णः +++(असि)+++ ।  
</details>

<details><summary>मूलम्</summary>

विष्णु॑रुपावह्रि॒यमा॑णः +++(असि)+++ ।  
</details>

<details><summary>सायणटीका</summary>

उपावह्रियमाणः शकटादधिषवणफलकस्थ ग्रावस्ववरोप्यमाणः सोमो विष्णुसमानविग्रहः ।   
</details>

<details open><summary>विश्वास-प्रस्तुतिः</summary>

अथ॒र्वोपो᳚त्तः+++(असि)+++ ।  
</details>

<details><summary>मूलम्</summary>

अथ॒र्वोपो᳚त्तः+++(असि)+++ ।  
</details>

<details><summary>सायणटीका</summary>

उपोत्तो वसतीवरीभिरद्भिः क्लेदितः सोमोऽथर्वाऽथर्वऋषिसमानविग्रहः ।   
</details>

<details open><summary>विश्वास-प्रस्तुतिः</summary>

य॒मो॑ऽभिषु॑तः+++(असि)+++ ।  
</details>

<details><summary>मूलम्</summary>

य॒मो॑ऽभिषु॑तः+++(असि)+++ ।  
</details>

<details><summary>सायणटीका</summary>

अभिषुतश्चूर्णितः सोमो यमसमान विग्रहः ।   
</details>

<details open><summary>विश्वास-प्रस्तुतिः</summary>

अ॒पू॒त॒पा आ॑धू॒यमा॑नः +++(असि)+++ ।
</details>

<details><summary>मूलम्</summary>

अ॒पू॒त॒पा आ॑धू॒यमा॑नः +++(असि)+++ ।
</details>

<details><summary>सायणटीका</summary>

आधयमानोऽदाभ्यग्रहे सोमांसुभिश्चाल्यमानोऽपूतं मूत्राद्युपहतं देशंपाति शोषयति विशेषेण सुद्धं करोतीत्यपूतपा आदित्यः ।
</details>

<details open><summary>विश्वास-प्रस्तुतिः</summary>

वा॒युᳶ पू॒यमा॑नः+++(असि)+++ ।  
</details>

<details><summary>मूलम्</summary>

वा॒युᳶ पू॒यमा॑नः+++(असि)+++ ।  
</details>

<details><summary>सायणटीका</summary>

पूयमानो दशापवित्रेण शोध्यगानः सोमा वायुर्वायुसमानविग्रहः ।   
</details>

<details open><summary>विश्वास-प्रस्तुतिः</summary>

मि॒त्रः ख्षी॑र॒श्रीः+++(असि)+++ ।  
</details>

<details><summary>मूलम्</summary>

मि॒त्रः ख्षी॑र॒श्रीः+++(असि)+++ ।  
</details>

<details><summary>सायणटीका</summary>

क्षीरश्रीर्मैत्रावरुणग्रहे पयसा मिश्रितः सोमो मित्रसमानविग्रहः ।  
</details>

<details open><summary>विश्वास-प्रस्तुतिः</summary>

म॒न्थी स॑क्तु॒श्रीः+++(असि)+++ ।  
</details>

<details><summary>मूलम्</summary>

म॒न्थी स॑क्तु॒श्रीः+++(असि)+++ ।  
</details>

<details><summary>सायणटीका</summary>

सक्तुश्चीर्मन्थिग्रहे सक्तुभिर्श्रितः सोमो मन्थी मन्थिग्रहदेवतारूपेन्द्रसमानविग्रहः ।  
</details>

<details open><summary>विश्वास-प्रस्तुतिः</summary>

वै॒श्व॒दे॒व उन्नी॑तः +++(असि)+++ ।  
</details>

<details><summary>मूलम्</summary>

वै॒श्व॒दे॒व उन्नी॑तः +++(असि)+++ ।  
</details>

<details><summary>सायणटीका</summary>

उन्नीतश्चमसेषु पूरितः सोमो वैश्वदेवो विश्वै र्देवैः समानविग्रहः ।  ।   
</details>

<details open><summary>विश्वास-प्रस्तुतिः</summary>

रुद्र॒ आहु॑तः+++(असि)+++ ।  
</details>

<details><summary>मूलम्</summary>

रुद्र॒ आहु॑तः+++(असि)+++ ।  
</details>

<details><summary>सायणटीका</summary>

आहुतो वह्नौ प्रक्षिप्तः सोनो रुद्रसमानविग्रहः य़
</details>

<details open><summary>विश्वास-प्रस्तुतिः</summary>

वा॒युरावृ॑त्तः+++(असि)+++ ।  
</details>

<details><summary>मूलम्</summary>

वा॒युरावृ॑त्तः+++(असि)+++ ।  
</details>

<details><summary>सायणटीका</summary>

आवृत्तो भक्षार्थं सदस्यानेतुं प्रतिनिवृत्तः सोमो वायुसमानाविग्रहः ।  
</details>

<details open><summary>विश्वास-प्रस्तुतिः</summary>

नृ॒चख्षा॒ᳶ प्रति॑ख्यातः+++(असि)+++ ।
</details>

<details><summary>मूलम्</summary>

नृ॒चख्षा॒ᳶ प्रति॑ख्यातः+++(असि)+++ ।
</details>

<details><summary>सायणटीका</summary>

प्रतिख्यातो भक्षार्थमेवेक्षितः सोमो नृचक्षा मनुष्यदृष्टिसमानविग्रहः
</details>

<details open><summary>विश्वास-प्रस्तुतिः</summary>

भ॒ख्ष आग॑तः+++(असि)+++ ।  
</details>

<details><summary>मूलम्</summary>

भ॒ख्ष आग॑तः+++(असि)+++ ।  
</details>

<details><summary>सायणटीका</summary>

आगत आस्ये प्रवेशितः सोमो भक्षो वैश्वानरसमानविग्रहः ।  भक्षयतीति व्युत्पत्त्या भक्षशब्दस्तद्वाची ।
</details>

<details open><summary>विश्वास-प्रस्तुतिः</summary>

पितृ॒णान्ना॑राश॒ꣳ॒सः+++(असि)+++ ।  
</details>

<details><summary>मूलम्</summary>

पितृ॒णान्ना॑राश॒ꣳ॒सः+++(असि)+++ ।  
</details>

<details><summary>सायणटीका</summary>

नारशंसो भक्षितशेषः सन्पुनर्वसतीवरीभिराप्यायितः सोम पितृसमानविग्रहः ।  
</details>

<details open><summary>विश्वास-प्रस्तुतिः</summary>

असु॒रात्तः॑ +++(असि)+++ ।  
</details>

<details><summary>मूलम्</summary>

असु॒रात्तः॑ +++(असि)+++ ।  
</details>

<details><summary>सायणटीका</summary>

आत्तोऽवभृथगमनार्थं स्वीकृतः सोमोऽसुः प्राणदेवतासमानविग्रहः ।  
</details>

<details open><summary>विश्वास-प्रस्तुतिः</summary>

सिन्धु॑रवभृ॒थम् +++(असि)+++ ।  
अ॒व॒ प्र॒यन्थ्स॑मु॒द्रः +++(असि)+++ ।  
</details>

<details><summary>मूलम्</summary>

सिन्धु॑रवभृ॒थम् +++(असि)+++ ।  
अ॒व॒ प्र॒यन्थ्स॑मु॒द्रः +++(असि)+++ ।  
</details>

<details><summary>सायणटीका</summary>

अवभृथमवप्रयन्नवभृथर्मार्थं मार्गे गच्छन्सोमः सिन्धुर्नदीदेवतासमानविग्रहः ।   
</details>

<details open><summary>विश्वास-प्रस्तुतिः</summary>

अव॑गतस्सलि॒लः +++(असि)+++   ।  
</details>

<details><summary>मूलम्</summary>

अव॑गतस्सलि॒लः +++(असि)+++   ।  
</details>

<details><summary>सायणटीका</summary>

अवगतोऽवभृथप्रदेशं प्राप्तः सोमः समुद्रदेवतासमानविग्रहः ।  
</details>

<details open><summary>विश्वास-प्रस्तुतिः</summary>

प्रप्लु॑त॒स्सुवः॑  +++(असि)+++ ।  
</details>

<details><summary>मूलम्</summary>

प्रप्लु॑त॒स्सुवः॑  +++(असि)+++ ।  
</details>

<details><summary>सायणटीका</summary>

प्रप्लुतो जले प्रक्षिप्तः सोमो जलदेवतासमानविग्रहः ।   
</details>

<details open><summary>विश्वास-प्रस्तुतिः</summary>

उ॒दृच॑ङ्ग॒तः +++(असि)+++ ।  
</details>

<details><summary>मूलम्</summary>

उ॒दृच॑ङ्ग॒तः +++(असि)+++ ।  
</details>

<details><summary>सायणटीका</summary>

उदृचमुत्तमामृचं समाप्तिरूपं गतः सोमो स्वर्गनिवासिदेवतासमानविग्रहः ।  

एतैर्मन्तरै साध्यमुपधानं विधत्ते–
“यज्ञो देवेभ्योऽपाक्रामत्तमवरुधं नाशक्नुवन्त एता यज्ञतनूरपश्यन्ता उपादधत ताभिर्वै ते यज्ञमवारुन्धत यद्यज्ञतनूरुपदधाति यज्ञमेव ताभिर्यजमानोऽव रुन्धे” (सं. का. ५ प्र. ४ अ. ११) इति।  
केनापि निमित्तेन देवेभ्योऽपरक्तो यज्ञऽन्यत्रागच्छत् ।   तं यज्ञं देवा अवरोद्धुं नाशक्नुवन् ।   तदवरोधोपायत्वेन यज्ञतन्वाख्या इष्टका दृष्ट्वा ता उपधाय   २०८९ यज्ञमेवारुन्धत ।   ततो यजमानोऽपि यज्ञतनूभिर्यज्ञं प्राप्नोति ।   यज्ञतनुप्रतिपादकशब्दयुक्तैर्मन्त्रैरुपधेया इष्टका यज्ञतनवः ।   
इष्टकासंख्यां विधत्ते— “त्रयस्त्रिꣳ शतमुप दधाति त्रयस्त्रिꣳ शब्दै देवता देवता एवाव रुन्धेऽथो सात्मानमेवाग्निꣳ सतनुं चिनुते” (सं. का. ५ प्र. ४ अ. १) इति।  
हविर्भाजां देवतानामियं संख्या त्रिꣳत्त्रयश्चेमन्त्रे समाम्नाता अतः संख्याया तावतीर्देवताः प्राप्नोति ।   अपि च तनूपधानेन सशरीरमेवाग्निं चितवा न्भवति ।   एतद्वेदनं प्रशंसति— “सात्माऽमुष्मिलोँके भवति य एवं वेद” (सं. का. ५ प्र. ४ अ. १) इति।   यदुक्तं सूत्रकारेण– “ज्योतिष्मतीं त्वा सादयामीति द्वादश ज्योतिष्मतीः” इति ।   तदिदं विधत्ते— “ज्योतिष्मतीरुप दधाति ज्योतिरेवास्मिन्दधात्येताभिर्वा अग्निश्वितो ज्वलति ताभिरेवनꣳ समिन्ध उभयोरस्मै लोकयोर्ज्योतिर्भवति” (सं. का. ५ प्र. ४ अ. १) इति।  
ज्योतिष्मतीशब्दयुक्तैर्मन्त्रैरुपधेया इष्टका ज्योतिष्मत्यः ।   ते च मन्त्रा अरण्यकाण्डे समाम्नाताः ।   तदुपधानेन ज्योतिः स्थापयति ।   किंचैताभिश्चितोऽग्निः प्रज्वलति ।   अतस्ताभिरेवैनमग्निं दीपतवान्भवति ।   ततोऽस्मै यजमानयोभयोर्लोकयोर्ज्योतिः संपद्यते।   अत्र विनियोगसंग्रहः—   
प्रजेति यज्ञतनवस्त्रयस्त्रिंशत्समीरिताः ॥    
इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये चतुर्थकाण्डे चतुर्थप्रपाठके नवमोऽनुवाकः ॥     ९ ॥    
</details>

चतुर्थकाण्डे चतुर्थप्रपाठके दशमोऽनुवाकः