+++
title = "०२ नाकसदाख्येष्टकोपधानम्"

+++

अग्निर्ऋषिः


<details><summary>मूलम् (संयुक्तम्)</summary>

[3]  
राज्ञ्य॑सि॒ प्राची॒ दिग्वस॑वस्ते दे॒वा अधि॑पतयो॒ऽग्निर्हे॑ती॒नाम्प्र॑तिध॒र्ता त्रि॒वृत्त्वा॒ स्तोमᳶ॑ पृथि॒व्याꣳ श्र॑य॒त्वाज्य॑मु॒क्थमव्य॑थयथ्स्तभ्नातु रथन्त॒रꣳ साम॒ प्रति॑ष्ठित्यै वि॒राड॑सि दख्षि॒णा दिग्रु॒द्रास्ते॑ दे॒वा अधि॑पतय॒ इन्द्रो॑ हेती॒नाम्प्र॑तिध॒र्ता प॑ञ्चद॒शस्त्वा॒ स्तोमᳶ॑ पृथि॒व्याꣳ श्र॑यतु॒ प्रउ॑गमु॒क्थमव्य॑थयथ्स्तभ्नातु बृ॒हथ्साम॒ प्रति॑ष्ठित्यै स॒म्राड॑सि प्र॒तीची॒ दिक् [4]  आ॒दि॒त्यास्ते॑ दे॒वा अधि॑पतय॒स्सोमो॑ हेती॒नाम्प्र॑तिध॒र्ता स॑प्तद॒शस्त्वा॒ स्तोमᳶ॑ पृथि॒व्याꣳ श्र॑यतु मरुत्व॒तीय॑मु॒क्थमव्य॑थयथ्स्तभ्नातु वैरू॒पꣳ साम॒ प्रति॑ष्ठित्यै स्व॒राड॒स्युदी॑ची॒ दिग्विश्वे॑ ते दे॒वा अधि॑पतयो॒ वरु॑णो हेती॒नाम्प्र॑तिध॒र्तैक॑वि॒ꣳ॒शस्त्वा॒ स्तोमᳶ॑ पृथि॒व्याꣳ श्र॑यतु॒ निष्के॑वल्यमु॒क्थमव्य॑थयथ्स्तभ्नातु वैरा॒जꣳ साम॒ प्रति॑ष्ठित्या॒ अधि॑पत्न्यसि बृह॒ती दिङ्म॒रुत॑स्ते दे॒वा अधि॑पतयः [5]  बृह॒स्पति॑र्हेती॒नाम्प्र॑तिध॒र्ता त्रि॑णवत्रयस्त्रि॒ꣳ॒शौ त्वा॒ स्तोमौ॑ पृथि॒व्याꣳ श्र॑यताव्ँवैश्वदेवाग्निमारु॒ते उ॒क्थे अव्य॑थयन्ती स्तभ्नीताꣳ शाक्वररैव॒ते साम॑नी॒ प्रति॑ष्ठित्या अ॒न्तरि॑ख्षा॒यर्ष॑यस्त्वा प्रथम॒जा दे॒वेषु॑ दि॒वो मात्र॑या वरि॒णा प्र॑थन्तु विध॒र्ता चा॒यमधि॑पतिश्च॒ ते त्वा॒ सर्वे॑ सव्ँविदा॒ना नाक॑स्य पृ॒ष्ठे सु॑व॒र्गे लो॒के यज॑मानञ्च सादयन्तु ॥  
[6]  
</details>

<details open><summary>विश्वास-प्रस्तुतिः</summary>

राज्ञ्य॑सि॒ प्राची॒ दिक् ।
</details>

<details><summary>मूलम्</summary>

राज्ञ्य॑सि॒ प्राची॒ दिक् ।
</details>

<details><summary>सायणटीका</summary>

२०४८ (अथ चतुर्थकाण्डे चतुर्थप्रपाठके द्वितीयोऽनुवाकः) ।  

प्रथमेऽनुवाके स्तोमभागाख्या इष्टका उक्ताः ।  
अथ द्वितीये नाकसदाख्या इष्टका अभिधीयन्ते ।  
कल्पः—“राज्ञ्यसि प्राची दिगिति पञ्च नाकसदः प्रतिदिशमेकां मध्ये” इति ।  
तत्र प्रथमामाह— राज्ञ्यसि प्राचीति ।  
हे इष्टके त्वं राज्ञी राजमाना प्राची दिक्तद्रूपाऽसि।   
</details>

<details open><summary>विश्वास-प्रस्तुतिः</summary>

वस॑वस्ते दे॒वा अधि॑पतयः ।
</details>

<details><summary>मूलम्</summary>

वस॑वस्ते दे॒वा अधि॑पतयः ।
</details>

<details><summary>सायणटीका</summary>

ते तव वसवोऽष्टसंख्याका अधिपतयोऽधिकं पालयितारः ।   
</details>

<details open><summary>विश्वास-प्रस्तुतिः</summary>

अ॒ग्निर्हे॑ती॒नाम्प्र॑तिध॒र्ता ।
</details>

<details><summary>मूलम्</summary>

अ॒ग्निर्हे॑ती॒नाम्प्र॑तिध॒र्ता ।
</details>

<details><summary>सायणटीका</summary>

अग्निस्तवोपद्रवकराणां हेतीनां परकीयायुधानां प्रतिधर्ता निराकर्ता ।   
</details>

<details open><summary>विश्वास-प्रस्तुतिः</summary>

त्रि॒वृत्त्वा॒ स्तोमᳶ॑ पृ॒थि॒व्याꣳ श्र॑यतु ।
</details>

<details><summary>मूलम्</summary>

त्रि॒वृत्त्वा॒ स्तोमᳶ॑ पृ॒थि॒व्याꣳ श्र॑यतु ।
</details>

<details><summary>सायणटीका</summary>

योऽयं त्रिवृदाख्यः स्तोमः स त्वां पृथिव्यां स्थापयतु ।  
</details>

<details open><summary>विश्वास-प्रस्तुतिः</summary>

आज्य॑मु॒क्थम् अव्य॑थयथ्स्तभ्नातु ।
</details>

<details><summary>मूलम्</summary>

आज्य॑मु॒क्थम् अव्य॑थयथ्स्तभ्नातु ।
</details>

<details><summary>सायणटीका</summary>

यदाज्यमुक्थमाज्यनामकं प्र वो देवायाग्नय इत्यादिकं शस्त्रमवस्थितं ( तत् ) त्वामब्यथयद्व्यथारहितां कुर्वत्स्तभ्नातु दृढी करोतु ।  
</details>

<details open><summary>विश्वास-प्रस्तुतिः</summary>

र॒थ॒न्त॒रꣳ साम॒ प्रति॑ष्ठित्यै ।  +++(अ॒न्तरि॑ख्षा॒यर्ष॑यस्त्वा प्रथम॒जा दे॒वेषु॑ दि॒वो मात्र॑या वरि॒णा प्र॑थन्तु)+++
</details>

<details><summary>मूलम्</summary>

र॒थ॒न्त॒रꣳ साम॒ प्रति॑ष्ठित्यै ।  +++(अ॒न्तरि॑ख्षा॒यर्ष॑यस्त्वा प्रथम॒जा दे॒वेषु॑ दि॒वो मात्र॑या वरि॒णा प्र॑थन्तु)+++
</details>

<details><summary>सायणटीका</summary>

यद्रथंतरं साम तत्प्रतिष्ठत्यै तव चिरावस्थानाय भवतु ।  
एवभुत्तरेष्वषि मन्त्रेषु योज्यम् ।  
</details>

<details open><summary>विश्वास-प्रस्तुतिः</summary>

वि॒राड॑सि दख्षि॒णा दिक् ।  
रु॒द्रास्ते॑ दे॒वा अधि॑पतयः ।  
इन्द्रो॑ हेती॒नाम्प्र॑तिध॒र्ता ।  
प॑ञ्चद॒शस्त्वा॒ स्तोमᳶ॑ पृथि॒व्याꣳ श्र॑यतु ।  
प्रउ॑गमु॒क्थमव्य॑थयथ्स्तभ्नातु  ।  
बृ॒हथ्साम॒ प्रति॑ष्ठित्यै +++(अ॒न्तरि॑ख्षा॒यर्ष॑यस्त्वा प्रथम॒जा दे॒वेषु॑ दि॒वो मात्र॑या वरि॒णा प्र॑थन्तु)+++
</details>

<details><summary>मूलम्</summary>

वि॒राड॑सि दख्षि॒णा दिक् ।  
रु॒द्रास्ते॑ दे॒वा अधि॑पतयः ।  
इन्द्रो॑ हेती॒नाम्प्र॑तिध॒र्ता ।  
प॑ञ्चद॒शस्त्वा॒ स्तोमᳶ॑ पृथि॒व्याꣳ श्र॑यतु ।  
प्रउ॑गमु॒क्थमव्य॑थयथ्स्तभ्नातु  ।  
बृ॒हथ्साम॒ प्रति॑ष्ठित्यै +++(अ॒न्तरि॑ख्षा॒यर्ष॑यस्त्वा प्रथम॒जा दे॒वेषु॑ दि॒वो मात्र॑या वरि॒णा प्र॑थन्तु)+++
</details>

<details><summary>सायणटीका</summary>

अथ द्वितीयं मन्त्रमाह— विराडसीति ।  
तत्तत्सामदेवतासंबन्धिनस्त्रिवृदादयः स्तोमास्ते च “समिधमा तिष्ठ” इत्यत्रैव व्याख्याताः ।  
वायुरग्रेगा इत्यादिकं शास्त्रं प्रउगम् ।  
</details>

<details open><summary>विश्वास-प्रस्तुतिः</summary>

स॒म्राड॑सि प्र॒तीची॒ दिक्  ।  
आ॒दि॒त्यास्ते॑ दे॒वा अधि॑पतयः  ।  
सोमो॑ हेती॒नाम्प्र॑तिध॒र्ता  ।  
स॒प्त॒द॒शस्त्वा॒ स्तोमᳶ॑ पृथि॒व्याꣳ श्र॑यतु ।    
म॒रु॒त्व॒तीय॑मु॒क्थमव्य॑थयथ्स्तभ्नातु ।  
वै॒रू॒पꣳ साम॒ प्रति॑ष्ठित्यै । +++(अ॒न्तरि॑ख्षा॒यर्ष॑यस्त्वा प्रथम॒जा दे॒वेषु॑ दि॒वो मात्र॑या वरि॒णा प्र॑थन्तु)+++
</details>

<details><summary>मूलम्</summary>

स॒म्राड॑सि प्र॒तीची॒ दिक्  ।  
आ॒दि॒त्यास्ते॑ दे॒वा अधि॑पतयः  ।  
सोमो॑ हेती॒नाम्प्र॑तिध॒र्ता  ।  
स॒प्त॒द॒शस्त्वा॒ स्तोमᳶ॑ पृथि॒व्याꣳ श्र॑यतु ।    
म॒रु॒त्व॒तीय॑मु॒क्थमव्य॑थयथ्स्तभ्नातु ।  
वै॒रू॒पꣳ साम॒ प्रति॑ष्ठित्यै । +++(अ॒न्तरि॑ख्षा॒यर्ष॑यस्त्वा प्रथम॒जा दे॒वेषु॑ दि॒वो मात्र॑या वरि॒णा प्र॑थन्तु)+++
</details>

<details><summary>सायणटीका</summary>

अथ तृतीयं मन्त्रमाह— सम्राडसीति ।  
“आ त्वा रथं यथोतयः” इत्यादिकं मरुत्वदीयं शस्रम्।  
</details>

<details open><summary>विश्वास-प्रस्तुतिः</summary>

स्व॒राड॒स्युदी॑ची॒ दिक् ।
विश्वे॑ ते दे॒वा अधि॑पतयः ।   
वरु॑णो हेती॒नाम्प्र॑तिध॒र्ता ।  
ए॒क॒वि॒ꣳ॒शस्त्वा॒ स्तोमᳶ॑ पृथि॒व्याꣳ श्र॑यतु ।    
निष्के॑वल्यमु॒क्थमव्य॑थयथ्स्तभ्नातु ।  
वै॒रा॒जꣳ  साम॒ प्रति॑ष्ठित्यै +++(अ॒न्तरि॑ख्षा॒यर्ष॑यस्त्वा प्रथम॒जा दे॒वेषु॑ दि॒वो मात्र॑या वरि॒णा प्र॑थन्तु)+++
</details>

<details><summary>मूलम्</summary>

स्व॒राड॒स्युदी॑ची॒ दिक् ।
विश्वे॑ ते दे॒वा अधि॑पतयः ।   
वरु॑णो हेती॒नाम्प्र॑तिध॒र्ता ।  
ए॒क॒वि॒ꣳ॒शस्त्वा॒ स्तोमᳶ॑ पृथि॒व्याꣳ श्र॑यतु ।    
निष्के॑वल्यमु॒क्थमव्य॑थयथ्स्तभ्नातु ।  
वै॒रा॒जꣳ  साम॒ प्रति॑ष्ठित्यै +++(अ॒न्तरि॑ख्षा॒यर्ष॑यस्त्वा प्रथम॒जा दे॒वेषु॑ दि॒वो मात्र॑या वरि॒णा प्र॑थन्तु)+++
</details>

<details><summary>सायणटीका</summary>

२०५० अथ चतुर्थं मन्त्रमाह— स्वराडस्युदीचीति ।  
“अभि त्वा शूर नोनुमः” इत्यादि निष्केवल्यम् ।   
</details>

<details open><summary>विश्वास-प्रस्तुतिः</summary>

अधि॑पत्न्यसि बृह॒ती दिक् ।  
म॒रुत॑स्ते दे॒वा अधि॑पतयः ।  
बृह॒स्पति॑र्हेती॒नाम्प्र॑तिध॒र्ता ।  
त्रि॒ण॒व॒त्र॒य॒स्त्रिꣳ॒शौ  त्वा॒ स्तोमौ॑ पृथि॒व्याꣳ श्र॑यताम् ।
</details>

<details><summary>मूलम्</summary>

अधि॑पत्न्यसि बृह॒ती दिक् ।  
म॒रुत॑स्ते दे॒वा अधि॑पतयः ।  
बृह॒स्पति॑र्हेती॒नाम्प्र॑तिध॒र्ता ।  
त्रि॒ण॒व॒त्र॒य॒स्त्रिꣳ॒शौ  त्वा॒ स्तोमौ॑ पृथि॒व्याꣳ श्र॑यताम् ।
</details>

<details><summary>सायणटीका</summary>

अथ पञ्चमं मन्त्रमाह— अधिपत्न्यसीति ।  
अधिकं पालयित्र्यधिपत्नी ।  
बृहती दिक्प्रौढोर्ध्वा दिक्।  
</details>

<details open><summary>विश्वास-प्रस्तुतिः</summary>

वै॒श्वदे॒वा॒ग्नि॒मा॒रु॒ते उ॒क्थे ।  
अव्य॑थयन्ती स्तभ्नीताम्  ।  
शा॒क्व॒र॒रै॒व॒ते साम॑नी॒ प्रति॑ष्ठित्यै  +++(अ॒न्तरि॑ख्षा॒यर्ष॑यस्त्वा प्रथम॒जा दे॒वेषु॑ दि॒वो मात्र॑या वरि॒णा प्र॑थन्तु)+++ ।
</details>

<details><summary>मूलम्</summary>

वै॒श्वदे॒वा॒ग्नि॒मा॒रु॒ते उ॒क्थे ।  
अव्य॑थयन्ती स्तभ्नीताम्  ।  
शा॒क्व॒र॒रै॒व॒ते साम॑नी॒ प्रति॑ष्ठित्यै  +++(अ॒न्तरि॑ख्षा॒यर्ष॑यस्त्वा प्रथम॒जा दे॒वेषु॑ दि॒वो मात्र॑या वरि॒णा प्र॑थन्तु)+++ ।
</details>

<details><summary>सायणटीका</summary>

“तत्संवितुर्वृणीमहे” इत्यादिकं शस्त्रं वैश्वदेवम्।  
“वैश्वनराय पृथुराजसे” इत्यादिकं शस्त्रमाग्निमारुतम् ।  
</details>

<details open><summary>विश्वास-प्रस्तुतिः</summary>

अ॒न्तरि॑ख्षा॒यर्ष॑यस्त्वा प्रथम॒जा दे॒वेषु॑ दि॒वो मात्र॑या वरि॒णा प्र॑थन्तु ।  
</details>

<details><summary>मूलम्</summary>

अ॒न्तरि॑ख्षा॒यर्ष॑यस्त्वा प्रथम॒जा दे॒वेषु॑ दि॒वो मात्र॑या वरि॒णा प्र॑थन्तु ।  
</details>

<details><summary>सायणटीका</summary>

अथ सर्वेष्वपि मन्त्रेवनुषञ्चनीयं शेषमाह— अन्तरिक्षायेति ।   देवेषु मध्ये ये प्रथमजा ऋषयो नारदाद्याः ।   अत एव स्मर्यते—“देवर्षिर्नारदस्तथा’ इति ।   ते महर्षयस्त्वामिष्टकां दिवो मात्रयाऽऽका।   शस्य यत्परिमाणं तेन परिमाणेन प्रथन्तु विस्तारयन्तु ।   किमर्थम्, अन्तरिक्षार्थमन्तरिक्षं व्याप्तुमित्यर्थः ।   कीदृशेन परिमाणेन, वरिणा वरणीयेन ।   
</details>

<details open><summary>विश्वास-प्रस्तुतिः</summary>

वि॒ध॒र्ता  चा॒यमधि॑पतिश्च +++( प्रथेताम्)+++ ।  
</details>

<details><summary>मूलम्</summary>

वि॒ध॒र्ता  चा॒यमधि॑पतिश्च +++( प्रथेताम्)+++ ।  
</details>

<details><summary>सायणटीका</summary>

न केवलमृषयः प्रथन्तु किंतु विधर्ता चायमधिपतिश्च योऽयमिष्टकानां निष्पादयिता यश्च पालकस्तावपि प्रथेताम् ।
</details>

<details open><summary>विश्वास-प्रस्तुतिः</summary>

ते त्वा॒ सर्वे॑ सव्ँविदा॒ना नाक॑स्य पृ॒ष्ठे सु॑व॒र्गे लो॒के यज॑मानञ्च सादयन्तु ॥   [6]  
</details>

<details><summary>मूलम्</summary>

ते त्वा॒ सर्वे॑ सव्ँविदा॒ना नाक॑स्य पृ॒ष्ठे सु॑व॒र्गे लो॒के यज॑मानञ्च सादयन्तु ॥   [6]  
</details>

<details><summary>सायणटीका</summary>

तेन (च) महर्षयो विधर्ता चाधिपतिश्च सर्वे संविदानाः परस्परमैकमत्यं प्राप्ता नाकस्य पृष्ठे स्वर्गसदृशस्यास्य क्षेत्रस्योपरि त्वां सादयन्तु, यजमानं च स्वर्गे लोके सादयन्तु ।  

अत्र यान्युदाहृतानि शस्त्राणि तान्यश्वलायनो दर्शयति–
‘प्र वो देवायेत्याज्यमुपसंतनुयादिति वायुरग्रेगा यज्ञप्रीरिति सप्तानां पुरोरुचां तस्यास्तस्या उपरिष्टादृचमृचं शंसेद्वायवायाहि दर्शतेति सप्तऋचां द्वितीयां प्रउगे त्रिरितिमरुत्वतीयं शस्त्रं संसेदध्वर्यो र्शोसावोमिति माध्यदिने शस्त्रादिष्वाहाव आ त्वा रथं यथोतय इदं वासो सुतमन्ध इति मरुत्वतीयस्य प्रतिपदनुचराविति ।   
निष्के वल्यस्यामि त्वा शूर नोनुमोऽभि त्वा पूर्वपीतय इति प्रगाथौ स्तोत्रियानुरूपौ यदि रथंतरं पृष्ठमिति ।   तत्सवितुर्वृणीमहेऽद्या नो देव सवितरिति वैश्वदेवस्य प्रतिपदनुचराविति ।   स्वभ्यग्रमाग्निमारुतं तस्याऽषद्यां पच्छ ऋगावानं पच्छः शस्या चेद   २०५१ र्धर्चश इतरां संतानमुत्तमेन वचनेन वैश्वानराय पृथुपाजसे” इति ।  

राज्ञ्यसीत्यादिभिर्मन्त्रैः साध्यमुपधानं विधत्ते—  
“नाकसद्भिर्वैः दैवाः सुवर्गे लोकमायन्तन्नाकसदां नाकसत्त्वं यन्नाकसद उपदधाति नाकसीद्भरेव तद्यजमानः सुवर्गं लोकमेति” [सं. का. ५ प्र. ३ अ. ७] इति।  
नाकः स्वर्गः सद्यते प्राप्यते यैर्मन्त्रैस्ते नाकसदः ।   तथा च मन्त्रल्लिङ्गम्—
“नाकस्य पृष्ठे सुवर्गे लोके यजमानं च सादयन्तु” इति ।   एतैर्मेन्त्रैरुपधेया इष्टका अपि नाकसदः ।   यस्मात्ताभिर्देवाः स्वर्गं गतास्तस्मान्नाकसदिति नाम संपन्नम् ।   तदुपधानेन यजमानः स्वर्गं लोकं प्राप्नोति।  
दुःखनिवारकत्वेन तदुषधानं प्रशंसति—   
“सुवर्गो वै लोको नाको यस्यैता उपधीयन्ते नास्पा अकं भवति” (सं. का. ५ प्र. ३ अ. ७) इति।  
कं सुखमकं दुःखं न विद्यते दुःखं यत्र सोऽयं नाकः, स्वर्गश्च तादृशः ।   ततो नाकसदुपधानेन यजमानस्य दुःख न भवति ।  
पुनरपि स्थानसंपादकत्वेन प्रशंसति—  
“यजमानायतनं वै नाकसदो यन्नाकसद उपदधात्यायतनमेव तद्यजमानः कुरुते” [सं. का. ५ प्र. ३ अ. ७] इति।  
पृष्ठस्तोत्रसंबन्धितेजोरूपत्वेन पुनः प्रशंसति—  
“पृष्ठानां वा एतत्तेजः संभृतं यन्नाकसदो यन्नाकसद उषादधाति पृष्ठानामवे तेजोऽव रुन्धे” (सं. का. ५ प्र. ३ अ. ७) इति।  
अथ विनियोगसंग्रहः—
राज्ञी नाकसदः पञ्च सर्वशेषोऽन्तरित्ययम् ॥  

२०५२ इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये चतुर्थकाण्डे चतुर्थप्रपाठके द्वितीयोऽनुवाकः ॥  १ ॥    
</details>

चतुर्थकाण्डे चतुर्थप्रपाठके तृतीयोऽनुवाकः
