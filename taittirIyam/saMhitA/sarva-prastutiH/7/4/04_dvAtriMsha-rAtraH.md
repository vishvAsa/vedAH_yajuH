+++
title = "०४ द्वात्रिंश-रात्रः"

+++
## परिचयः
- अतिरात्रः
- ९ त्र्यहाः
- प्रत्यङ् त्र्यहः
- अतिरात्रः

## फलम्

<details open><summary>विश्वास-प्रस्तुतिः</summary>

प्र॒जाप॑तिस् सुव॒र्गल्ँ लो॒कम् ऐ᳚त् ।  
तन् दे॒वा येन॑ येन॒ छन्द॒सा ऽनु॒प्रायु॑ञ्जत॒, तेन॒ नाप्नु॑वन्न् ।  
त ए॒ता द्वात्रिꣳ॑शत॒ꣳ॒ रात्री॑र् अपश्यन् ।  
द्वात्रिꣳ॑शद्-अख्षरा ऽनु॒ष्टुक् ।  
आनु॑ष्टुभᳶ प्र॒जाप॑तिः ।  
स्वेनै॒व छन्द॑सा प्र॒जाप॑तिम् आ॒प्त्वा  
ऽभ्या॒रुह्य॑ सुव॒र्गल्ँ लो॒कम् आ॑यन् ।  
</details>



<details open><summary>विश्वास-प्रस्तुतिः</summary>

य ए॒वव्ँ वि॒द्वाꣳस॑ ए॒ता आस॑ते॒ -  
द्वात्रिꣳ॑शद् ए॒ताः, द्वात्रिꣳ॑शद् अख्षरा ऽनु॒ष्टुक्, आनु॑ष्टुभᳶ प्र॒जाप॑तिः, 
स्वेनै॒व छन्द॑सा प्र॒जाप॑तिम् आ॒प्त्वा श्रिय॑ङ् गच्छन्ति [15]।  
श्रीर् हि म॑नु॒ष्य॑स्य सुव॒र्गो लो॒कः ।  
द्वात्रिꣳ॑शद् ए॒ताः ।
</details>



<details open><summary>विश्वास-प्रस्तुतिः</summary>

द्वात्रिꣳ॑शद् अख्षरा ऽनु॒ष्टुक् ।
वाग् अ॑नु॒ष्टुप्।  
सर्वा॑म् ए॒व वाच॑म् आप्नुवन्ति ।  
सर्वे॑ वा॒चो व॑दि॒तारो॑ भवन्ति ।
सर्वे॒ हि श्रिय॒ङ् गच्छ॑न्ति ।
</details>



## विधानम्
<div class="js_include" includetitle="false" newlevelforh1="3" unfilled url="/vedAH_yajuH/taittirIyam/saMhitA/brAhmaNam/sarva-prastutiH/7/3/09_viMshatirAtravidhiH/jyotir_gaur_Ayur_iti_tryahAH.md">
<details open><summary><h3>ज्योतिर् गौर् आयुः ...{Loading}...</h3></summary>

<details open><summary>विश्वास-प्रस्तुतिः</summary>

ज्योति॒र् गौर् आयु॒र् इति॑ त्र्य॒हा भ॑वन्ति।  
इ॒यव्ँ वाव ज्योति॑र्, अ॒न्तरि॑ख्ष॒ङ् गौर्, अ॒साव् आयुः॑।
</details>

<details><summary>मूलम्</summary>

ज्योति॒र्गौरायु॒रिति॑ त्र्य॒हा भ॑वन्ती॒यव्ँवाव ज्योति॑र॒न्तरि॑ख्ष॒ङ्गौर॒सावायु॑
</details>

<details><summary>विश्वास-टिप्पनी</summary>

ज्योतिस्स्वरूपम् ७.१ इत्यत्र प्रतिपादितम्। १९० स्तोत्रियम्।  
गौः - खलु पञ्चदशो बहिष्पवमानः, त्रिवृन्त्य् आज्यानि, सप्तदशं माध्यन्दिनं सवनं, सर्वैकविंशं तृतीयसवनं सोक्थ्यमिति । २४१-स्तोत्रिया। क्थम्??  
आयुः - त्रिवृत् बहिष्पवमानं, पञ्चदशाज्यानि, सर्वसप्तदशं माध्यन्दिनं, सर्वैकविंशं तृतीयसवनं सोक्थ्यमिति । २५९-स्तोत्रियम्। कथम्??
</details>
</details>
</div>  

<details open><summary>विश्वास-प्रस्तुतिः</summary>

अ॒भि॒पू॒र्वन् +++(नव)+++ त्र्य॒हा भ॑वन्ति ।  
अ॒भि॒पू॒र्वमे॒व सु॑व॒र्गल्ँ लो॒कम् अ॒भ्यारो॑हन्ति ।
</details>



<div class="js_include" includetitle="false" newlevelforh1="3" unfilled url="/vedAH_yajuH/taittirIyam/saMhitA/brAhmaNam/sarva-prastutiH/7/3/05_anyash_chaturdasharAtraH/bRhad-rathantara-yAnam.md">
<details open><summary><h3>बृहद्-रथन्तर-यानम् ...{Loading}...</h3></summary>

<details open><summary>विश्वास-प्रस्तुतिः</summary>

+++(दिवसेषु एकान्तराभ्यां)+++ बृहद्रथन्त॒राभ्या᳚य्ँ यन्ति ।
इ॒यव्ँ वाव र॑थन्त॒रम्, अ॒सौ बृ॒हत् +++(चास्ति)+++।  
आ॒भ्यामे॒व य॒न्ति +++(प्रथमदिनयोः)+++ ।  
</details>



<details open><summary>विश्वास-प्रस्तुतिः</summary>

अथो॑ अ॒नयो॑रे॒व प्रति॑ तिष्ठन्ति ।  
ए॒ते वै य॒ज्ञस्या᳚ञ्ज॒साय॑नी स्रु॒ती+++(=मार्गौ)+++ ।  
ताभ्या॑म् ए॒व सु॑व॒र्गल्ँ लो॒कय्ँ य॑न्ति ।
</details>



</details>
</div>  

<details open><summary>विश्वास-प्रस्तुतिः</summary>

परा᳚ञ्चो॒ वा ए॒ते सु॑व॒र्गल्ँ लो॒कम् अ॒भ्यारो॑हन्ति, ये परा॑चस् त्र्य॒हान् उ॑प॒यन्ति॑ ।  
</details>



<details open><summary>विश्वास-प्रस्तुतिः</summary>

प्र॒त्यङ् त्र्य॒हो भ॑वति॒ प्र॒त्यव॑रूढ्या॒ , अथो॒ प्रति॑ष्ठित्यै ।  
उ॒भयो᳚र् लो॒कयो॑र् ऋ॒द्ध्वा + उत्ति॑ष्ठन्ति ।
</details>



<details open><summary>विश्वास-प्रस्तुतिः</summary>

द्वात्रिꣳ॑शद् ए॒ताः ।
तासा॒य्ँ यास् त्रि॒ꣳ॒शत् - त्रि॒ꣳ॒शद् अ॑ख्षरा वि॒राड्, अन्न॑व्ँ वि॒राट्।  
वि॒राजा + ए॒वान्नाद्य॒म् अव॑रुन्धते ।  
ये द्वे - अ॑होरा॒त्रे ए॒व ते। उ॒भाभ्याꣳ॑ रू॒पाभ्याꣳ॑ सुव॒र्गल्ँ लो॒कय्ँ य॑न्ति ।  
अ॒ति॒रा॒त्राव् अ॒भितो॑ भवत॒ᳶ परि॑गृहीत्यै ॥ [17]  
</details>



