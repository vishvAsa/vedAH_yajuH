+++
title = "०५ अन्यश् चतुर्दशरात्रः"

+++
## परिचयः
अत्रेयमहःकॢप्तिः - अतिरात्रः, त्र्यहः - (ज्योतिर्, गौर्, आयुः), पृष्ठ्यष्षडहः, त्र्यहः - (आयुर्, गौर्, ज्योतिर्), अतिरात्र इति ।

## फलम्
प्र॒जाप॑तिस् सुव॒र्गल्ँ लो॒कम् ऐ᳚त् ।  
तन् दे॒वा अन्वा॑यन् ।  
तान् आ॑दि॒त्याश् च॑ प॒शव॒श् चान्वा॑यन् ।

ते दे॒वा अ॑ब्रुव॒न्-
यान् प॒शून् उ॒पाजी॑विष्म॒ त इ॒मे᳚ ऽन्वाग्म॒न्न् इति॑ ।  
तेभ्य॑ ए॒तञ् च॑तुर्दशरा॒त्रम् प्रत्यौ॑हन्+++(=प्रत्यवहन्)+++ ।  
+++(पृष्ठानन्तरं भूयोपि तत्रैव त्रिरात्रे प्रत्यवरोहणं प्रत्यूहः ।)+++

त आ॑दि॒त्याᳶ पृ॒ष्ठैस् सु॑व॒र्गल्ँ लो॒कम् आरो॑हन् , त्र्य॒हाभ्या॑म् अ॒स्मिल्ँ लो॒के प॒शून् प्रत्यौ॑हन् ।  
पृ॒ष्ठैर् आ॑दि॒त्या अ॒मुष्मि॑ल्ँ लो॒क आर्ध्नु॑वन् , त्र्य॒हाभ्या॑म् अ॒स्मिन् लो॒के प॒शवः॑ । [11] ।

य ए॒वव्ँ वि॒द्वाꣳस॑श् चतुर्दश-रा॒त्रम् आस॑त ,
उ॒भयो॑र् ए॒व लो॒कयोर्॑ ऋध्नुवन्त्य्- अ॒स्मिꣵश् चा॒मुष्मिꣵ॑श्च ।  
पृ॒ष्ठैर् ए॒वामुष्मि॑ल्ँ लो॒क ऋ॑ध्नु॒वन्ति॑ ,
त्र्य॒हाभ्या॑म् अ॒स्मिल्ँ  लो॒के ।

## विधानम्
<div class="js_include" url="/vedAH_yajuH/taittirIyam/saMhitA/sarva-prastutiH/brAhmaNam/7/3/05_anyash_chaturdasharAtraH/jyotir_gaur_AyuH.md"  newLevelForH1="3" includeTitle="false"> </div>  

इ॒मान् ए॒व लो॒कान् अ॒भ्यारो॑हन्ति ।  

<div class="js_include" url="/vedAH_yajuH/taittirIyam/saMhitA/sarva-prastutiH/brAhmaNam/7/3/05_anyash_chaturdasharAtraH/madhye_pRShThAni.md"  newLevelForH1="3" includeTitle="false"> </div>  

<div class="js_include" url="/vedAH_yajuH/taittirIyam/saMhitA/sarva-prastutiH/brAhmaNam/7/3/05_anyash_chaturdasharAtraH/bRhad-rathantara-yAnam.md"  newLevelForH1="3" includeTitle="false"> </div>  

<div class="js_include" url="/vedAH_yajuH/taittirIyam/saMhitA/sarva-prastutiH/brAhmaNam/7/3/05_anyash_chaturdasharAtraH/pratyaN_tryahaH.md"  newLevelForH1="3" includeTitle="false"> </div>  

चतु॑र्दशै॒ताः ।  
तासा॒य्ँ या दश॒ दशा᳚ख्षरा वि॒राड्। अन्न॑व्ँ वि॒राड्। वि॒राजै॒वान्नाद्य॒म् अव॑ रुन्धते ।  
याश् चत॑स्र॒श् - चत॑स्रो॒ दिशो॑ दि॒ख्ष्वे॑व प्रति॑ तिष्ठन्ति ।  
अ॒ति॒रा॒त्राव् अ॒भितो॑ भवत॒ᳶ परि॑गृहीत्यै ॥ [13]
