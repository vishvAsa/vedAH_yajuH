+++
title = "०९ विंशतिरात्रविधिः"

+++
## परिचयः
अयं तावदहःक्रमः - अतिरात्रः, ज्योतिर्गौरायुरिति त्र्यहस् त्रिरभ्यस्तो, नवपृष्ठ्यष् षडहः, पुनरपि त्र्यहः - प्रतीचीन आयुर्गौर्ज्योतिर्, अतिरात्र इति ।

## फलम्
सा +++(दशाक्षरा)+++ वि॒राड् वि॒क्रम्या॑तिष्ठ॒द् - ब्रह्म॑णा दे॒वेष्व् अन्ने॒नासु॑रेषु ।  
ते दे॒वा अ॑कामयन्त -
उ॒भय॒ꣳ॒ सँव्-वृ॑ञ्जीमहि॒ ब्रह्म॒ चान्न॒ञ् चेति॑  ।

त ए॒ता विꣳ॑श॒तिꣳ रात्री॑रपश्यन् ।  
ततो॒ वै त उ॒भय॒ꣳ॒ सम॑वृञ्जत॒ , ब्रह्म॒ चान्न॑ञ्च।  
ब्र॒ह्म॒व॒र्च॒सिनो᳚ऽ॒न्ना॒दा अ॑भवन् ।  

य ए॒वव्ँ वि॒द्वाꣳस॑ ए॒ता आस॑त ,
उ॒भय॑म् ए॒व सव्ँवृ॑ञ्जते॒ ब्रह्म॒ चान्न॑ञ् च [22] ।  
ब्र॒ह्म॒व॒र्च॒सिनो᳚ ऽन्ना॒दा भ॑वन्ति ।

द्वे +++(दिनदशके)+++ वा ए॒ते वि॒राजौ᳚ ।  
तयो॑र् ए॒व नाना॒ प्रति॑ तिष्ठन्ति ।

वि॒ꣳ॒शो वै पुरु॑षो॒ , दश॒ हस्त्या॑ अ॒ङ्गुल॑यो॒, दश॒ पद्याः᳚  ।  
यावा॑न् ए॒व पुरु॑ष॒स् तम् आ॒प्त्वोत्ति॑ष्ठन्ति ।

## विधानम्

<div class="js_include" url="/vedAH_yajuH/taittirIyam/saMhitA/sarva-prastutiH/brAhmaNam/7/3/05_anyash_chaturdasharAtraH/jyotir_gaur_AyuH.md"  newLevelForH1="3" includeTitle="false"> </div>  

इ॒मान् ए॒व लो॒कान॒भ्यारो॑हन्ति ।

अ॒भि॒पू॒र्वन् +++(तिस्रस्)+++ त्र्य॒हा भ॑वन्ति ।  
अ॒भि॒पू॒र्वमे॒व सु॑व॒र्गल्ँ लो॒कम् अ॒भ्यारो॑हन्ति ।[23]  

<div class="js_include" url="/vedAH_yajuH/taittirIyam/saMhitA/sarva-prastutiH/brAhmaNam/7/3/05_anyash_chaturdasharAtraH/madhye_pRShThAni.md"  newLevelForH1="3" includeTitle="false"> </div>  

<div class="js_include" url="/vedAH_yajuH/taittirIyam/saMhitA/sarva-prastutiH/brAhmaNam/7/3/05_anyash_chaturdasharAtraH/bRhad-rathantara-yAnam.md"  newLevelForH1="3" includeTitle="false"> </div>  

<div class="js_include" url="/vedAH_yajuH/taittirIyam/saMhitA/sarva-prastutiH/brAhmaNam/7/3/05_anyash_chaturdasharAtraH/pratyaN_tryahaH.md"  newLevelForH1="3" includeTitle="false"> </div>  
  
अ॒ति॒रा॒त्राव् अ॒भितो॑ भवतः ।  
ब्र॒ह्म॒व॒र्च॒सस्या॒न्नाद्य॑स्य परि॑गृहीत्यै ॥ [24]
