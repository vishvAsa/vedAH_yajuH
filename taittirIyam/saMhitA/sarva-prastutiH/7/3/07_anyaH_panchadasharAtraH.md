+++
title = "०७ अन्यः पञ्चदशरात्रः"

+++
## परिचयः
पञ्चदशरात्रयोरेकतरः पृष्ठावृत्तिमान्। 

अत्रेयमहःकॢप्तिः - अतिरात्रः, त्र्यहः - (ज्योतिर्, गौर्, आयुः), पृष्ठ्यस् सप्ताहः??, त्र्यहः - (आयुर्, गौर्, ज्योतिर्), अतिरात्र इति।

## फलम्
इन्द्रो॒ वै शि॑थि॒ल इ॒वाप्र॑तिष्ठित आसीत् ।  
सोऽसु॑रेभ्योऽबिभेत् । स प्र॒जाप॑ति॒म् उपा॑धावत् ।

तस्मा॑ ए॒तम् प॑ञ्चदशरा॒त्रव्ँ वज्र॒म् प्राय॑च्छत् ।  
तेनासु॑रान् परा॒भाव्य॑ वि॒जित्य॒ श्रिय॑म् अगच्छत् ।

अ॒ग्नि॒ष्टुता॑+++(=सर्वाग्नेयस् त्रिवृद्-एकाहविशेषः)+++ पा॒प्मान॒न् निर॑दहत ।
प॒ञ्च॒द॒श॒रा॒त्रेणौजो॑ बल॑म् इन्द्रि॒यव्ँ वी॒र्य॑म् आ॒त्मन्न् अ॑धत्त ।  
य ए॒वव्ँ वि॒द्वाꣳस॑ᳶ पञ्चदशरा॒त्रम् आस॑ते,
भ्रातृ॑व्यान् ए॒व प॑रा॒भाव्य॑ वि॒जित्य॒ श्रिय॑ङ् गच्छन्ति ।  
अग्नि॒ष्टुता॑ पा॒प्मान॒न् निर्द॑हन्ते [16] ।
प॒ञ्च॒द॒श॒रा॒त्रेणौजो॒, बल॑म् इन्द्रि॒यव्ँ वी॒र्य॑म् आ॒त्मन् द॑धते ।  

ए॒ता ए॒व प॑श॒व्याः᳚ ।
पञ्च॑दश॒ वा अ॑र्धमा॒सस्य॒ रात्र॑यः ।
अ॒र्ध॒मा॒स॒शस् स॑व्ँवथ्स॒र आ᳚प्यते ।  
स॒व्ँव॒थ्स॒र॒म् प॒शवोऽनु॒ प्र जा॑यन्ते ।
तस्मा᳚त् पश॒व्याः।  

ए॒ता ए॒व सु॑व॒र्ग्याः᳚ ।  
पञ्च॑दश॒ वा अ॑र्धमा॒सस्य॒ रात्र॑यः । अ॒र्ध॒मा॒स॒शस् स॑व्ँवथ्स॒र आ᳚प्यते ।  
स॒व्ँव॒थ्स॒रस् सु॑व॒र्गो लो॒कः । तस्मा᳚थ् सुव॒र्ग्याः᳚ ।

## विधानम्
<div class="js_include" includetitle="false" newlevelforh1="3" unfilled url="/vedAH_yajuH/taittirIyam/saMhitA/sarva-prastutiH/brAhmaNam/7/3/05_anyash_chaturdasharAtraH/jyotir_gaur_AyuH.md">
<details open><summary><h3>ज्योतिर् गौर् आयुः ...{Loading}...</h3></summary>

ज्योति॒र् गौर् आयु॒र् इति॑ त्र्य॒हो भ॑वति ।  
इ॒यव्ँ वाव ज्योति॑र्, अ॒न्तरि॑ख्ष॒ङ् गौर्, अ॒साव् आयुः॑ ।  

(ज्योतिस्स्वरूपम् ७.१ इत्यत्र प्रतिपादितम्। १९० स्तोत्रियम्।  
गौः - खलु पञ्चदशो बहिष्पवमानः, त्रिवृन्त्य् आज्यानि, सप्तदशं माध्यन्दिनं सवनं, सर्वैकविंशं तृतीयसवनं सोक्थ्यमिति । २४१-स्तोत्रिया। क्थम्??  
आयुः - त्रिवृत् बहिष्पवमानं, पञ्चदशाज्यानि, सर्वसप्तदशं माध्यन्दिनं, सर्वैकविंशं तृतीयसवनं सोक्थ्यमिति । २५९-स्तोत्रियम्। कथम्??)
</details>
</div>  

इ॒मान् ए॒व लो॒कान॒भ्यारो॑हन्ति ।

<div class="js_include" includetitle="false" newlevelforh1="3" unfilled url="/vedAH_yajuH/taittirIyam/saMhitA/sarva-prastutiH/brAhmaNam/7/3/05_anyash_chaturdasharAtraH/madhye_pRShThAni.md">
<details open><summary><h3>मध्ये पृष्ठानि ...{Loading}...</h3></summary>


यद् अ॒न्यत॑ᳶ +++(पार्श्वे)+++ पृ॒ष्ठानि॒ स्युर् - वि+++(गत)+++-वि॑वधꣵ +++(=उभयतोवलम्ब-क्षीरादि-वहन-यन्त्र-विशेष)+++ स्यात् ।  
मध्ये॑ पृ॒ष्ठानि॑ भवन्ति सविवध॒त्वाय॑।  
ओजो॒ वै वी॒र्य॑म् पृ॒ष्ठानि॑ ।
ओज॑ ए॒व वी॒र्य॑म् मध्य॒तो द॑धते ।
</details>
</div>
<div class="js_include" includetitle="false" newlevelforh1="3" unfilled url="/vedAH_yajuH/taittirIyam/saMhitA/sarva-prastutiH/brAhmaNam/7/3/05_anyash_chaturdasharAtraH/bRhad-rathantara-yAnam.md">
<details open><summary><h3>बृहद्-रथन्तर-यानम् ...{Loading}...</h3></summary>


+++(दिवसेषु एकान्तराभ्यां)+++ बृहद्रथन्त॒राभ्या᳚य्ँ यन्ति ।
इ॒यव्ँ वाव र॑थन्त॒रम्, अ॒सौ बृ॒हत् +++(चास्ति)+++।  
आ॒भ्यामे॒व य॒न्ति +++(प्रथमदिनयोः)+++ ।  

अथो॑ अ॒नयो॑रे॒व प्रति॑ तिष्ठन्ति ।  
ए॒ते वै य॒ज्ञस्या᳚ञ्ज॒साय॑नी स्रु॒ती+++(=मार्गौ)+++ ।  
ताभ्या॑म् ए॒व सु॑व॒र्गल्ँ लो॒कय्ँ य॑न्ति ।

</details>
</div>
<div class="js_include" includetitle="false" newlevelforh1="3" unfilled url="/vedAH_yajuH/taittirIyam/saMhitA/sarva-prastutiH/brAhmaNam/7/3/05_anyash_chaturdasharAtraH/pratyaN_tryahaH.md">
<details open><summary><h3>प्रत्यङ् त्र्यहः ...{Loading}...</h3></summary>


परा᳚ञ्चो॒ +++(अपुनरावृत्ता एव)+++ वा ए॒ते सु॑व॒र्गल्ँ लो॒कम् अ॒भ्यारो॑हन्ति॒,
ये प॑रा॒चीना॑नि पृ॒ष्ठान्य् उ॑प॒यन्ति॑ ।  
प्र॒त्यङ् त्र्य॒हो भ॑वति प्र॒त्यव॑रूढ्या॒+++(य्)+++, अथो॒ प्रति॑ष्ठित्यै ।  
उ॒भयो᳚र् लो॒कयोर्॑ ऋ॒द्ध्वोत्ति॑ष्ठन्ति ।
</details>
</div>  

पञ्च॑दशै॒ताः।
तासा॒य्ँ या दश॒ दशा᳚ख्षरा वि॒राड्। अन्न॑व्ँ वि॒राड्। वि॒राजै॒वान्नाद्य॒म् अव॑ रुन्धते ।  
याᳶ पञ्च॒ पञ्च॒ दिशो॑ दि॒ख्ष्वे॑व प्रति॑ तिष्ठन्ति ।  
अ॒ति॒रा॒त्रा॒व॒भितो॑ भवत इन्द्रि॒यस्य॑ वी॒र्य॑स्य प्र॒जायै॑ पशू॒नाम् परि॑गृहीत्यै ॥ [19]
