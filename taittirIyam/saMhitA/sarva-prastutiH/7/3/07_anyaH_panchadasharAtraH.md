+++
title = "०७ अन्यः पञ्चदशरात्रः"

+++
## परिचयः
पञ्चदशरात्रयोरेकतरः पृष्ठावृत्तिमान्। 

अत्रेयमहःकॢप्तिः - अतिरात्रः, त्र्यहः - (ज्योतिर्, गौर्, आयुः), पृष्ठ्यस् सप्ताहः??, त्र्यहः - (आयुर्, गौर्, ज्योतिर्), अतिरात्र इति।

## फलम्
इन्द्रो॒ वै शि॑थि॒ल इ॒वाप्र॑तिष्ठित आसीत् ।  
सोऽसु॑रेभ्योऽबिभेत् । स प्र॒जाप॑ति॒म् उपा॑धावत् ।

तस्मा॑ ए॒तम् प॑ञ्चदशरा॒त्रव्ँ वज्र॒म् प्राय॑च्छत् ।  
तेनासु॑रान् परा॒भाव्य॑ वि॒जित्य॒ श्रिय॑म् अगच्छत् ।

अ॒ग्नि॒ष्टुता॑+++(=सर्वाग्नेयस् त्रिवृद्-एकाहविशेषः)+++ पा॒प्मान॒न् निर॑दहत ।
प॒ञ्च॒द॒श॒रा॒त्रेणौजो॑ बल॑म् इन्द्रि॒यव्ँ वी॒र्य॑म् आ॒त्मन्न् अ॑धत्त ।  
य ए॒वव्ँ वि॒द्वाꣳस॑ᳶ पञ्चदशरा॒त्रम् आस॑ते,
भ्रातृ॑व्यान् ए॒व प॑रा॒भाव्य॑ वि॒जित्य॒ श्रिय॑ङ् गच्छन्ति ।  
अग्नि॒ष्टुता॑ पा॒प्मान॒न् निर्द॑हन्ते [16] ।
प॒ञ्च॒द॒श॒रा॒त्रेणौजो॒, बल॑म् इन्द्रि॒यव्ँ वी॒र्य॑म् आ॒त्मन् द॑धते ।  

ए॒ता ए॒व प॑श॒व्याः᳚ ।
पञ्च॑दश॒ वा अ॑र्धमा॒सस्य॒ रात्र॑यः ।
अ॒र्ध॒मा॒स॒शस् स॑व्ँवथ्स॒र आ᳚प्यते ।  
स॒व्ँव॒थ्स॒र॒म् प॒शवोऽनु॒ प्र जा॑यन्ते ।
तस्मा᳚त् पश॒व्याः।  

ए॒ता ए॒व सु॑व॒र्ग्याः᳚ ।  
पञ्च॑दश॒ वा अ॑र्धमा॒सस्य॒ रात्र॑यः । अ॒र्ध॒मा॒स॒शस् स॑व्ँवथ्स॒र आ᳚प्यते ।  
स॒व्ँव॒थ्स॒रस् सु॑व॒र्गो लो॒कः । तस्मा᳚थ् सुव॒र्ग्याः᳚ ।

## विधानम्
<div class="js_include" url="/vedAH_yajuH/taittirIyam/saMhitA/sarva-prastutiH/brAhmaNam/7/3/05_anyash_chaturdasharAtraH/jyotir_gaur_AyuH.md"  newLevelForH1="3" includeTitle="false"> </div>  

इ॒मान् ए॒व लो॒कान॒भ्यारो॑हन्ति ।

<div class="js_include" url="/vedAH_yajuH/taittirIyam/saMhitA/sarva-prastutiH/brAhmaNam/7/3/05_anyash_chaturdasharAtraH/madhye_pRShThAni.md"  newLevelForH1="3" includeTitle="false"> </div>  

<div class="js_include" url="/vedAH_yajuH/taittirIyam/saMhitA/sarva-prastutiH/brAhmaNam/7/3/05_anyash_chaturdasharAtraH/bRhad-rathantara-yAnam.md"  newLevelForH1="3" includeTitle="false"> </div>  

<div class="js_include" url="/vedAH_yajuH/taittirIyam/saMhitA/sarva-prastutiH/brAhmaNam/7/3/05_anyash_chaturdasharAtraH/pratyaN_tryahaH.md"  newLevelForH1="3" includeTitle="false"> </div>  

पञ्च॑दशै॒ताः।
तासा॒य्ँ या दश॒ दशा᳚ख्षरा वि॒राड्। अन्न॑व्ँ वि॒राड्। वि॒राजै॒वान्नाद्य॒म् अव॑ रुन्धते ।  
याᳶ पञ्च॒ पञ्च॒ दिशो॑ दि॒ख्ष्वे॑व प्रति॑ तिष्ठन्ति ।  
अ॒ति॒रा॒त्रा॒व॒भितो॑ भवत इन्द्रि॒यस्य॑ वी॒र्य॑स्य प्र॒जायै॑ पशू॒नाम् परि॑गृहीत्यै ॥ [19]
