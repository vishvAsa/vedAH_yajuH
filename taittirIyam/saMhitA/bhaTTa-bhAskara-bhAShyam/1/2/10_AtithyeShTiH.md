+++
title = "१० आतिथ्येष्टिः"

+++
- (प्राचीनवंशसमीपमागतस्य सोमस्य सत्कारः)

६ त्रिष्टुप्। सोमऋषिः
<details open><summary>विश्वास-प्रस्तुतिः</summary>

अ॒ग्नेरा॑ति॒थ्यम॑सि॒, विष्ण॑वे त्वा  +++(निर्वपामि)+++  ।
</details>

<details><summary>मूलम्</summary>

अ॒ग्नेरा॑ति॒थ्यम॑सि॒, विष्ण॑वे त्वा  +++(निर्वपामि)+++  ।
</details>

<details><summary>भट्टभास्करटीका</summary>

1आतिथ्यं निर्वपति - अग्नेरातिथ्यमसीत्यादिभिः ॥  
'अतिथिरभ्यतितो गृहाद्भवति' इति यास्कः । अतेरिथिन् । अतिथये इदमातिथ्यम् ॥  
'अतिथेर्ञ्यः' । अत्र सर्वदेवतात्मनो विष्णोरंशभूता एते अग्न्यादयो राज्ञि गृहमागते आगता भवन्ति । ते च केवलं निर्वपणविशेषणतयोपादीयन्ते । यथा - 'यदग्नावग्निं मथित्वा प्रहरति तेनैवाग्नय आतिथ्यं क्रियते' इति । अत्र नाग्नेर्हविषा सम्बन्धः । एवमेते अग्न्यादयो न हविर्भजन्ते, विष्णोरेव केवलस्य सर्वदेवतासमष्टिरूपस्य हविषा सम्बन्धः ।   
ननु निर्वपणमन्त्रेष्वग्न्यादयोपि प्रतीयन्ते, तत्कथं केवलं विष्णुस्स्यात् हविषस्सम्बन्धी? उच्यते - अग्न्यादिग्रहणस्योपलक्षणार्थत्वादन्येषामपि राज्ञा सहागतानामतिथीनाम्, अत्रागतानां मध्ये कौश्चिन्निर्वापः क्रियत इति । अत्र हि ब्राह्मणम् 'यावद्भिर्वै राजानुचरैरागच्छति सर्वेभ्यो वै तेभ्य आतिथ्यं क्रियते' इत्युक्त्वा 'अग्नेरातिथ्यमसि विष्णवे त्वेत्याह गायत्रिया एवैतेन करोति' इत्यदिना अग्न्यादीनामुपलक्षणभूतानां हविषा सम्बन्धो नास्तीति प्रतिपादयति । तत्राग्न्यादयस्तिस्रो देवताः विष्णुना व्यधिकरणभूता निर्दिष्टाः; अन्ये तु सामानाधिकरण्येन, आतिथ्यपदं च तयोर्मन्त्रयोर्नास्ति । तत्र वैचित्र्यकारणं मृग्यम् ।   
मन्त्रार्थस्तु - निरुप्यमाणं द्रव्यमुच्यते । अग्नेरग्न्यात्मनो विष्ण्वंशस्यातिथ्यमतिथिप्रयुक्तं निर्वाप्यं त्वमसि, तत्त्वां विष्णवे हविष्मते निर्वपामि ॥
</details>

<details open><summary>विश्वास-प्रस्तुतिः</summary>

सोम॑स्याऽऽति॒थ्यम॑सि॒ विष्ण॑वे॒ त्वा  +++(निर्वपामि)+++  ।
</details>

<details><summary>मूलम्</summary>

सोम॑स्याऽऽति॒थ्यम॑सि॒ विष्ण॑वे॒ त्वा  +++(निर्वपामि)+++  ।
</details>

<details><summary>भट्टभास्करटीका</summary>

2सोमस्य सोमलतात्मनो विष्ण्वंशस्य । शेषं समानम् ॥

  - [आतिथ्यमतिथिप्रयुक्तं निर्वाप्यं त्वमसि, तत्त्वां विष्णवे हविष्मते निर्वपामि ॥]  
</details>

<details open><summary>विश्वास-प्रस्तुतिः</summary>

अति॑थेराति॒थ्यम॑सि॒, विष्ण॑वे त्वा॒ऽग्नये᳚ त्वा  +++(निर्वपामि)+++  ।
</details>

<details><summary>मूलम्</summary>

अति॑थेराति॒थ्यम॑सि॒, विष्ण॑वे त्वा॒ऽग्नये᳚ त्वा  +++(निर्वपामि)+++  ।
</details>

<details><summary>भट्टभास्करटीका</summary>

अतिथिरतनशीलः यतस्सर्वदा गच्छति आदित्य उच्यते; वायुर्वा । समानमन्यत् ॥

  - [आतिथ्यमतिथिप्रयुक्तं निर्वाप्यं त्वमसि, तत्त्वां विष्णवे हविष्मते निर्वपामि ॥]
</details>

<details open><summary>विश्वास-प्रस्तुतिः</summary>

रा॒य॒स्पो॒ष॒दाव्न्ने॒ विष्ण॑वे त्वा  +++(निर्वपामि)+++  ।
</details>

<details><summary>मूलम्</summary>

रा॒य॒स्पो॒ष॒दाव्न्ने॒ विष्ण॑वे त्वा  +++(निर्वपामि)+++  ।
</details>

<details><summary>भट्टभास्करटीका</summary>

4रायस्पोषदावा नामाग्निविशेषः, तदात्मने विष्णवे त्वां निर्वपामि । रायो धनस्य पोषो रायस्पोषः । छान्दसष्षष्ठ्या अलुक्, 'षष्ठ्याः पतिपुत्र' इति सत्वम् । तं ददातीति । 'आतो मनिन्' इति वनिप्, कृदुत्तरपदप्रकृतिस्वरत्वम् ॥

  - [आतिथ्यमतिथिप्रयुक्तं निर्वाप्यं त्वमसि, तत्त्वां विष्णवे हविष्मते निर्वपामि ॥]
</details>

<details open><summary>विश्वास-प्रस्तुतिः</summary>

श्ये॒नाय॑ त्वा सोम॒भृते॒ विष्ण॑वे त्वा  +++(निर्वपामि)+++ ।
</details>

<details><summary>मूलम्</summary>

श्ये॒नाय॑ त्वा सोम॒भृते॒ विष्ण॑वे त्वा  +++(निर्वपामि)+++ ।
</details>

<details><summary>भट्टभास्करटीका</summary>

5श्येनस्सोमभृद्देवताविशेषः । गायत्रीत्येके ॥ श्येनश्शंसनीय इत्याहुः । श्येनात्मा वा सोमं बिभर्तीति सोमभृत् । गायत्रीपक्षे सोमं हरतीति सोमभृत् । 'हृग्रहोर्भश्छन्दसि' इति भत्वम् ॥
</details>



<details><summary>मूलम् (संयुक्तम्)</summary>

या ते॒ धामा॑नि ह॒विषा॒ यज॑न्ति॒ ता ते॒ विश्वा॑ परि॒भूर॑स्तु य॒ज्ञङ्ग॑य॒स्फान॑ᳶ प्र॒तर॑णस्सु॒वीरोऽवी॑रहा॒ प्र च॑रा सोम॒ दुर्या॒न् 
</details>

<details open><summary>विश्वास-प्रस्तुतिः</summary>

या ते॒ धामा॑नि ह॒विषा॒ यज॑न्ति॒ ता ते॒ विश्वा॑ परि॒भूर॑स्तु य॒ज्ञम् ।
</details>

<details><summary>मूलम्</summary>

या ते॒ धामा॑नि ह॒विषा॒ यज॑न्ति॒ ता ते॒ विश्वा॑ परि॒भूर॑स्तु य॒ज्ञम् ।
</details>

<details><summary>भट्टभास्करटीका</summary>

6यजमानस्सोममादत्ते - या त इति त्रिष्टुभार्धर्चेन ॥  
हे सोम या यानि तव धामानि स्थानानि नामानि जन्मानि वा हविषा यजन्ति ता तानि विश्वान्यपि धामानि परिभूः परितो भावयिता रक्षिता अस्तु । कः? भवान् । यद्वा - पुरुषव्यत्ययः एधीत्यर्थः । यज्ञं चं परिभूरस्तु । 'ततोन्यत्रापि दृश्यते' इति द्वितीया । तसिप्रत्ययान्तो वा । तत्र 'अभितः परितस्समयानिकषाहाप्रतियोगेष्वपि दृश्यते' इति द्वितीया । यद्वा - लक्षणे परेः कर्मप्रवचनीयसंज्ञा । 'कर्मप्रवचनीयानां प्रतिषेधः' इत्येतद्बाधित्वा व्यत्ययेन समासः ॥
</details>

## सोमस्य प्राचीनवंशप्रवेशः
<details open><summary>विश्वास-प्रस्तुतिः</summary>

ग॒य॒स्फान॑ᳶ प्र॒तर॑णस्सु॒वीरोऽवी॑रहा॒ प्र च॑रा सोम॒ दुर्यान्॑ ॥
</details>

<details><summary>मूलम्</summary>

ग॒य॒स्फान॑ᳶ प्र॒तर॑णस्सु॒वीरोऽवी॑रहा॒ प्र च॑रा सोम॒ दुर्यान्॑ ॥
</details>

<details><summary>भट्टभास्करटीका</summary>

7शालां प्रवेशयति - गयस्फान इति द्वितीयेनार्धर्चेन ॥  
गय इति गृहनाम । गयानां गृहाणां स्फायिता वर्धयिता गयस्फानः । ओ स्फयी वृद्धौ 'कृत्यल्युटो बहुळम्' इति कर्तरि ल्युट्, धातोरन्त्यलोपश्छान्दसः । आकारान्तं धात्वन्तरं वा द्रष्टव्यम् । प्रतरणः प्रकर्षेण दुर्गेभ्यस्तारयिता । सुवीरश्शोभनैः पुत्रपौत्रादिभिरस्मदीयैस्तद्वान् । 'वीरवीर्यौ च' इत्युत्तरपदाद्युदात्तत्वम् । अवीरहा कस्यचिदप्यस्मदीयस्य पुत्रपौत्रादेरहन्ता सर्वदा प्रसन्न एव सन्, हे सोम दुर्यान् प्राग्वंशदीन् गृहान् प्रचर प्रकर्षेण प्रविश्य चर ॥
</details>

##  सोमोपस्थानादि


<details><summary>मूलम् (संयुक्तम्)</summary>

－अदि॑त्या॒स्सदो॒ऽस्यदि॑त्या॒स्सद॒ आ [18]सी॒द
</details>

<details open><summary>विश्वास-प्रस्तुतिः</summary>


<details>
</details>

<details><summary>मूलम्</summary>


<details>
</details>

<summary>भट्टभास्करटीका</summary>

8-9कृष्णाजिनस्तरणसोमस्थापनमन्त्रौ व्याख्यातौ-अदित्यास्सद इति ॥

  - [ नीडे कृष्णाजिनमास्तृणाति - अदित्या इति ॥ अदित्याः देवमातुः सदः सदनं लोकलक्षणं त्वमसि ॥ ]
  - [ तस्मिन्सोमं निदधाति - अदित्या इति ॥ अदित्यास्सदः सदन स्थानीयमेतत् कृष्णाजिनमासीद उपविश अस्मिन् ॥]
</details>



<details><summary>मूलम् (संयुक्तम्)</summary>

वरु॑णोऽसि धृ॒तव्र॑तो वारु॒णम॑सि श॒य्ँयोर्दे॒वानाꣳ॑ स॒ख्यान्मा दे॒वाना॑म॒पस॑श्छिथ्स्म॒ह्याप॑तये त्वा गृह्णामि 
</details>

<details open><summary>विश्वास-प्रस्तुतिः</summary>

वरु॑णोऽसि धृ॒तव्र॑तो, वारु॒णम॑सि ।
</details>

<details><summary>मूलम्</summary>

वरु॑णोऽसि धृ॒तव्र॑तो, वारु॒णम॑सि ।
</details>

<details><summary>भट्टभास्करटीका</summary>

10सोममुपतिष्ठते - वरुणोसीति गायत्र्यैकपदया यजुरन्तया ॥ हे सोम वरुणस्त्वमसि वरणीयत्वात् । वृतत्वाद्वा; वाससा आच्छादितत्वात् । 'वरुणो वा एष यजमानमभ्यैति यत्क्रीतस्सोम उपनद्धः' इति ब्राह्मणम् । धृतव्रतः धृतकर्मा धारणत्वात्कर्मणाम् । वारुणं वरुणस्य तव यत्स्वभूतां द्रव्यमिति सर्वं त्वमेव त्वदधीनत्वात् ॥
</details>

<details open><summary>विश्वास-प्रस्तुतिः</summary>

श॒य्ँयोर्दे॒वाना॑म्  +++(भव)+++ ।
</details>

<details><summary>मूलम्</summary>

श॒य्ँयोर्दे॒वाना॑म्  +++(भव)+++ ।
</details>

<details><summary>भट्टभास्करटीका</summary>

11वंशे बध्नाति - शंयोरिति ॥ शं च योश्च देवानां भव । समाहारद्वन्द्वः, छान्दसं पुल्लिङ्गत्वम् । विद्यमानानां रोगादीनां शामनं शम् । आगामिनां यावनं पृथक्करणं उत्पत्तिनिरोधः योः । उभयत्रापि शाम्यतेर्यौतेश्च विच् ॥
</details>

<details open><summary>विश्वास-प्रस्तुतिः</summary>

स॒ख्यान्मा दे॒वाना॑म॒पस॑श्छिथ्स्महि ।
</details>

<details><summary>मूलम्</summary>

स॒ख्यान्मा दे॒वाना॑म॒पस॑श्छिथ्स्महि ।
</details>

<details><summary>भट्टभास्करटीका</summary>

12सोमस्य पादौ प्रक्षाळयति - सख्यान्मा देवानामिति ॥ देवानां सम्बन्धि यत् अपः कर्म ततः सख्याच्च तत एव हेतोः मा छिथ्स्महि विच्छिन्ना मा भूम । 'सख्युर्यः' ॥
</details>

## तानूनप्त्रम्


<details><summary>मूलम् (संयुक्तम्)</summary>

आप॑तये त्वा गृह्णामि॒ परि॑पतये त्वा गृह्णामि॒ तनू॒नप्त्रे᳚ त्वा गृह्णामि शाक्व॒राय॑ त्वा गृह्णामि॒ शक्म॒न्नोजि॑ष्ठाय त्वा गृह्णा॒मि 
</details>

<details open><summary>विश्वास-प्रस्तुतिः</summary>

आप॑तये त्वा गृह्णामि ।
</details>

<details><summary>मूलम्</summary>

आप॑तये त्वा गृह्णामि ।
</details>

<details><summary>भट्टभास्करटीका</summary>

13तानूनप्त्रं गृह्णाति - आपतय इति ॥ आवृत्त्या आभिमुख्येन वा पतति पातीति वा आपतिः प्राणः । 'प्राणो वा आपतिः' इति च ब्राह्मणम् । अव्ययपूर्वपदप्रकृतिस्वरत्वम् । तस्मै तदविनाशाय त्वां गह्णामि ध्रुवातः स्रुवेण गृह्णामि ॥
</details>

<details open><summary>विश्वास-प्रस्तुतिः</summary>

परि॑पतये त्वा गृह्णामि।
</details>

<details><summary>मूलम्</summary>

परि॑पतये त्वा गृह्णामि।
</details>

<details><summary>भट्टभास्करटीका</summary>

14हे आज्य परितः सवर्तः पाति पततीति वा परिपतिः मनः । पातेर्डतिः । पतेः 'इन् सर्वधातुभ्यः' इति इन् । 'मनो वै परिपतिः' इति च ब्राह्मणम् । तस्मै त्वां गृह्णामि ॥
</details>

<details open><summary>विश्वास-प्रस्तुतिः</summary>

तनू॒नप्त्रे᳚ त्वा गृह्णामि।
</details>

<details><summary>मूलम्</summary>

तनू॒नप्त्रे᳚ त्वा गृह्णामि।
</details>

<details><summary>भट्टभास्करटीका</summary>

15तनूनामपां नप्ता चतुर्थः तनूनप्ता अग्निः शरीरस्थः । तस्मै गृह्णामि । वनस्पत्यादित्वात्पूर्वोत्तरपदयोः युगापत्प्रकृतिस्वरत्वम् ॥
</details>

<details open><summary>विश्वास-प्रस्तुतिः</summary>

शा॒क्व॒राय॑ त्वा गृह्णामि।
</details>

<details><summary>मूलम्</summary>

शा॒क्व॒राय॑ त्वा गृह्णामि।
</details>

<details><summary>भट्टभास्करटीका</summary>

16शाक्वराय शक्त्यै । शकनशीलः शक्वरः तस्य भावश्शाक्वरं शक्तिरेव । 'शक्त्यै हि ते तास्समवाद्यन्त' इति च ब्राह्मणम् । तस्मै गृह्णामि ॥
</details>

<details open><summary>विश्वास-प्रस्तुतिः</summary>

शक्म॒न्नोजि॑ष्ठाय त्वा गृह्णामि।
</details>

<details><summary>मूलम्</summary>

शक्म॒न्नोजि॑ष्ठाय त्वा गृह्णामि।
</details>

<details><summary>भट्टभास्करटीका</summary>

17शक्मन्न् शक्मेषु जातावेकवचनम् । शकेर्मनिन्, 'सुपां सुलुक्' इति ङेर्लुक्, 'न ङिसम्बुद्ध्योः' इति नलोपप्रतिषेधः । शक्तानां मध्ये ओजिष्ठाय अतिशयेन बलवते प्राणाय त्वां गृह्णामि । ओजस्विशब्दादिष्ठनि 'विन्मतोर्लुक्', 'टेः' इति टिलोपः । अयमेककार्यानुवृत्त्यर्थं समयः क्रियते । यद्येवं समयो न क्रियेत तदा परस्पराभिप्रायेणा द्रोहेण विप्रतिपद्यमाना यागं न कुर्युः । अतस्तन्मा भूदिति तानूनप्त्रं गृह्यते ॥
</details>



<details><summary>मूलम् (संयुक्तम्)</summary>

अना॑धृष्टमसि,  अनाधृ॒ष्यम्  +++(असि)+++  दे॒वाना॒मोजोऽभिशस्ति॒पा अ॑नभिशस्ते॒ऽन्यम् ।
</details>


<details open><summary>विश्वास-प्रस्तुतिः</summary>

अना॑धृष्टमसि,  अ॒ना॒धृ॒ष्यम्  +++(असि)+++  दे॒वाना॒मोजः॑ ,  
अ॒भि॒श॒स्ति॒पाः  +++(असि) ,+++ अ॒न॒भि॒श॒स्ते॒न्यम् ।
</details>

<details><summary>मूलम्</summary>

अना॑धृष्टमसि,  अ॒ना॒धृ॒ष्यम्  +++(असि)+++  दे॒वाना॒मोजः॑ ,  
अ॒भि॒श॒स्ति॒पाः  +++(असि) ,+++ अ॒न॒भि॒श॒स्ते॒न्यम् ।
</details>

<details><summary>भट्टभास्करटीका</summary>

18अवमृशाति - अनाधृष्टमसीति ॥ आज्यमुच्यते । अनाधृष्टं केनचिदप्यनभिमूतमसि ।  
अनाधृष्यं केनचिदप्यभिभवितुमशक्यं चासि । 'ऋदुपधाच्चाकॢपिचृतेः' इति क्यप्, 'ययतोश्चातदर्थे' इत्युत्तरपदान्तोदात्तत्वम् ।   
देवानामोजो बलं चासि । त्वया हि देवा ऋत्विजो बलवन्तो यजन्ते । यद्वा - त्व्या हि देवा इन्द्रादयो बलवन्तो भवन्ति ।  
अभिशस्तिपाः अभिशस्तिरभिशंसनमभिशापः अतस्त्वं पासि । विचि लिङ्गव्यत्ययः ।

अनभिशस्तेन्यं अनभिशंसनीयं केनचिदपि नाभिशंस्यते न दूष्यत इत्यर्थः । एन्यप्रत्ययस्तुडागमश्च उत्तरपदान्तोदात्तत्वं च छन्दसि । [यद्वा?] अभिशस्तेन योगं नार्हति इत्यनभिशस्तेन्यम् । 'छन्दसि च' इति यः, विभक्तेर्लुगभावश्छान्दसः, योगं नार्हतीत्यर्थे तद्धतिः, 'ययतोश्चातदर्थे' इत्युत्तरपदान्तोदात्तत्वम् । यद्वा - अभिशंसनं अभिशस्तं तन्नार्हतीति एन्यप्रत्ययश्छान्दसः 'नञो गुणप्रतिषेधे' इत्युत्तरपदान्तोदात्तत्वम् । ईदृशं त्वमसीत्याज्यस्तुतिः ॥
</details>



<details><summary>मूलम् (संयुक्तम्)</summary>

 － अनु॑ मे दी॒ख्षान्दी॒ख्षाप॑तिर्मन्यता॒मनु॒ तप॒स्तप॑स्पति॒रञ्ज॑सा स॒त्यमुप॑ गेषꣳ सुवि॒ते मा॑ धाः ॥ [19]
</details>

<details open><summary>विश्वास-प्रस्तुतिः</summary>

अनु॑ मे दी॒ख्षान्दी॒ख्षाप॑तिर्मन्यताम् ।  
अनु॒ तप॒स्तप॑स्पतिः  +++(मन्यताम्)+++ ।  
</details>

<details><summary>मूलम्</summary>

अनु॑ मे दी॒ख्षान्दी॒ख्षाप॑तिर्मन्यताम् ।  
अनु॒ तप॒स्तप॑स्पतिः  +++(मन्यताम्)+++ ।  
</details>

<details><summary>भट्टभास्करटीका</summary>

19यजमानं वाचयति - अन्विति ॥ दीक्षापतिर्विष्णुस्स मम दीक्षामनुमन्यतां अनुजानातु । 'पत्यावैश्वर्ये' इति पूर्वपदप्रकृतिस्वरत्वम् । तपः उपसत् तस्य पतिस्तपस्पतिरग्निः । सोपि मम तपोनुमन्यताम् ।  
</details>

<details open><summary>विश्वास-प्रस्तुतिः</summary>

अञ्ज॑सा स॒त्यमुप॑ गेषम् ।   

सुवि॒ते मा॑ धाः ॥
</details>

<details><summary>मूलम्</summary>

अञ्ज॑सा स॒त्यमुप॑ गेषम् ।   

सुवि॒ते मा॑ धाः ॥
</details>

<details open><summary>विश्वास-प्रस्तुतिः</summary>

अञ्जसा ऋजुना आशास्येन सत्यं समयं तानूनप्त्राभिमर्शनेन उपगेषं उपसम्प्राप्तोस्मि ।  
</details>

<details><summary>मूलम्</summary>

अञ्जसा ऋजुना आशास्येन सत्यं समयं तानूनप्त्राभिमर्शनेन उपगेषं उपसम्प्राप्तोस्मि ।  
</details>

<details open><summary>विश्वास-प्रस्तुतिः</summary>

सु॒वि॒ते मा॑ धाः ॥
</details>

<details><summary>मूलम्</summary>

सु॒वि॒ते मा॑ धाः ॥
</details>

<details><summary>भट्टभास्करटीका</summary>

अत एतद्विज्ञाय मां सुविते धाः धेहि स्थापय हे आज्य सुविते सूतौ अपत्ये मां धेहि अपत्यवन्तं मां कुरु । छान्दस इडागमः ।   
यद्वा - सुविते । स्विते सुष्ठुप्राप्ते अस्मत्प्राप्ते अस्मत्पूर्वचरिते यज्ञे वा मां धेहि । स्थाने वा सुखवति अस्मर्त्पूवेरिते मां स्थापय । 'तन्वादीनां । बहुळं छन्दसि' इत्युवङादेशः, 'सूपमानात्क्तः' इत्युत्तरपदान्तोदात्तत्वम् ।   
अन्य आहुः - अञ्जसा ऋजुना यथाशस्त्रीयेण सत्यं सति साधु परानिन्दात्मकं वस्तु उपगेषं उपगतो भूयासम् । तदर्थमामन्त्रिते श्रेयोर्थिभिस्सुष्ठु सेविते सुष्ठु ज्ञाते वा पथि मां ज्ञा[स्था]पयतेति । अस्मिन्पक्षे इणो गादेशश्छान्दसः, आशिषि लिङ्, 'लिङ्याशिष्यङ्', 'आतो लोपः', यासुट्, 'अतो येयः', आर्धधातुकत्वात्सलोपाभावः, बहुळवचनाद्यलोपः ।   
पूर्वस्मिन् पक्षे लुङि 'इणो गा लुङि' इति गादेशः, छान्दसः इत्वं विकारः, व्यत्ययेन 'गातिस्था' इति न प्रवर्तते, 'बहुळं छन्दस्यमाङ्योगेपि' इत्यडभावः ॥

इति द्वितीये प्रपाठके दशमोनुवाकः  
</details>
