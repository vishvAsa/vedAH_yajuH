+++
title = "०७ कपालोपधानम्"

+++

१२ अनुष्टुप् ।  प्रजापतिर्ऋषिः
<details open><summary>विश्वास-प्रस्तुतिः</summary>

धृष्टि॑रसि॒ ब्रह्म॑ य॒च्छ ।
</details>

<details><summary>मूलम्</summary>

धृष्टि॑रसि॒ ब्रह्म॑ य॒च्छ ।
</details>

<details><summary>भट्टभास्करटीका</summary>

1धृष्टिमादत्ते - धृष्टिरिति ॥ धृष्टिरुपवेषः । धृष्टिर्धर्षणे समर्थासि शत्रूणाम् । अतो ब्रह्म हविर्लक्षणमन्नं यच्छ देहि । किं हि नाम त्वया न शक्यते कर्तुमिति ॥
</details>

<details open><summary>विश्वास-प्रस्तुतिः</summary>

अपा᳚ऽग्ने॒ऽग्निमा॒माद॑ञ्जहि ।
</details>

<details><summary>मूलम्</summary>

अपा᳚ऽग्ने॒ऽग्निमा॒माद॑ञ्जहि ।
</details>

<details><summary>भट्टभास्करटीका</summary>

2गार्हपत्यमभिमन्त्रयते - अपेति ॥ हे अग्ने गार्हपत्य यस्त्वयि आमात् अग्निः तं जहि नाशय । आमात् अपक्वाशी हविषो विनाशकः । 'अदोऽनन्ने' (पा.सू. 3.2.68) इति विट्प्रत्ययः । कृदुत्तरपदप्रकृतिस्वरत्वम् (पा.सू. 6.2.139) ॥
</details>

<details open><summary>विश्वास-प्रस्तुतिः</summary>

निष्क्र॒व्यादꣳ॑ से॒ध ।
</details>

<details><summary>मूलम्</summary>

निष्क्र॒व्यादꣳ॑ से॒ध ।
</details>

<details><summary>भट्टभास्करटीका</summary>

3अङ्गारं निरस्यति - निरिति ॥ क्रव्यादं अग्निं निस्सेध निष्कृष्य बहिरपनय । षिधू गत्यां, भौवादिकः । आममांसभक्षकः क्रव्यात् चिताग्निः । 'क्रव्ये च' (पा.सू. 3.2.69) इति विट्प्रत्ययः, पूर्वपदप्रकृतिस्वरत्वम् ॥
</details>

<details open><summary>विश्वास-प्रस्तुतिः</summary>

आ दे॑व॒यज॑व्ँवह ।
</details>

<details><summary>मूलम्</summary>

आ दे॑व॒यज॑व्ँवह ।
</details>

<details><summary>भट्टभास्करटीका</summary>

4अङ्गारमन्यमावर्तयति – एति  +++(आ इति इति च्छेदः)+++ ॥ देवान् यजतीति देवयट्, हविषां सम्यक्सम्पादकः । 'अन्येभ्योपि दृश्यते' (पा.सू. 3.2.178) इति क्विप्प्रत्ययः । स एव प्रकृतिस्वरः । देवयजं अग्निम् आवह आनय । 'य एवामात्क्रव्यात्' (तै.ब्रा. 3.2.7) इत्यादि ब्राह्मणम् ॥
</details>

<details open><summary>विश्वास-प्रस्तुतिः</summary>

निर्द॑ग्ध॒ꣳ॒ रख्षो॒ निर्द॑ग्धा॒ अरा॑तयः ।
</details>

<details><summary>मूलम्</summary>

निर्द॑ग्ध॒ꣳ॒ रख्षो॒ निर्द॑ग्धा॒ अरा॑तयः ।
</details>

<details><summary>भट्टभास्करटीका</summary>

5अङ्गारमधिवर्तयति - निर्दग्धमिति ॥ प्रत्युष्टादिना व्याख्यातम् (तै.सं. 1.1.2) ।  
'अग्निवत्युपदधाति' (तै.ब्रा. 3.2.7) इत्यादि ब्राह्मणम् ॥  

  - [ गार्हपत्ये प्रतितपति - प्रत्युष्टमिति ॥ केचित्तु - 'प्रत्युष्टा अरातयः' इति गायत्र्येकपदा यजुरादिकेत्याहुः । रक्षेरसुनि अर्थविपर्यासः । 'क्षर मूर्छने' इत्यस्य वर्णविपर्यासो वा । यदत्र छिद्रान्वेषि रक्षस्तदनेन प्रतितपनेन प्रत्युष्टं प्रतिमुखीकृत्य दग्धमस्तु । उष दाहे । 'आदितश्च' (पा.सू. 7.2.16) इति चकारादाश्वस्तादिवदिट्प्रतिषेधः । 'गतिरनन्तरः' (पा.सू. 6.2.49) इति पूर्वपदप्रकृतिस्वरत्वम् । किञ्च, अरातयोपि प्रत्युष्टास्सन्तु । रातयो धनस्य दातारस्सुहृदः । 'कृत्यल्युटो बहुळम्' (पा.सू. 3.3.113) इति बहुलवचनात्कर्तरि क्तिन् । अतोन्येऽरातयः । अव्ययपूर्वपदप्रकृतिस्वरत्वम् (पा.सू. 6.2.2) ॥]  
</details>



<details><summary>मूलम् (संयुक्तम्)</summary>

ध्रु॒वम॑सि पृथि॒वीन्दृ॒ꣳ॒हायु॑र्दृꣳह प्र॒जान्दृꣳ॑ह सजा॒तान॒स्मै यज॑मानाय॒ पर्यू॑ह 
</details>

<details open><summary>विश्वास-प्रस्तुतिः</summary>

ध्रु॒वम॑सि ।  
</details>

<details><summary>मूलम्</summary>

ध्रु॒वम॑सि ।  
</details>

<details><summary>भट्टभास्करटीका</summary>

6मध्यमं कपालमुपदधाति - ध्रुवमिति ॥ ध्रुवं निश्चलं मध्यमं सर्वकपालानामसि । सर्वं तद्वत् ।
</details>

<details open><summary>विश्वास-प्रस्तुतिः</summary>

पृ॒थि॒वीन्दृꣳ॑ह।
</details>

<details><summary>मूलम्</summary>

पृ॒थि॒वीन्दृꣳ॑ह।
</details>

<details><summary>भट्टभास्करटीका</summary>

पृथिवीं दृंह दृढां कुरु । दृह दृहि वृद्धौ, अन्तर्भावितण्यर्थः । पृथिवीशब्दो ङीषन्तोऽन्तोदात्तः ।
</details>

<details open><summary>विश्वास-प्रस्तुतिः</summary>

आयु॑र्दृꣳह ।  
प्र॒जान्दृꣳ॑ह ।  
</details>

<details><summary>मूलम्</summary>

आयु॑र्दृꣳह ।  
प्र॒जान्दृꣳ॑ह ।  
</details>

<details><summary>भट्टभास्करटीका</summary>

यजमानस्यायुः प्रजां च दृंह । प्रजाशब्दः कृदुत्तरप्रकृतिस्वरेण (पा.सू. 6.2.139) अन्तोदात्तः ।  
</details>

<details open><summary>विश्वास-प्रस्तुतिः</summary>

सजा॒तान॒स्मै यज॑मानाय॒ पर्यू॑ह ।
</details>

<details><summary>मूलम्</summary>

सजा॒तान॒स्मै यज॑मानाय॒ पर्यू॑ह ।
</details>

<details><summary>भट्टभास्करटीका</summary>

किञ्च अस्मै यजमानाय । षष्ठ्यर्थे चतुर्थ्यौ (पा.सू. 2.3.62 वा 1) । अस्य यजमानस्य सजातान् समानजन्मनः पर्यूह परितस्सेवमानान् कुरु । 'सजातानस्मा अभितो बहुलान् करोति' (तै.ब्रा. 3.2.7) इत्यादि ब्राह्मणम् । 'समानस्य छन्दसि' (पा.सू. 6.3.84) इत्यादिना सभावः । 'वा जाते' (पा.सू. 6.2.171) इत्युत्तरपदान्तोदात्तत्वम् । जात्यादिग्रहणं नानुवर्तिष्यते । 'ऊडिदम्' (पा.सू. 6.1.171) इत्यादिना अस्मा इति विभक्तेरुदात्तत्वम् । लसार्वधातुकानुदात्तत्वे (पा.सू. 6.1.176) यजमाने धातुस्वरः । 'उपसर्गादस्यत्यूह्योर्वा वचनम्' (पा.सू. 1.3.29 वा 3) इत्यूह्यतेः परस्मैपदत्वम् ॥
</details>



<details><summary>मूलम् (संयुक्तम्)</summary>

ध॒र्त्रम॑स्य॒न्तरि॑ख्षन्दृꣳह प्रा॒णन्दृꣳ॑हापा॒नन्दृꣳ॑ह सजा॒तान॒स्मै यज॑मानाय॒ पर्यू॑ह 
</details>

<details open><summary>विश्वास-प्रस्तुतिः</summary>

ध॒र्त्रम॑सि ।    
अ॒न्तरि॑ख्षन्दृꣳह ।    
प्रा॒णन्दृꣳ॑ह ।  
अपा॒नन्दृꣳ॑ह ।   
सजा॒तान॒स्मै यज॑मानाय॒ पर्यू॑ह ।
</details>

<details><summary>मूलम्</summary>

ध॒र्त्रम॑सि ।    
अ॒न्तरि॑ख्षन्दृꣳह ।    
प्रा॒णन्दृꣳ॑ह ।  
अपा॒नन्दृꣳ॑ह ।   
सजा॒तान॒स्मै यज॑मानाय॒ पर्यू॑ह ।
</details>

<details><summary>भट्टभास्करटीका</summary>

7पूर्वार्धमुपदधाति - धर्त्रमिति ॥ धर्त्रं धारकं पुरस्तात्पुरोडाशस्यासि । 'धृञ् धारणे', 'गुधृविपचि' (उ.सू. 606) इत्यादिना त्रप्रत्ययः । अन्तरिक्षादिकं दृंह निश्चलं धारय ।  

  - [दृंह दृढां कुरु । दृह दृहि वृद्धौ, अन्तर्भावितण्यर्थः]

प्राणापानशब्दौ थाथादिस्वरेण (पा.सू. 6.2.144) अन्तोदात्तौ ।  समानमन्यत् ॥    

  - [ किञ्च अस्मै यजमानाय । षष्ठ्यर्थे चतुर्थ्यौ (पा.सू. 2.3.62 वा 1) । अस्य यजमानस्य सजातान् समानजन्मनः पर्यूह परितस्सेवमानान् कुरु । 'सजातानस्मा अभितो बहुलान् करोति' (तै.ब्रा. 3.2.7) इत्यादि ब्राह्मणम् । 'समानस्य छन्दसि' (पा.सू. 6.3.84) इत्यादिना सभावः । 'वा जाते' (पा.सू. 6.2.171) इत्युत्तरपदान्तोदात्तत्वम् । जात्यादिग्रहणं नानुवर्तिष्यते । 'ऊडिदम्' (पा.सू. 6.1.171) इत्यादिना अस्मा इति विभक्तेरुदात्तत्वम् । लसार्वधातुकानुदात्तत्वे (पा.सू. 6.1.176) यजमाने धातुस्वरः । 'उपसर्गादस्यत्यूह्योर्वा वचनम्' (पा.सू. 1.3.29 वा 3) इत्यूह्यतेः परस्मैपदत्वम् ]
</details>



<details><summary>मूलम् (संयुक्तम्)</summary>

ध॒रुण॑मसि॒ दिव॑न्दृꣳह॒ चख्षुः॑ [10]दृ॒ꣳ॒ह॒ श्रोत्र॑न्दृꣳह सजा॒तान॒स्मै यज॑मानाय॒ पर्यू॑ह 
</details>

<details open><summary>विश्वास-प्रस्तुतिः</summary>

ध॒रुण॑मसि ।  
दिव॑न्दृꣳह ।  
चख्षु॑र्दृꣳह ।  
श्रोत्र॑न्दृꣳह ।  
सजा॒तान॒स्मै यज॑मानाय॒ पर्यू॑ह ।
</details>

<details><summary>मूलम्</summary>

ध॒रुण॑मसि ।  
दिव॑न्दृꣳह ।  
चख्षु॑र्दृꣳह ।  
श्रोत्र॑न्दृꣳह ।  
सजा॒तान॒स्मै यज॑मानाय॒ पर्यू॑ह ।
</details>

<details><summary>भट्टभास्करटीका</summary>

8अपरार्धमुपदधाति - धरुणमिति ॥ धरुणं धारकं अपरतः पुरोडाशस्यासि । 'धारेर्णिलुक्च' इति उनन्प्रत्ययः । तत्त्वं द्युप्रभृतीनि दृंह । समानमन्यत् ।


  - [ किञ्च अस्मै यजमानाय । षष्ठ्यर्थे चतुर्थ्यौ (पा.सू. 2.3.62 वा 1) । अस्य यजमानस्य सजातान् समानजन्मनः पर्यूह परितस्सेवमानान् कुरु । 'सजातानस्मा अभितो बहुलान् करोति' (तै.ब्रा. 3.2.7) इत्यादि ब्राह्मणम् । 'समानस्य छन्दसि' (पा.सू. 6.3.84) इत्यादिना सभावः । 'वा जाते' (पा.सू. 6.2.171) इत्युत्तरपदान्तोदात्तत्वम् । जात्यादिग्रहणं नानुवर्तिष्यते । 'ऊडिदम्' (पा.सू. 6.1.171) इत्यादिना अस्मा इति विभक्तेरुदात्तत्वम् । लसार्वधातुकानुदात्तत्वे (पा.सू. 6.1.176) यजमाने धातुस्वरः । 'उपसर्गादस्यत्यूह्योर्वा वचनम्' (पा.सू. 1.3.29 वा 3) इत्यूह्यतेः परस्मैपदत्वम्।] 
</details>



<details><summary>मूलम् (संयुक्तम्)</summary>

धर्मा॑ऽसि॒ दिशो॑ दृꣳह॒ योनि॑न्दृꣳह प्र॒जान्दृꣳ॑ह सजा॒तान॒स्मै यज॑मानाय॒ पर्यू॑ह-
</details>

<details open><summary>विश्वास-प्रस्तुतिः</summary>

धर्मा॑ऽसि ।  
दिशो॑ दृꣳह ।  
योनि॑न्दृꣳह।  
प्र॒जान्दृꣳ॑ह ।  
सजा॒तान॒स्मै यज॑मानाय॒ पर्यू॑ह ।
</details>

<details><summary>मूलम्</summary>

धर्मा॑ऽसि ।  
दिशो॑ दृꣳह ।  
योनि॑न्दृꣳह।  
प्र॒जान्दृꣳ॑ह ।  
सजा॒तान॒स्मै यज॑मानाय॒ पर्यू॑ह ।
</details>

<details><summary>भट्टभास्करटीका</summary>

9दक्षिणार्धमुपदधाति - धर्मेति ॥ धर्म धारकं दक्षिणतः पुरोडाशस्यासि । ध्रिञो मनिन् । अत्र तु प्रजननशक्तिः प्रजा ॥
</details>



<details><summary>मूलम् (संयुक्तम्)</summary>

चित॑स्स्थ प्र॒जाम॒स्मै र॒यिम॒स्मै स॑जा॒तान॒स्मै यज॑मानाय॒ पर्यू॑ह 
</details>

<details open><summary>विश्वास-प्रस्तुतिः</summary>

चित॑स्स्थ ।  
प्र॒जाम॒स्मै  +++(यज॑मानाय॒ पर्यू॑ह)+++   ।  
र॒यिम॒स्मै   +++(यज॑मानाय॒ पर्यू॑ह)+++   ।  
स॑जा॒तान॒स्मै यज॑मानाय॒ पर्यू॑ह ।  
</details>

<details><summary>मूलम्</summary>

चित॑स्स्थ ।  
प्र॒जाम॒स्मै  +++(यज॑मानाय॒ पर्यू॑ह)+++   ।  
र॒यिम॒स्मै   +++(यज॑मानाय॒ पर्यू॑ह)+++   ।  
स॑जा॒तान॒स्मै यज॑मानाय॒ पर्यू॑ह ।  
</details>

<details><summary>भट्टभास्करटीका</summary>

10अन्यान्युपदधाति - चित इति ॥ चीयन्ते उपचीयन्ते इति चितः चितयः । यस्माच्चितः स्थ, तस्मादस्य यजमानस्य प्रजार्थं पर्यूहत परितश्चिनुत । प्रत्येकमभिधानादेकवचनम् । शिष्टं स्पष्टम् ॥
</details>

<details open><summary>विश्वास-प्रस्तुतिः</summary>

भृगू॑णा॒मङ्गि॑रसा॒न्तप॑सा तप्यध्वम् ।
</details>

<details><summary>मूलम्</summary>

भृगू॑णा॒मङ्गि॑रसा॒न्तप॑सा तप्यध्वम् ।
</details>

<details><summary>भट्टभास्करटीका</summary>

11अङ्गारैरभिवासयति - भृगूणामिति ॥ भृगवोङ्गिरसश्च तपस्विनः प्रसिद्धाः । तेषां तपसा तप्यध्वं तप्तानि भवत । कर्मणि लकारः । 'देवतानामेव' (तै.ब्रा. 3.2.7) इत्यादि ब्राह्मणम् ॥
</details>

<details open><summary>विश्वास-प्रस्तुतिः</summary>

यानि॑ घ॒र्मे क॒पाला᳚न्युपचि॒न्वन्ति॑ वे॒धसः॑ ।  
पू॒ष्णस्तान्यपि॑ व्र॒त इ॑न्द्रवा॒यू वि मु॑ञ्चताम् ॥ [11]   
</details>

<details><summary>मूलम्</summary>

यानि॑ घ॒र्मे क॒पाला᳚न्युपचि॒न्वन्ति॑ वे॒धसः॑ ।  
पू॒ष्णस्तान्यपि॑ व्र॒त इ॑न्द्रवा॒यू वि मु॑ञ्चताम् ॥ [11]   
</details>

<details><summary>भट्टभास्करटीका</summary>

12कपालानि विमुञ्चति - यानीति ॥ इष्टिसंस्थानकालभाविनोपि विमोकमन्त्रस्य प्रासङ्गिकमिहाम्नानम् । इयं चतुष्पदानुष्टुप् ; यणादेशाकरणेन प्रथमतृतीयौ पूरणीयौ । विधायको वेधाः अध्वर्युः । विध विधाने, असुन्प्रत्ययः (उ.सू. 664) । उञ्छादित्वात् (पा.सू. 6.1.160) अन्तोदात्तः, व्यत्ययेन बहुवचनम्, एको ह्यध्वर्युरुपदधाति । यानि कपालानि घर्मे अङ्गारे वेधसः उपचिन्वन्ति उपहितवन्तः । वर्तमानसामीप्ये लट् (पा.सू. 3.3.131) । तानि कपालानि इन्द्रवायू विमुञ्चताम्; ध्रुवमसीत्यादिमन्त्रैरुपहितानां तावेव विमोचकाविति भावः ।  
'नोत्तरपदेनुदात्तादौ' (पा.सू. 6.2.142) इत्युभयपदप्रकृतिस्वरत्वे निषिद्धे समासान्तोदात्तत्वम् । किमुपधानं विमोकार्थं ? इत्यत आह - पूष्णः पोषकस्याग्नेः । उदात्तनिवृत्तिस्वरेण (पा.सू. 6.1.161) विभक्तेरुदात्तत्वम् । तस्य व्रते हविश्श्रपणलक्षणे कर्मणि अपीते समाप्ते इदानीं विमुञ्चतामिति । 'सं ते मनसा मनः' (तै.सं. 1.3.10) इत्यादिवदपीत्युपसर्गश्रुतेर्योग्यं क्रियापदमध्याह्रियते । उपचिन्वन्तीत्यत्र 'सतिशिष्टेपि विकरणस्वरो लसार्वधातुकस्वरं न बाधते' इति वचनाल्लसार्वधातुकाद्युदात्तत्वम् । 'चतुष्पदयर्चा' (तै.ब्रा. 3.2.7) इत्यादि ब्राह्मणम् ॥  

इति सप्तमोनुवाकः
</details>
