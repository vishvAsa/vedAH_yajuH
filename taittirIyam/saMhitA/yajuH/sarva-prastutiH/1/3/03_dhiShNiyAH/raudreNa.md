+++
title = "रौद्रेण"
unicode_script = "devanagari"
+++
<details open><summary>विश्वास-प्रस्तुतिः</summary>

रौद्रे॒णानी॑केन पा॒हि मा᳚ऽग्ने।  
पिपृ॒हि मा॑।  
मा मा॑ हिꣳसीः।
</details>

<details><summary>Keith</summary>

With thy dread countenance guard me, Agni;   
content me;  
hurt me not.
</details>

<details><summary>मूलम्</summary>

रौद्रे॒णानी॑केन पा॒हि मा᳚ऽग्ने पिपृ॒हि मा॒ मा मा॑ हिꣳसीः
</details>

<details><summary>भट्टभास्करटीका</summary>

रौद्रेण क्रूरेण अनीकेन सैन्येन । रौद्रमिव रौद्रम् । यथा रौद्रगणः क्रूरो भवति एवमन्यदपि यत्क्रूरं तद्रौद्रम् । 'संज्ञायां च' इत्युत्पन्नस्य कनः देवपथादित्वाल्लुप्, 'अज्ञायामुपमानम्' इत्याद्युदात्तत्वम् । 'स्फिगन्तस्योपमेयनामधेयस्य' इति वा ।  
हे अग्ने अग्न्याधार मां पाहि रक्ष, पिष्टहि  +++(पिपृहि इति स्यात्)+++ पूरय च मां कामैः । पॄ पालनपूरणयोः अनुदात उदात्तेत् जुहोत्यादिकः, 'अर्तिपिपर्त्योश्च' इत्यभ्यासस्येत्वम् । यद्वा - पिष्टहि  +++(पिपृहि इति स्यात्)+++  तृप्य अस्मासु सानुग्रहो भव । पृ प्रीतौ भौ[सौ ?]वादिकः उदात्तेत्, 'बहुळम् छन्दसि' इति शपश्श्लुः, 'बहुळं छन्दसि' इत्यभ्यासस्येत्वम् ।

मा च मा हिंसीः । अत्र ' चादिलोपे विभाषा' इति प्रथमा तिङ्वभक्तिर्न निहन्यते, अपदात्परत्वाद्द्वितीया न निहन्यते, तृतीया तु निहन्यत एव ॥
</details>

