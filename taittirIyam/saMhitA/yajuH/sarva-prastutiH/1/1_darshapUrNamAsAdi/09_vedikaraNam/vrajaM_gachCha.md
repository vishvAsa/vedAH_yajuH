+++
title = "व्रजं गच्छ"
unicode_script = "devanagari"
+++
<details><summary>भास्करोक्त-विनियोगः</summary>

??हरति
</details>

<details open><summary>विश्वास-प्रस्तुतिः</summary>

व्र॒जङ् ग॑च्छ गो॒स्थान॑म् ।
</details>

<details><summary>Keith</summary>

Go to the fold where the cattle are.
</details>

<details><summary>मूलम् (संयुक्तम्)</summary>

व्र॒जम् [13]ग॒च्छ॒ गो॒स्थानं वर्ष॑तु ते॒ द्यौः
</details>

<details><summary>मूलम्</summary>

व्र॒जङ्ग॑च्छ गो॒स्थान॑म् ।
</details>

<details><summary>भट्टभास्कर-टीका</summary>

6हरति - व्रजमिति ॥ व्रजन्त्यस्मिन्निति व्रजः । 'गोचरसंचर' (पा.सू. 3.3.119) इत्यादौ घप्रत्ययान्तो निपातितः । यस्मिन्प्रदेशे पांसवस्सङ्घीभूता उत्करभावमापद्यन्ते, तं देशं गच्छति । कीदृशं? - गोस्थानम् गोशब्दस्य प्रत्याश्रावणलक्षणस्य सम्बन्धि स्थानम् । 'छन्दाꣳसि वै व्रजो गोस्थानः' (तै.ब्रा. 3.2.9) इति ब्राह्मणम् । छन्दस्त्वेन तस्य स्तुतिः । तान्यपि हि गवां शब्दानां स्थानानि । कृदुत्तरपदप्रकृतिस्वरत्वम् । स्थानशब्दो लित्स्वरेणाद्युदात्तः (पा.सू. 6.1.193) । ननु 'मन्क्तिन् व्याख्यानशयन' (पा.सू. 6.2.151) इत्यादिना कृदुत्तरपदान्तोदात्तत्वेन भाव्यम् । तर्हि 'परादिश्छन्दसि बहुळम्' (पा.सू. 6.2.199) इत्युत्तरपदाद्युदात्तत्वं भविष्यति ॥
</details>

____

<details><summary>भास्करोक्त-विनियोगः</summary>

वेदिं प्रत्यवेक्षते
</details>

<details open><summary>विश्वास-प्रस्तुतिः</summary>

वर्ष॑तु +++(स्फ्येन प्रहृतायाः)+++ ते॒ द्यौः ।
</details>

<details><summary>Keith</summary>

May heaven rain for thee.
</details>

<details><summary>मूलम्</summary>

वर्ष॑तु ते॒ द्यौः ।
</details>

<details><summary>भट्टभास्कर-टीका</summary>

7वेदिं प्रत्यवेक्षते - वर्षत्विति ॥ ते तव स्फ्येन प्रहृतायाश्शान्त्यर्थं द्यौर्वर्षतु दिविष्ठपर्जन्यद्वारेण ॥
</details>
____

<details><summary>भास्करोक्त-विनियोगः</summary>

निवपति
</details>

<details open><summary>विश्वास-प्रस्तुतिः</summary>

ब॒धा॒न दे॑व सवितᳶ पर॒मस्या᳚म् परा॒वति॑+++(=सुदूरस्थे)+++  
श॒तेन॒+++(=शतैः)+++ पाशै॒र्  
यो᳚ ऽस्मान् द्वेष्टि॒  
यञ् च॑ व॒यन् द्वि॒ष्मः।  
तम् अतो॒  मा मौ᳚क् ।  

+++('अररुर्वै नामासुर आसीत्' (तै.ब्रा. 3.2.9) इत्यादिब्राह्मणप्रसिद्धः असुरविशेषोऽररुः, अरणशीलः गूढचारी ।)+++
</details>

<details><summary>Keith</summary>

O god Savitr, bind thou in the furthest distance with a hundred fetters him who hateth us and whom we hate, thence let him not free.

</details>
<details><summary>मूलम् (संयुक्तम्)</summary>

बधा॒न दे॑व सवितᳶ पर॒मस्या᳚म्परा॒वति॑ श॒तेन॒ पाशै॒र्यो᳚ऽस्मान्द्वेष्टि॒ यञ्च॑ व॒यन्द्वि॒ष्मस्तमतो॒ मा मौक्
</details>


<details><summary>मूलम्</summary>

ब॒धा॒न दे॑व सवितᳶ पर॒मस्या᳚म्परा॒वति॑ ।  
श॒तेन॒ पाशै॒र्यो᳚ऽस्मान्द्वेष्टि॒ यञ्च॑ व॒यन्द्वि॒ष्मः॥
तम् अतो॒  मा मौ᳚क् ।
</details>

<details><summary>भट्टभास्कर-टीका</summary>

8-16निवपति - बधानेति द्विपदया गायत्र्या यजुरन्तया ॥ हे देव सवितः सर्वस्य प्रेरक । परमस्यां परावति सुदूरेपि देशे स्थितं जनम् । 'उपसर्गाच्छन्दसि धात्वर्थे' (पा.सू. 5.1.118) इति वतिः । छान्दसश्चाडागमः । शतेन पाशैः बहुभिः पाशैः तं बधान अस्मिन्नुत्करे तं निश्चेष्टं स्थापय । कम्? - यः अस्मान् द्वेष्टि यं च वयं द्विष्मः तमस्माकं द्वेष्टारं द्वेष्यं च बधान ।

बद्धं तमस्मादुत्करात् मा मौक् मा मुचः । यद्वा - परमस्यां परावति परागतौ पराजये शतेन पाशैः अस्माकं द्वेष्टारं द्वेष्यं च बधान । बद्धं च तं, अस्मात्पराजयात् मा मौक् मा मुचः ।  
यद्वा - परमस्यां परावति पराजये पराजयार्थं तस्मिन्नुत्करे बधान । बद्धं च तं मा मुचः उत्करात्पराजयाद्वा । मुचेर्लुङि व्यत्ययेन अङं बाधित्वा च्लेस्सिजादेशः, 'बहुलं छन्दसि' (पा.सू. 7.3.97) इतीडभावः, हलन्तलक्षणा वृद्धिः, हल्ङ्यादिसंयोगान्तलोपौ ।
</details>
