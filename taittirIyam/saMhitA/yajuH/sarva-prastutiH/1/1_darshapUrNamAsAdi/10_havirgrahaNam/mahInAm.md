+++
title = "महीनाम्"
unicode_script = "devanagari"
+++



<details open><summary>विश्वास-प्रस्तुतिः</summary>

+++(आज्य!)+++ म॒ही॒नाम् +++(गवां)+++ पयो॑ ऽसि  ।  
ओष॑धीना॒ꣳ॒ रसः॑।
</details>

<details><summary>Keith</summary>

Of the great ones thou art the milk,  
of plants the sap.
</details>


<details><summary>मूलम्</summary>

म॒ही॒नाम्पयो॑ऽसि  ।  
ओष॑धीना॒ꣳ॒ रसः॑ +++(असि)+++ ।
</details>

<details><summary>भट्टभास्कर-टीका</summary>

10आज्यं निर्वपति - महीनामिति ॥ महीनां गवां पयोसि । पयसो घृतात्मना परिणतत्वात् कारणरूपेण घृतं व्यपदिश्यते । भवति हि विकारे प्रकृतिशब्दः, यथा 'शालीन् भुङ्क्ते' (पाभा 4.3.155 वा 2) इति ओदने शालिशब्दः । 'ङ्याश्छन्दसि बहुलम्' (पा.सू. 6.1.178) इति नामुदात्तः ।

किञ्च - ओषधीनां रसोसि रसभूतमसि, भक्षिततृणादिपरिणामत्वात्तस्य । दासीभारादित्वात् (पा.सू. 6.2.42) ओषधिशब्दस्य पूर्वपदप्रकृतिस्वरत्वम् । 'नामन्यतरस्याम्' (पा.सू. 6.1.177), इति वचनादत्र नाम उदात्तत्वं न भवति ।

</details>

