+++
title = "एतत् ते तत"
+++


<details open><summary>विश्वास-प्रस्तुतिः</summary>

ए॒तत् ते॑ तत॒ ये च॒ त्वाम् अनु॑।  
[ए॒तत् ते॑] पितामह [ये च॒ त्वाम् अनु॑]।  
[ए॒तत् ते॑] प्रपितामह॒ [ये च॒ त्वाम् अनु॑]।  
अत्र॑ पितरो यथाभा॒गम्म॑न्दध्वम्  ।
</details>

<details><summary>Keith</summary>

This for thee, O father, and for thy line;  
This for thee, O grandfather, great-grandfather, and for thy line
</details>


<details><summary>मूलम्</summary>

ए॒तत्ते॑ तत॒ ये च॒ त्वामन्वे॒तत्ते॑ पितामह प्रपितामह॒ ये च॒ त्वामनु॑ ।
</details>

<details><summary>भट्टभास्कर-टीका</summary>

एनदन्नं ते तव भवतु हे तत तात ।  
ये च त्वामनुगता आश्रिताः अन्ये, तेषाञ्चैतदन्नं भवतु ।
एतत्ते अन्नं हे पितामह, ये च त्वामनुगताः तेषां च । पितुः पिता पितामहः । एवमेतत्ते अन्नं हे प्रपितामह, ये चान्ये त्वामनुगताः, तेषाञ्च ।
पितामहस्य पिता प्रपितामहः । 

_____________

हे तत तात एतदशनं तव ये चान्ये त्वामनुगताः । एतत्ते पितामह, ये च त्वामनुगताः । एतत्ते प्रपितामह, ये च त्वामनुगताः ।
</details>

<details open><summary>विश्वास-प्रस्तुतिः</summary>

अत्र॑ पितरो यथाभा॒गम् म॑न्दध्वम्  ।
</details>

<details><summary>Keith</summary>

Do ye Pitrs rejoice in your portions.
</details>

<details><summary>मूलम्</summary>

अत्र॑ पितरो यथाभा॒गम्म॑न्दध्वम्  ।
</details>

<details><summary>भट्टभास्कर-टीका</summary>

अधुना सर्वेपि सामान्येनोच्यन्ते । अत्र अस्मिन् कर्मणि हे पितरः पातारः पितृप्रभृतयो वा पितृपितामहप्रपितामहाः यथाभागं योयो यस्य भागः तेनतेन । 'यथाऽसादृश्ये' इत्यव्ययीभावः । यूयं मन्दध्वं मोदध्वम् । मदि स्तुतिमोदमदस्वप्नगतिषु ॥
</details>

<details><summary>भास्करोक्त-विनियोगः</summary>

3आहवनीयमुपतिष्ठते - सुसन्दृशमिति पञ्चपदया ऐन्द्रापङ्क्त्या ॥
</details>

<details open><summary>विश्वास-प्रस्तुतिः</summary>

सु॒स॒न्दृश॑न् त्वा व॒यम्  
मघ॑वन् मन्दिषी॒महि॑  ॥
</details>

<details><summary>मूलम्</summary>

सु॒स॒न्दृश॑न् त्वा व॒यम्  
मघ॑वन् मन्दिषी॒महि॑  ॥
</details>

<details><summary>Keith</summary>

May we gladden thee,  
O bountiful one, fair to see;
</details>


