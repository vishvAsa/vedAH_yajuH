+++
title = "सुवर् अभि"
unicode_script = "devanagari"
+++

<details open><summary>विश्वास-प्रस्तुतिः</summary>

सुव॑र् अ॒भि वि ख्ये॑षव्ँ+++(=अपश्यं)+++ वैश्वान॒रञ् ज्योतिः॑ ।
</details>

<details><summary>Keith</summary>

May I behold the light, the radiance for all men.

</details>


<details><summary>मूलम्</summary>

सुव॑र॒भि वि ख्ये॑षव्ँ वैश्वान॒रञ्ज्योतिः॑ ।
</details>

<details><summary>भट्टभास्करटीका</summary>

13आहवनीयमन्वीक्षते - सुवरिति ॥ सुष्ठु श्रेयांसि गमयतीति सुवः । अन्तर्भावितण्यर्थात् 'अन्येभ्योपि दृश्यते' (पा.सू. 3.2.75) इति विच् । 'इयङुवङ्प्रकरणे तन्वादीनां छन्दसि बहुलम्' (पा.सू. 6.4.77 वा 1) इत्युवङादेशः । 'न्यङ्स्वरौ स्वरितौ' (फि.सू. 74) इति वस्स्वरितत्वम् । एवंविधं वैश्वानरं विश्वेषां नराणां स्वामित्वेन सम्बन्धिनं ज्योतिर्द्योतनशीलं आहवनीयं अभिविख्येषं आभिमुख्येन पश्यामि । 'अभिरभागे' (पा.सू. 1.4.91) इति लक्षणे कर्मप्रवचनीयत्वेन गतित्वाभावात् 'गतिर्गतौ' (पा.सू. 8.1.70) इति निघाताभावः । लिङ्याशिष्यङ् (पा.सू. 3.1.86), यासुट् (पा.सू. 3.4.103), अतो येयः (पा.सू. 7.2.80) । 'नरे संज्ञायाम्' (पा.सू. 6.3.129) इति विश्वशब्दस्य दीर्घः, 'तस्येदम्' (पा.सू. 4.3.120) इत्यण् । अन्तोदात्तो वैश्वानरशब्दः । 'तमसीव वा एषोन्तश्चरति' (तै.ब्रा. 3.2.4) इति ब्राह्मणम् ॥
</details>

