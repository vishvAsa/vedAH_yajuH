+++
title = "अ॒ग्निरायु॑ष्मा॒न्थ्स"
+++
<details><summary>मूलम् (संयुक्तम्)</summary>

अ॒ग्निरायु॑ष्मा॒न्थ्स वन॒स्पति॑भि॒रायु॑ष्मा॒न्तेन॒ त्वायु॒षायु॑ष्मन्तङ्करोमि॒ सोम॒ आयु॑ष्मा॒न्थ्स ओष॑धीभिर्य॒ज्ञ आयु॑ष्मा॒न्थ्स दख्षि॑णाभि॒र्ब्रह्मायु॑ष्म॒त्तद्ब्रा᳚ह्म॒णैरायु॑ष्मद्दे॒वा आयु॑ष्मन्त॒स्ते॑ऽमृते॑न पि॒तर॒ आयु॑ष्मन्त॒स्ते स्व॒धयायु॑ष्मन्त॒स्तेन॒ त्वायु॒षायु॑ष्मन्तङ्करोमि ॥ [40]
</details>

<details open><summary>विश्वास-प्रस्तुतिः</summary>

+++(हे यजमान)+++  
अ॒ग्निरायु॑ष्मा॒न् ,   
स वन॒स्पति॑भि॒रायु॑ष्मा॒न् ,   
तेन॒ त्वायु॒षायु॑ष्मन्तङ्करोमि ।

सोम॒ आयु॑ष्मा॒न् [तेन॒ त्वायु॒षा ऽऽयु॑ष्मन्तङ् करोमि ।]

+++(हे यजमान)+++स ओष॑धीभिर्य॒ज्ञ आयु॑ष्मा॒न्, [तेन॒ त्वायु॒षा ऽऽयु॑ष्मन्तङ् करोमि ।]

+++(हे यजमान)+++स दख्षि॑णाभि॒र्ब्रह्मायु॑ष्म॒त्, [तेन॒ त्वायु॒षा ऽऽयु॑ष्मन्तङ् करोमि ।]

+++(हे यजमान)+++तद्ब्रा᳚ह्म॒णैरायु॑ष्मत् , [तेन॒ त्वायु॒षा ऽऽयु॑ष्मन्तङ् करोमि ।]

+++(हे यजमान)+++दे॒वा  आयु॑ष्मन्तः।  
ते॑ऽमृते॑न [आयु॑ष्मन्तः]  [तेन॒ त्वायु॒षा ऽऽयु॑ष्मन्तङ् करोमि ।]

पि॒तर॒ आयु॑ष्मन्तः,
ते स्व॒धया ऽऽयु॑ष्मन्तः॒,  
तेन॒ त्वायु॒षायु॑ष्मन्तङ्करोमि ॥
</details>

<details><summary>मूलम्</summary>

अ॒ग्निरायु॑ष्मा॒न् ,   
स वन॒स्पति॑भि॒रायु॑ष्मा॒न् ,   
तेन॒ त्वायु॒षायु॑ष्मन्तङ्करोमि ।

सोम॒ आयु॑ष्मा॒न् ,
स ओष॑धीभिर्य॒ज्ञ आयु॑ष्मा॒न्,

स दख्षि॑णाभि॒र्ब्रह्मायु॑ष्म॒त्,

तद्ब्रा᳚ह्म॒णैरायु॑ष्मत् ,

दे॒वा  आयु॑ष्मन्तः

ते॑ऽमृते॑न पि॒तर॒ आयु॑ष्मन्तः,
ते स्व॒धयायु॑ष्मन्तः॒, तेन॒ त्वायु॒षायु॑ष्मन्तङ्करोमि ॥
</details>

<details><summary>भट्टभास्कर-टीका</summary>

अग्निरायुष्मान् दीर्घायुः । स वनस्पतिभिरायुष्मान् तैर्हेतुभिस्तैर्वासह । तेनायुषा उभयेनायुषा त्वामायुष्मन्तं करोमि दीर्घायुषं करोमि । हे यजमान सोमादिषु 'आयुष्मान्तेन' इत्याद्यनुषज्यते । सोम ओषधीभिः, यज्ञो दक्षिणाभिः ब्रह्म ब्राह्मणैः, देवा अमृतेन, पितरस्स्वधया ॥

इति द्वितीये तृतीये दशमोनुवाकः ॥
</details>
