+++
title = "०८ अवहन्ती"
+++

<details open><summary>विश्वास-प्रस्तुतिः</summary>

आ॒वह॑न्ती वितन्वा॒ना,,  
कु॒र्वा॒णा चीर॑म् आ॒त्मनः॑ ।  
वासाꣳ॑सि॒ मम॒ गाव॑श् च,,  
अ॒न्न॒पा॒ने च॑ सर्व॒दा ।  
ततो॑ मे॒ श्रिय॒म् आव॑ह,,  
लो॒म॒शां प॒शुभि॑स् स॒ह  
स्वाहा᳚ ।
</details>

<details><summary>मूलम्</summary>

आ॒वह॑न्ती वितन्वा॒ना,,  
कु॒र्वा॒णा चीर॑म् आ॒त्मनः॑ ।  
वासाꣳ॑सि॒ मम॒ गाव॑श् च,,  
अ॒न्न॒पा॒ने च॑ सर्व॒दा ।  
ततो॑ मे॒ श्रिय॒म् आव॑ह,,  
लो॒म॒शां प॒शुभि॑स् स॒ह  
स्वाहा᳚ ।

</details>


<details><summary>रङ्गरामानुजः</summary>

विद्यौपयिक-होम-साधन-मन्त्राः उच्यन्ते - आवहन्ती इत्यादिः ।  
लक्ष्मी-प्रार्थना-मन्त्रोऽयम् ।  
**आवहन्ती** - उत्पादयन्ती, **वितन्वाना** वर्धयन्ती, यतस्त्वम्,  
ततो मे **चीरम्** इतराणि **वासांसि गाः अन्नपाने च सर्वदा कुर्वाणा** सती,  
सा हि श्रीरमृता सताम् (तै.ब्रा.१-२-१) इति त्रयी-लक्षणां **श्रियम्**, **लोमशाम्** - बहुलां यज्ञाद्यौपयिकपश्वादिद्रव्यैस्सह **आवह** - उत्पादय ॥ होमसाधनत्वात् मन्त्रस्य **स्वाहा**न्तत्वम् । आ मा यन्तु इति । ब्रह्मविद्यायोग्याः ब्रह्मचर्यव्रतसम्पन्नाः शिष्याः 'समागच्छन्तु इत्यनुकूलशिष्यप्रार्थनामन्त्रः ।
</details>
