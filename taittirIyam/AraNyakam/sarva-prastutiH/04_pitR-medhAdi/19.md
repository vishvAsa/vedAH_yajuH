+++
title = "१९"

+++

स॒वि॒तैतानि॒ शरी॑राणि पृथि॒व्यै मा॒तुरु॒पस्थ॒ आद॑धे ।  
तेभ्यः॑ पृथिवि॒ शं भ॑व ।  
षड्ढो॑ता॒ सूर्य॑न्ते॒ चक्षु॑र्गच्छतु॒ वात॑मा॒त्मा द्याञ्च॒ गच्छ॑ पृथि॒वीञ्च॒ धर्म॑णा ।  
अ॒पो वा॑ गच्छ॒ यदि॒ तत्र॑ ते हि॒तमोष॑धीषु॒ प्रति॑तिष्ठा॒ शरी॑रैः ।  
परं॑ मृत्यो॒ अनु॒परे॑हि॒ पन्था॒य्ँयस्ते॒ स्व इत॑रो देव॒याना᳚त् ।  
चक्षु॑ष्मते शृण्व॒ते ते᳚ ब्रवीमि॒ मा नः॑ प्र॒जाꣳ री॑रिषो॒ मोत वी॒रान् ।  
शव्ँ वात॒श्शꣳ हि ते॒ घृणि॒श्शमु॑ ते स॒न्त्वोष॑धीः ।  
कल्प॑न्ताम्मे॒ दिश॑श्श॒ग्माः ।  
पृ॒थि॒व्यास्त्वा॑ लो॒के सा॑दयाम्य॒मुष्य॒ शर्मा॑सि पि॒तरो॑ दे॒वता᳚ ।  
प्र॒जाप॑तिस्त्वा सादयतु॒ तया॑ दे॒वत॑या ।  
अ॒न्तरि॑ख्षस्य त्वा दि॒वस्त्वा॑ दि॒शान्त्वा॒ नाक॑स्य त्वा पृ॒ष्ठे ब्र॒ध्नस्य॑ त्वा वि॒ष्टपे॑ सादयाम्य॒मुष्य॒ शर्मा॑सि पि॒तरो॑ दे॒वता᳚ ।  
प्र॒जाप॑तिस्त्वा सादयतु॒ तया॑ दे॒वत॑या ॥ (19)  
