+++
title = "१२ यम-गाथादि"

+++

Source: [भास्करः](https://archive.org/details/taittiriya/taittiriya_aranyaka_bhaskara_01/page/n348/mode/1up?view=theater)


<div class="js_include" newlevelforh1="4" none="" title="विश्वास-प्रस्तुतिः" unfilled url="/vedAH_yajuH/taittirIyam/AraNyakam/Rk/vishvAsa-prastutiH/04_pitR-medhAdi/12_yama-gAthAdi/02_yo-sya_kauShThya.md">
<details open><summary><h4>विश्वास-प्रस्तुतिः ...{Loading}...</h4></summary>

योऽस्य॒ +++(गोत्रेण)+++ कौष्ठ्य॒! जग॑तः॒  
पार्थि॑व॒स्यैक॑ इद् व॒शी ।  
य॒मं +++(नाम्ना)+++ भ॑ङ्ग्य-श्र॒वो! **गा॑य॒**  
यो राजा॑ ऽनप॒रोद्ध्यः॑ ।
</details>
</div>
<div class="js_include" newlevelforh1="4" none="" title="सर्वाष् टीकाः" unfilled url="/vedAH_yajuH/taittirIyam/AraNyakam/Rk/sarvASh_TIkAH/04_pitR-medhAdi/12_yama-gAthAdi/02_yo-sya_kauShThya.md">
<details open><summary><h4>सर्वाष् टीकाः ...{Loading}...</h4></summary>
<details><summary>मूलम्</summary>

योऽस्य॒ कौष्ठ्य॒ जग॑तः॒ पार्थि॑व॒स्यैक॑ इद्व॒शी ।  
य॒मं भ॑ङ्ग्यश्र॒वो गा॑य॒ यो राजा॑नप॒रोद्ध्यः॑ ।
</details>
</details>
</div>
<div class="js_include" newlevelforh1="4" none="" title="विश्वास-प्रस्तुतिः" unfilled url="/vedAH_yajuH/taittirIyam/AraNyakam/Rk/vishvAsa-prastutiH/04_pitR-medhAdi/12_yama-gAthAdi/03_yama~N_gAya.md">
<details open><summary><h4>विश्वास-प्रस्तुतिः ...{Loading}...</h4></summary>

य॒मङ् **गाय॑** +++(नाम्ना)+++ भङ्ग्य॒श्रवो॒!  
यो राजा॑ ऽनप॒रोद्ध्यः॑ ।  
येना॒पो न॒द्यो॑ धन्वा॑नि॒+++(=मरुभूमयः)+++  
येन॒ द्यौः पृ॑थि॒वी **दृ॒ढा** ।
</details>
</div>
<div class="js_include" newlevelforh1="4" none="" title="सर्वाष् टीकाः" unfilled url="/vedAH_yajuH/taittirIyam/AraNyakam/Rk/sarvASh_TIkAH/04_pitR-medhAdi/12_yama-gAthAdi/03_yama~N_gAya.md">
<details open><summary><h4>सर्वाष् टीकाः ...{Loading}...</h4></summary>
<details><summary>मूलम्</summary>

य॒मङ्गाय॑ भङ्ग्य॒श्रवो॒ यो राजा॑नप॒रोद्ध्यः॑ ।  
येना॒पो न॒द्यो॑ धन्वा॑नि॒ येन॒ द्यौः पृ॑थि॒वी दृ॒ढा ।
</details>
</details>
</div>
<div class="js_include" newlevelforh1="4" none="" title="विश्वास-प्रस्तुतिः" unfilled url="/vedAH_yajuH/taittirIyam/AraNyakam/Rk/vishvAsa-prastutiH/04_pitR-medhAdi/12_yama-gAthAdi/04_hiraNyakaxyAn_sudhurAn.md">
<details open><summary><h4>विश्वास-प्रस्तुतिः ...{Loading}...</h4></summary>

हि॒र॒ण्य॒-क॒क्ष्यान्+++(=कुक्षीन्)+++ सु॒-धुरान्॑  
हिरण्या॒ख्षान् अ॑यश्-श॒फान् ।  
अश्वा॑न् अ॒नश्य॑तो दा॒न॒य्ँ  
य॒मो रा॑जाभि॒ **तिष्ठ॑ति** ।  
+++(आरण्यकः स्वरव्यत्ययः।)+++
</details>
</div>
<div class="js_include" newlevelforh1="4" none="" title="सर्वाष् टीकाः" unfilled url="/vedAH_yajuH/taittirIyam/AraNyakam/Rk/sarvASh_TIkAH/04_pitR-medhAdi/12_yama-gAthAdi/04_hiraNyakaxyAn_sudhurAn.md">
<details open><summary><h4>सर्वाष् टीकाः ...{Loading}...</h4></summary>
<details><summary>मूलम्</summary>

हि॒र॒ण्य॒क॒क्ष्यान् सु॒धुरान्॑ हिरण्या॒ख्षान॑यश्श॒फान् ।  
अश्वा॑न॒नश्य॑तो दा॒न॒य्ँय॒मो रा॑जाभि॒ तिष्ठ॑ति ।
</details>
</details>
</div>
<div class="js_include" newlevelforh1="4" none="" title="विश्वास-प्रस्तुतिः" unfilled url="/vedAH_yajuH/taittirIyam/AraNyakam/Rk/vishvAsa-prastutiH/04_pitR-medhAdi/12_yama-gAthAdi/05_yamo_dAdhAra.md">
<details open><summary><h4>विश्वास-प्रस्तुतिः ...{Loading}...</h4></summary>

य॒मो **दा॑धार** पृथि॒वीय्ँ  
य॒मो विश्व॑म् इ॒दञ् जग॑त् ।  
य॒माय॒ सर्व॒म् इत् **त्र॑स्थे॒**+++(←उद्वेगे)+++  
यत् **प्रा॒णद्** वा॒युर् अ॑ख्षि॒तम् ।
</details>
</div>
<div class="js_include" newlevelforh1="4" none="" title="सर्वाष् टीकाः" unfilled url="/vedAH_yajuH/taittirIyam/AraNyakam/Rk/sarvASh_TIkAH/04_pitR-medhAdi/12_yama-gAthAdi/05_yamo_dAdhAra.md">
<details open><summary><h4>सर्वाष् टीकाः ...{Loading}...</h4></summary>
<details><summary>मूलम्</summary>

य॒मो दा॑धार पृथि॒वीय्ँय॒मो विश्व॑मि॒दञ्जग॑त् ।  
य॒माय॒ सर्व॒मित्त्र॑स्थे॒ यत् प्रा॒णद्वा॒युर॑ख्षि॒तम् ।
</details>
</details>
</div>
<div class="js_include" newlevelforh1="4" none="" title="विश्वास-प्रस्तुतिः" unfilled url="/vedAH_yajuH/taittirIyam/AraNyakam/Rk/vishvAsa-prastutiH/04_pitR-medhAdi/12_yama-gAthAdi/06_yathA_pancha.md">
<details open><summary><h4>विश्वास-प्रस्तुतिः ...{Loading}...</h4></summary>

यथा॒ पञ्च॒, यथा॒ षड्  
य॒था पञ्च॑द॒श-र्ष॑यः ।  
य॒मय्ँ यो **वि॑द्या॒थ्** स **ब्रू॑याद्**  
य॒थैक ऋषि॑र् **विजान॒ते** ।  
+++(आरण्यकः स्वरव्यत्ययः।)+++
</details>
</div>
<div class="js_include" newlevelforh1="4" none="" title="सर्वाष् टीकाः" unfilled url="/vedAH_yajuH/taittirIyam/AraNyakam/Rk/sarvASh_TIkAH/04_pitR-medhAdi/12_yama-gAthAdi/06_yathA_pancha.md">
<details open><summary><h4>सर्वाष् टीकाः ...{Loading}...</h4></summary>
<details><summary>मूलम्</summary>

यथा॒ पञ्च॒ यथा॒ षड्य॒था पञ्च॑ द॒शर्ष॑यः ।  
य॒मय्ँ यो वि॑द्या॒थ्स ब्रू॑याद्य॒थैक ऋषि॑र्विजान॒ते ।
</details>
</details>
</div>

  
(12)  
