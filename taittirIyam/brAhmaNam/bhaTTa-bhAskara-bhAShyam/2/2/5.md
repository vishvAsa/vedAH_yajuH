---
title:  ०५,
unicode_script: devanagari
---

### मन्त्रः
दे॒वा वै वरु॑णमयाजयन्न् ।
## मूलम्
स यस्यै॑यस्यै दे॒वता॑यै॒ दख्षि॑णा॒मन॑यत् ।
ताम॑व्लीनात् ।
### मन्त्रः
स यस्यै॑यस्यै दे॒वता॑यै॒ दख्षि॑णा॒मन॑य॒त् ताम॑व्लीनात् ।
### टीका


1 देवा वा इत्यादि ॥ पूर्वं देवा ऋत्विजो भूत्वा वरुणमयाजयन् । वरुणो यस्य देवतायै आर्त्विज्यं कृतवत्यै दक्षिणामनयत् दत्तवान्, तां देवतां या दक्षिणा प्रतिगृहिता सा अव्लीनात् विशीर्णामकरोत् 'व्ली विशरणे' ।
## मूलम्
ते᳚ऽब्रुवन्न् ।
व्या॒वृत्य॒ प्रति॑गृह्णाम ।
तथा॑ नो॒ दख्षि॑णा॒ न व्ले᳚ष्य॒तीति॑ ।
### मन्त्रः
ते᳚ऽब्रुवन्न् - ''व्या॒वृत्य॒ प्रति॑गृह्णाम॒ , तथा॑ नो॒ दख्षि॑णा॒ न व्ले᳚ष्य॒ती''ति॑ ।
### टीका
अथ ते देवा अब्रुवन् । व्यावृत्य व्यवधाय मध्ये कृत्वा प्रत्यगृह्णन् ।
## मूलम्
य ए॒वव्ँ वि॒द्वान्व्या॒वृत्य॒ दख्षि॑णाम्प्रतिगृ॒ह्णाति॑ ।
नैन॒न्दख्षि॑णा व्लीनाति ॥28 ॥  
राजा᳚ त्वा॒ वरु॑णो नयतु देवि दख्षिणे॒ऽग्नये॒ हिर॑ण्य॒मित्या॑ह ।
आ॒ग्ने॒यव्ँ वै हिर॑ण्यम् ।
स्वयै॒वैन॑द्दे॒वत॑या॒ प्रति॑गृह्णाति ।
सोमा॑य॒ वास॒ इत्या॑ह ।
सौ॒म्यव्ँ वै वासः॑ ।
स्वयै॒वैन॑द्दे॒वत॑या॒ प्रति॑गृह्णाति ।
रु॒द्राय॒ गामित्या॑ह ।
रौ॒द्री वै गौः ।
स्वयै॒वैना᳚न्दे॒वत॑या॒ प्रति॑गृह्णाति ।
वरु॑णा॒याश्व॒मित्या॑ह ॥ 29 ॥  
वा॒रु॒णो वा अश्वः॑ ।
स्वयै॒वैन॑न्दे॒वत॑या॒ प्रति॑गृह्णाति ।
प्र॒जाप॑तये॒ पुरु॑ष॒मित्या॑ह ।
प्रा॒जा॒प॒त्यो वै पुरु॑षः ।
स्वयै॒वैन॑न्दे॒वत॑या॒ प्रति॑गृह्णाति ।
### मन्त्रः
य ए॒वव्ँ वि॒द्वान्व्या॒वृत्य॒ दख्षि॑णाम्प्रतिगृ॒ह्णाति॒ नैन॒न्दख्षि॑णा व्लीनाति ॥

''राजा᳚ त्वा॒ वरु॑णो नयतु देवि दख्षिणे॒ऽग्नये॒ हिर॑ण्य॒''मित्या॑ह ।
आ॒ग्ने॒यव्ँ वै हिर॑ण्यम् ।
स्वयै॒वैन॑द्दे॒वत॑या॒ प्रति॑गृह्णाति ।

''सोमा॑य॒ वास॒'' इत्या॑ह ।
सौ॒म्यव्ँ वै वासः॑ ।
स्वयै॒वैन॑द्दे॒वत॑या॒ प्रति॑गृह्णाति ।

''रु॒द्राय॒ गा''मित्या॑ह ।
रौ॒द्री वै गौः ।
स्वयै॒वैना᳚न्दे॒वत॑या॒ प्रति॑गृह्णाति ।

''वरु॑णा॒याश्व॒''मित्या॑ह ॥ 29 ॥  
वा॒रु॒णो वा अश्वः॑ ।
स्वयै॒वैन॑न्दे॒वत॑या॒ प्रति॑गृह्णाति ।

''प्र॒जाप॑तये॒ पुरु॑ष॒''मित्या॑ह ।
प्रा॒जा॒प॒त्यो वै पुरु॑षः ।
स्वयै॒वैन॑न्दे॒वत॑या॒ प्रति॑गृह्णाति ।
### टीका
स्वयैव देवतया एनत् प्रतिगृह्णाति प्रतिग्राहयति, न स्वयं गृह्णातीत्यर्थो लक्ष्यते । यद्वा - भावप्रधानो निर्देशः । तत्तद्द्रव्यं देवताभावेन प्रतिगृह्णाति नात्मना ।
गतमन्यत् ।
### मन्त्रः
''मन॑वे॒ तल्प॒''मित्या॑ह ।
मा॒न॒वो वै तल्पः॑ ।
स्वयै॒वैन॑न्दे॒वत॑या॒ प्रति॑गृह्णाति ।
### टीका
तल्पं शयनम् ।
### मन्त्रः

### टीका
इयं पृथिवी ।+++(इदं व्याख्यानम् उत्तरत्र स्यात् इति भाति)+++
### मन्त्रः

''उ॒त्ता॒नाया᳚ङ्गीर॒सायान॒' इत्या॑ह ।
इ॒यव्ँ वा उ॑त्ता॒न आ᳚ङ्गीर॒सः ॥ 30 ॥  
अ॒नयै॒वैन॒त्प्रति॑गृह्णाति ।
### टीका
उत्तान आङ्गीरसः । तस्मादनयैव एनत् अनः प्रतिगृह्णाति ॥
### मन्त्रः
वै॒श्वा॒न॒र्यर्चा रथ॒म्प्रति॑गृह्णाति ।  
वै॒श्वा॒न॒रो वै दे॒वत॑या॒ रथः॑ ।  
स्वयै॒वैन॑न्दे॒वत॑या॒ प्रति॑गृह्णाति ।  
## मूलम्
तेना॑मृत॒त्वम॑श्या॒मित्या॑ह ।
अ॒मृत॑मे॒वात्मन्ध॑त्ते ।
### मन्त्रः
''तेना॑मृत॒त्वम॑श्या॒''मित्या॑हा॒मृत॑मे॒वात्मन्ध॑त्ते ।

### टीका
2 वैश्वानर्येति ॥ 'वैश्वानरः प्रत्नथा' इत्यनया । प्रकृतेन सावित्रेण कृताविदमिति केचित् । यदि प्रकृतोरथोऽस्ति न तत्रानया इत्यन्ये ।

## मूलम्
वयो॑ दा॒त्र इत्या॑ह ।
वय॑ ए॒वैन॑ङ्कृ॒त्वा ।
सु॒व॒र्गल्ँ लो॒कङ्ग॑मयति ।

### मन्त्रः
''वयो॑ दा॒त्र'' इत्या॑ह ।
वय॑ ए॒वैन॑ङ्कृ॒त्वा सुव॒र्गल्ँ लो॒कङ्ग॑मयति ।

### टीका
वयो दात्र इति । दातुस्स्वर्गगमनाय वयः पक्षी भवत्वियं दक्षिणेति । तस्माद्वय एवात्मानं कृत्वा एनं दातारं स्वर्गं गमयति । यद्वा - शीघ्रतया वयस्त्वं पक्षित्वं ममास्तु । तस्माच्छीघ्रगामिनमेनं पक्षी कृत्वा पक्षिवच्छीघ्रं वा कृत्वा स्वर्गं प्रापयति । यद्वा - वयः आयुः दीर्घमस्तु, तस्माद्वयस्विनमेनं कृत्वा जीवयित्वा पश्चात्स्वर्गं प्रापयति ।
## मूलम्
मयो॒ मह्य॑मस्तु प्रतिग्रही॒त्र इत्या॑ह ॥ 31 ॥  
यद्वै शि॒वम् ।
तन्मयः॑ ।
आ॒त्मन॑ ए॒वैषा परी᳚त्तिः ।
### मन्त्रः
''मयो॒ मह्य॑मस्तु प्रतिग्रही॒त्र'' इत्या॑ह ॥ 31 ॥  
यद्वै शि॒वम् तन्मयः॑ ।
आ॒त्मन॑ ए॒वैषा परी᳚त्तिः ।
### टीका
शिवं शान्तं सुखं मयः । आत्मन एषा परीत्तिः परिदानं रक्षा 'पा रक्षणे' 'अच उपसर्गात्तः' इति तादेशः । 'दस्ति इति दीर्घत्वम् ।
## मूलम्
क इ॒दङ्कस्मा॑ अदा॒दित्या॑ह ।
प्र॒जाप॑ति॒र्वै कः ।
स प्र॒जाप॑तये ददाति ।
### मन्त्रः
''क इ॒दङ्कस्मा॑ अदा॒दि''त्या॑ह ।  
प्र॒जाप॑ति॒र्वै कः स प्र॒जाप॑तये ददाति ।
### टीका
प्रजापतिः प्रजापतये ददाति न मह्यं, काम एव प्रतिग्रहीता, नाहम् । समुद्र इव कामः, उभयोरनन्तत्वात् । अन्ताभावेन दुरुच्छेदत्वं लक्ष्यते, येन कामेन इच्छया प्रतिगृह्णाति अस्मै प्रयोजनाय इदं प्रतिगृह्णामीति गृह्णाति, स कामः काम्यमानोर्थः ।
### मन्त्रः

### टीका
परलोके एनमागच्छति उपतिष्ठति ।
## मूलम्
काम॒ᳵ कामा॒येत्या॑ह ।
कामे॑न॒ हि ददा॑ति ।
कामे॑न प्रतिगृ॒ह्णाति॑ ।
## मूलम्

कामो॑ दा॒ता काम॑ᳶ प्रतिग्रही॒तेत्या॑ह ॥ 32 ॥  
कामो॒ हि दा॒ता ।
काम॑ᳶ प्रतिग्रही॒ता ।
### मन्त्रः
''काम॒ᳵ कामा॒ये''त्या॑ह ।
कामे॑न॒ हि ददा॑ति ।
कामे॑न प्रतिगृ॒ह्णाति॑ ।

''कामो॑ दा॒ता काम॑ᳶ प्रतिग्रही॒ते''त्या॑ह ॥ 32 ॥  
कामो॒ हि दा॒ता ।
काम॑ᳶ प्रतिग्रही॒ता ।

## मूलम्
कामꣳ॑ समु॒द्रमावि॒शेत्या॑ह ।
स॒मु॒द्र इ॑व॒ हि कामः॑ ।
नेव॒ हि काम॒स्यान्तोऽस्ति॑ ।
न स॑मु॒द्रस्य॑ ।
कामे॑न त्वा॒ प्रति॑गृह्णा॒मीत्या॑ह ।
येन॒ कामे॑न प्रतिगृ॒ह्णाति॑ ।
स ए॒वैन॑म॒मुष्मि॑ल्ँलो॒के काम॒ आग॑च्छति ।
कामै॒तत्त॑ ए॒षा ते॑ काम॒ दख्षि॒णेत्या॑ह ।
काम॑ ए॒व तद्यज॑मानो॒ऽमुष्मि॑ल्ँलो॒के दख्षि॑णामिच्छति ।
न प्र॑तिग्रही॒तरि॑ ।
### मन्त्रः
''कामꣳ॑ समु॒द्रमावि॒शे''त्या॑ह ।  
स॒मु॒द्र इ॑व॒ हि कामः॑ ।  
नेव॒ हि काम॒स्यान्तोऽस्ति॒ न स॑मु॒द्रस्य॑ ।

''कामे॑न त्वा॒ प्रति॑गृह्णा॒मी''त्या॑ह ।
येन॒ कामे॑न प्रतिगृ॒ह्णाति॑ ।
स ए॒वैन॑म॒मुष्मि॑ल्ँलो॒के काम॒ आग॑च्छति ।

''कामै॒तत्त॑ ए॒षा ते॑ काम॒ दख्षि॒णे''त्या॑ह ।
काम॑ ए॒व तद्यज॑मानो॒ऽमुष्मि॑ल्ँलो॒के दख्षि॑णामिच्छति ।
न प्र॑तिग्रही॒तरि॑ ।
### टीका
काम एवेति । अमुष्मिन् परलोके यः कामः अभिमतभोगः तन्निमित्तमेव दक्षिणादानमिच्छति यजमानः, न प्रतिग्रहीतृनिमित्तम् । तस्मादेनमागच्छति उपतिष्ठति । तत्ते काम एषा ते दक्षिणेति कामार्थत्वेनोच्यत इति । यद्वा - कामे दक्षिणाफलमिच्छति यजमानः परलोकविषयं, कामभोग्यत्वात्, न प्रतिग्रहीतरि कामनिमित्तं दक्षिणाफलममुष्मिन् लोके यजमान इच्छति ॥ न पुनरिदानीमेव प्रतिग्रहीतरि लब्धुमिच्छति । तस्मात्कामदक्षिणा च कामाय परिदीयते परलोके प्रतिदातुम् ॥
## मूलम्
य ए॒वव्ँ वि॒द्वान्दख्षि॑णाम्प्रतिगृ॒ह्णाति॑ ।
अ॒नृ॒णामे॒वैना॒म्प्रति॑गृह्णाति ॥ 33 ॥   
### मन्त्रः
य ए॒वव्ँ वि॒द्वान्दख्षि॑णाम्प्रतिगृ॒ह्णात्य् अनृ॒णामे॒वैना॒म्प्रति॑गृह्णाति ॥ 33 ॥  
### टीका
3 य एवमित्यादि ॥ एनां दक्षिणामनृणां परलोके दानफलप्रदामेव प्रतिगृह्णाति । यद्वा - यस्य दक्षिणायां प्रतिगृहीतायां ऋणं नास्ति नान्यद्दातव्यमवशिष्यते तादृशमेव कृत्वा प्रतिगृह्णाति । यद्वा - प्रतिग्रहीतुः ऋणाभाव उच्यते ।
यस्यां प्रतिगृहीतायां प्रतिग्रहीतुः ऋणं नास्ति, अपाकर्तव्यो दोष ऋणं, तद्रहितां निर्दोषामेव दक्षिणां प्रतिगृह्णाति ॥

इति तैत्तिरीयब्राह्मणे द्वितीयाष्टके द्वितीयत्रपाठके पञ्चमोऽनुवाकः ॥  
