+++
title = "+०३, चान्द्रमासादीनां सप्तानामिष्टीनां याज्यानुवाक्याः"
unicode_script = "devanagari"

+++

<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/sarva-prastutiH/3/1/3/01_navonavo_bhavati.md">
<details open><summary><h2>01 नवोनवो भवति ...{Loading}...</h2></summary>

### मन्त्रः

नवो॑नवो भवति॒ जाय॑मानो॒ …     
<details><summary>भट्टभास्करटीका</summary>

1-2अथ 'चन्द्रमा वा अकामयत' इत्यादीनां सप्तानां क्रमेण याज्यानुवाक्याः द्वेद्वे । तत्र चन्द्रमसः (ननु 'नक्षत्रेष्टका उपदधात्येतानि वै दिवो ज्योतीꣳषि तान्येवावरुन्धे' इति ब्राह्मणे 'कृत्तिका नक्षत्रमग्निर्देवता' इत्यादीनामष्टाविंशतिनक्षत्रा दर्शपूर्णमासयोश्च त्रिंशतामेवोपधानमुक्तम् । किञ्च - 'अभिचरन् श्येनचिता यजेत' इत्यत्र 'अग्नेः कृत्तिकाः' इति त्रिंशतामेवोपधानम् । अत्र नक्षत्रेष्ट्यां चन्द्रादिसप्तानां यजनं किमर्थमित्यत आह - चन्द्रमा वा अकामयत इत्यादि । चन्द्रादीनामपि नक्षत्राधीनत्वात् चन्द्रसूर्ययोर्नक्षत्रेषु गमनं प्रसिद्धम् । अवशिष्टानां त्रयाणां तद्विभागतत्सन्धानतदात्मत्वेन अदितेर्विष्णोश्च यजनं नक्षत्रसत्रकर्तुः यजमानस्य ज्योतिष्ट्वावाप्तये प्रतिष्ठायै च भवति । तेषां द्वेद्वे याज्यानुऽवाक्ये) । नवोनवो भवति, यमादित्या अंशुमिति । व्याख्याते चैते द्वितीयकाण्डस्य चतुर्थान्त्ये ॥

- मन्त्रः
नवो॑नवो भवति॒ जाय॑मा॒नोऽह्ना᳚ङ्के॒तुरु॒षसा॑मे॒त्यग्रे᳚ ।    
भा॒गन्दे॒वेभ्यो॒ वि द॑धात्या॒यन्प्र च॒न्द्रमा᳚स्तिरति दी॒र्घमायुः॑ ।     

  - टीका  1अथ याज्याकाण्डं वैश्वदेवम् । 'यः पापयक्ष्मगृहीतस्स्यात्तस्मा एतमादित्यं चरुं निर्वपेत्' इत्यस्याः पुरोनुवाक्या - नवोनव इति त्रिष्टुप् ॥   
  अत्र चन्द्रगुणकीर्तनेनादित्य एव स्तूयते, तेषां चन्द्रगुणानामादित्याधीनत्वात् । तथा हि - चन्द्रो नामायं भास्वरः सलिलकटाहात्मा । यथाहुः -
  सूर्योग्निमयो गोळः चन्द्रोम्बुमयस्स्वभावतस्स्वच्छः । इति ।  
  तस्मादस्य दिवसकररुचिसमाश्लेषेण भास्वरत्वं भवति । यथाहुः -  
  भूग्रहभानां गोलार्धानि स्वच्छायया विवर्णानि ।  
  अर्धानि यथासारं सूर्याभिमुखानि दीप्यन्ते ॥ इति ।  

  तस्माच्चन्द्रमसो बिम्बं गोळार्धं सूर्याभिमुखं सदा चकास्ति । किं सर्वदा चकास्ति? किमिति नोपलभ्यते?   
  श्रूयताम् - अमावास्यायां चन्द्रमस उपर्यादित्यः ; तदा चन्द्रमस उपरि यद्बिम्बार्धं तदशेषमवभासयति सविता । चन्द्रस्यामावास्योपलक्षितोपरिबिम्बे केन्द्राद्यथायथा पश्चादादित्योवलम्बते तथातथा चन्द्रमसो बिम्बं केन्द्रस्य परतोवलम्बते । तत्केन्द्रवशात् चन्द्रमसो बिम्बार्धशेषं आभासयति सविता । यावदेवास्योपलक्षितबिम्बपरिध्यवधेरधोवलम्बते तावत् चन्द्रमसो बिम्बस्या[स्यार्धम]स्माभिरुपलक्ष्यते, शेषमुपरिस्थितत्वान्नोपलभ्यते सूर्याभिमुखं भास्वरमपि, भूगोळविशेषवर्तिभिरस्माभिरुपलब्धुमयोग्यत्वात् । तस्माद्यावद्यावत्सवितृकराश्लिष्टमवलम्बते तावत्तावत्तिथिभेदेन शुक्लचन्द्र उपलभ्यते । तेनामी ज्योत्स्नावितानावभासिनः चन्द्रकराः तत्तत्क्षितितलावभासिनो भवन्ति । यथा दर्पणोदरे जले वा दिवाकरकरास्सम्मूर्छितास्सन्तो गृहान्तर्गतं तमः क्षपयन्ति एवं सवितृमरीचयोम्बुमये स्वभावश्यामेपि चन्द्रबिम्बे सम्मूर्छिता नैशं ध्वान्तमपध्वंसयन्ति ।   
  तत्रायं विशेषः - यो यश्चन्द्रबिम्बप्रदेशः सवितृमार्गे ऋजुत्वेन व्यवस्थितः स एव शुक्लः उपलभ्यते ; तेन दक्षिणोत्तरयोश्शृङ्गयोः कालविशेषेणोन्नतिविशेषः । तत्र यावद्यावत्सवित्रा विश्लिष्टो भवति तावत्तावच्छुक्लप्रतिपत्प्रभृति चन्द्रमसि सविता संवर्धते । कृष्णप्रतिपत्प्रभृति असितिमा संवर्धते । एतावता जायमान आप्यायमानः क्षीयमाणः चन्द्रमा उपलभ्यते ।  

उक्तं च निरुक्ते - 'तस्यैको रश्मिश्चन्द्रमसं प्रति दीप्यते' इति,   
श्रूयते च - 'सुषुम्नस्शूर्यरस्मिश्चन्द्रमा गन्धर्वः' इति ।   

ननु कथं अस्तमिते सवितरि चन्द्रश्चकास्ति? नैष दोषः - भूमेर्दूरेण सूर्यमार्गः ; तेनोपरिमुखानां सूर्यमरीचीनां न व्यवधात्री भूतधात्री भवति । कृष्णपक्षप्रतिपदादिषु चन्द्रमसो बिम्बपूर्वभागं प्रत्यासन्नः सवितेति परमुच्छुक्लमुपपद्यते । अत्र यदुक्तं सौगतैः स्वत एव शुक्लस्य चन्द्रमसः सुर्यसन्निकर्षणाद्वैवर्ण्यं भवतीति, तदयुक्तम् । स्वभावतश्शुक्लस्य सूर्यसन्निकर्षस्स्याच्चेत्तदा शुक्लप्रतिपदादिषु चन्द्रमसो बिम्बस्यापरभागे वैवर्ण्यं स्यात्, सन्निकृष्टत्वात् तस्यापरभागस्य । ततश्चावाङ्मुखश्च[खं च]न्द्रबिम्बमुपलभ्येतेत्यलमतिप्रसङ्गेन ॥  
एवं यश्चन्द्रमसा जायमानः प्रादुर्भवन् शुक्लप्रतिपदादिषु आदित्यस्यार्चिषा प्रकाशमानो नवोनवो भवति पुनःपुनः अभिनव एव भवति प्रजानामाह्लादहेतुर्भवति । 'अनुदात्तं च' इति द्वितीयो नवशब्दः अनुदात्तः । किं च – अह्नां तिथीनां केतुः तद्वत्केतयिता ज्ञापयिता । कित ज्ञाने । तिथिविभागहेतुत्वात् । उषसां रात्रीणां अग्रे गच्छति अग्रणीः भवति, रजनीनां कर्तृत्वात् । यद्वा - अह्नां केतुः अहरवसाने शुक्लपक्षे प्रतीच्यां दृश्यते, कृष्णपक्षे तु रत्रीणामवसाने प्राच्यां दृश्यते । एवमायन्नागच्छन् अयं देवेभ्यो भागं विदधाति तिथिविशेषनिबन्धनत्वात्सर्वयागानां, आदित्यसन्निकर्षविप्रकर्षनिबन्धनत्वात्सर्वतिथीनाम् । सूर्याचन्द्रमसोर्हि परस्परसन्निकर्षोमावास्या, विप्रकर्षः पौर्णमासीति । इत्थं महाप्रभावोयं चन्द्रमाः दीर्घमायुरस्य प्रतिरति वर्धयतु ॥   
यद्वा - आदित्य एव चन्द्रमा उच्यते, चन्द्रस्य माता निर्माता उत्पादक इति । 'गतिकारकयोरपि' इत्यसिः, डित्वाट्टिलोपः । स जायमानो दिनेदिने प्राच्यामुद्यन् नवोनवो भवति सदोद्यन्नप्यपूर्व इव भवति । अह्नां केतुः दिवसकरत्वात् । उषसां रात्रीणां अग्रे अग्रतो गच्छति रात्रय एनमनुधावन्ति । एवमायन् उद्यन् देवेभ्यो भागं विदधाति, आदित्यगत्यधीनत्वात्सर्वकर्मणाम् । एवं महानुभावश्चन्द्रमसोप्युक्तवन्निर्माता आदित्यः दीर्घमायुर्वर्धयत्विति ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/sarva-prastutiH/3/1/3/02_yamAdityA.md">
<details open><summary><h2>02 यमादित्या ...{Loading}...</h2></summary>

### मन्त्रः
यमा॑दि॒त्या अ॒ꣳ॒शुमा᳚प्या॒यय॑न्ति ।

<details><summary>भट्टभास्करटीका</summary>

-  मन्त्रः यमा॑दि॒त्या अ॒ꣳ॒शुमा᳚प्या॒यय॑न्ति॒ यमख्षि॑त॒मख्षि॑तय॒ᳶ पिब॑न्ति ।  
तेन॑ नो॒ राजा॒ वरु॑णो॒ बृह॒स्पति॒रा प्या॑ययन्तु॒ भुव॑नस्य गो॒पाः ।   

   - टीका      2तत्रैव याज्या - यमिति त्रिष्टुप् ॥ यमंशुं रश्मिं आत्मीयरश्मिभूतं सोममादित्या आप्याययन्ति वर्धयन्ति, यं च सोममक्षितमविच्छिन्नं सर्वेष्वपि पर्वसु अक्षितयोऽक्षीणाः पित्रादयः पिबन्ति, तेन सोमेन सह राजा देवराजः वरुणश्च बृहस्मतिश्चाप्याययन्तु इममक्षीणं यजमानं वर्धयन्तु भुवनस्य भूतजातस्य गोपाः प्रवृत्तिप्रदाः ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/sarva-prastutiH/3/1/3/03_ye_virUpe.md">
<details open><summary><h2>03 ये विरूपे ...{Loading}...</h2></summary>

### मन्त्रः
ये विरू॑पे॒ सम॑नसा स॒व्ँ व्यय॑न्ती ।  
स॒मा॒नन्तन्तु॑म्परितात॒ना ते᳚ ।  
वि॒भू प्र॒भू अ॑नु॒भू वि॒श्वतो॑ हुवे ।   
ते नो॒ नख्ष॑त्रे॒ हव॒माग॑मेतम् ।  


<details><summary>भट्टभास्करटीका</summary>

3अहोरात्रयोः - ये विरूपे इति ॥ अहोरात्रे विरूपे विविधरूपे शुक्लकृष्णरूपे समनसा समानमनस्के ऐकमत्यं गते । पूर्ववदाकारः । संव्ययन्ती समन्तादाच्छादयन्ती शुक्लकृष्णे इव वस्त्रे संव्ययन्ती । औङश्शीभावः, न स्त्रीप्रत्ययः । समानं एकं तन्तुं तायमानं संवत्सरं यज्ञं वा परि तातनाते परितो विस्तारयन्तः । तनोतेः छन्दसि लिटि एत्वाभ्यासलोपाभावे 'तुजादीनाम्' इत्यभ्यासस्य दीर्घत्वम् । विभू व्याप्तिमती अविच्छेदेन प्रवृत्तत्वात् । 'सुपां सुलुक्' इति पूर्वसवर्णदीर्घत्वम् । प्रभू पर्याप्ते भावानां निष्पत्तौ । अनुभू अनुक्रमेण भवन्ती । लोकस्य वा कृताकृते अनुभवन्ती । पूर्ववत् सवर्णदीर्धत्वम् । ते अहं विश्वतो हुवे सर्वेण प्रकारेणाह्वयामि ते चाहोरात्रे नक्षत्रे नक्षत्रविशेषयूक्ते अस्मिन्वा नक्षत्रेऽहनि वा नः हवं यज्ञं आगमेतं युवामागच्छतम् । लिङ्याशिष्यङ् ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/sarva-prastutiH/3/1/3/04_vayandevI_brahmaNA.md">
<details open><summary><h2>04 वयन्देवी ब्रह्मणा ...{Loading}...</h2></summary>

### मन्त्रः
व॒यन्दे॒वी ब्रह्म॑णा सव्ँ विदा॒नाः ।     
सु॒रत्ना॑सो दे॒ववी॑ति॒न्दधा॑नाः ।   
अ॒हो॒रा॒त्रे ह॒विषा॑ व॒र्धय॑न्तः ।        
अति॑ पा॒प्मान॒मति॑ मुक्त्या गमेम ।  


<details><summary>भट्टभास्करटीका</summary>

4वयं देवी हति ॥ वयं ब्रह्मणा मन्त्रेण संविदानाः ऐकमत्यं गताः सुरत्नासः शोभनेन हविराख्येन कर्मसाधनेन तद्वन्तः । देववीतिं दधानाः देवानां यागं निर्वर्तयन्तः अहोरात्रे देवी देव्यौ देवनशीले । रात्र्यपेक्षं स्त्रीत्वं, लिङ्गव्यत्ययो वा । हविषा वर्धयन्तः पाप्मानं अतिगमेम अतिक्रमेम अतिमुक्त्या अत्यर्थं पाप्मनां मोचनेनानेन कर्मणा ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/sarva-prastutiH/3/1/3/05_pratyuvadRshyAyatI_24.md">
<details open><summary><h2>05 प्रत्युवदृश्यायती 24 ...{Loading}...</h2></summary>

### मन्त्रः
प्रत्यु॑वदृश्याय॒ती ॥24॥  
व्यु॒च्छन्ती॑ दुहि॒ता दि॒वः ।  
अ॒पो म॒ही वृ॑णुते॒ चख्षु॑षा ।      

<details><summary>भट्टभास्करटीका</summary>

5उषसः - प्रतीति परोष्णिक् ॥ उ इत्यवधारणे । व्युच्छन्ती प्रभान्ती उषा आयती आगच्छन्त्येव प्रत्यदृशि प्रत्येकं सर्वैर्दृश्यते । आत्माभिमुखं वा दृश्यते । 'सर्वे विधयश्छन्दसि विकल्पन्ते' इति लघूपधगुणाभावः । दिवो दुहिता दुहितृस्थानीया तत उपलब्धेः । अपः कर्माणि उदकानि वा वृणुते छादयति चक्षुषा प्रकाशेन विवृणोतीत्यर्थः । प्रकाशावरणं विवरणमेव । मही महनीया सर्वैः ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/sarva-prastutiH/3/1/3/06_tamo_jyotiShkRNoti.md">
<details open><summary><h2>06 तमो ज्योतिष्कृणोति ...{Loading}...</h2></summary>

### मन्त्रः
तमो॒ ज्योति॑ष्कृणोति सू॒नरी᳚ ।  
उदु॒स्रिया᳚स्सचते॒ सूर्यः॑ ।  
सचा॑ उ॒द्यन्नख्ष॑त्रमर्चि॒मत् ।  
तवेदु॑षो॒ व्युषि॒ सूर्य॑स्य च ।  


<details><summary>भट्टभास्करटीका</summary>

6तम इति जगती ॥ तमोभूतमिदं जगत् ज्योतिष्कृणोति प्रकाशवत्करोति उषा सूनरी सुष्ठु नेत्री प्रजानां शोभननरा वा, सर्वे हि तत्र प्रबुध्यन्ते । किञ्च - तस्मिन् काले सूर्यः उस्रियाः रश्मीन् उत्सचते उच्छ्रितं भजते । किञ्च - हे उषः । तवेत् तवैव व्युषि व्युष्टौ । उञ्छतेः क्विपि अन्त्यविकारः छान्दसः वसेर्वा संप्रसारणे 'शासिवसि' इत्यादिना षत्वम् । तव सूर्यस्य च व्युष्टौ उदये सत्येव युवाभ्यां सचा सह उद्यन्नक्षत्रं दिवसस्य संज्ञाकारि अर्चिमत् दीप्तिमत् भवति पूजितं भवति, अस्माकं कर्मयोग्यं जायते ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/sarva-prastutiH/3/1/3/07_sambhaktena_gamemahi.md">
<details open><summary><h2>07 सम्भक्तेन गमेमहि ...{Loading}...</h2></summary>

### मन्त्रः
सम्भ॒क्तेन॑ गमेमहि ।  
तन्नो॒ नख्ष॑त्रमर्चि॒मत् ।  
भा॒नु॒मत्तेज॑ उ॒च्चर॑त् ।  
उप॑य॒ज्ञमि॒हाग॑मत् ॥25॥  

<details><summary>भट्टभास्करटीका</summary>

7नक्षत्राणां - संभक्तेन इत्यनुष्टुभौ ॥ भक्तेन अन्नेन हविषा सङ्गमेमहि कर्मवन्तो भूयास्म । 'लिङ्याशिष्यङ्' 'समोगमृच्छि' इत्यात्मनेपदम् । हेतुमाह - तत् नक्षत्रं यत्र कर्म क्रियते तदिदानमिर्चिमत् पूजितं भानुमत् दीप्तिमत् तेजः तेजस्वि पुण्यत्वादीदृशं सत् उच्चरत् उद्गच्छत् अस्माकं यज्ञं उपागमत् उपागच्छति उपागच्छतु वा इह अस्मिन्नहनि ततस्सं भक्तेन गमेमहीति ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/sarva-prastutiH/3/1/3/08_pra_nakhShatrAya.md">
<details open><summary><h2>08 प्र नख्षत्राय ...{Loading}...</h2></summary>

### मन्त्रः
प्र नख्ष॑त्राय दे॒वाय॑ ।  
इन्द्रा॒येन्दुꣳ॑ हवामहे ।  
सन॑स्सवि॒ता सु॑वथ्स॒निम् ।  
पु॒ष्टि॒दाव्ँ वी॒रव॑त्तमम् ।  


<details><summary>भट्टभास्करटीका</summary>

8प्रनक्षत्रायेति ॥ देवाय देवनशीलाय इन्द्राय ईश्वराय स्वकार्यकरणकुशलाय नक्षत्राय नक्षत्रात्मने नक्षत्राभिमानिने इन्दुं अमृतकल्पं हविः प्रहवामहे प्रकर्षेण आह्वयामः आनयामः जुहुमो वा । स च सविता कर्मणामनुज्ञाता नक्षत्राख्यो देवः अस्मभ्यं सनिं धनं सुवत् अनुजानातु ददातु पुष्टिदां पुष्टेर्दातारं पर्याप्तं वीरवत्तमं अतिशयेन पुत्रादियुक्तम् ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/sarva-prastutiH/3/1/3/09_udu_tya~n.md">
<details open><summary><h2>09 उदु त्यञ् ...{Loading}...</h2></summary>

### मन्त्रः
उदु॒ त्यञ्   


<details><summary>भट्टभास्करटीका</summary>

9-10सूर्यस्य - उदुत्यं, चित्रमिति ॥ व्याख्याते ग्रहपक्षे ॥

-  मन्त्रः   [ उदु॒ त्यञ्जा॒तवे॑दसन्दे॒वव्ँव॑हन्ति के॒तवः॑ ।  
   दृ॒शे विश्वा॑य॒ सूर्य᳚म् ॥      

  - टीका अथ दाक्षिणं काण्डं सौम्यमेव । तत्र शौरीभ्यामृग्भ्यां गार्हपत्ये जुहोति - उदुत्यमिति प्रथमा गायत्री, द्वितीया त्रिष्टुप् ॥   
तत्र प्रथमा - 'उदायुषा' इत्यत्र व्याख्याता । त्यं तं इमं देवं जातवेदसं जातप्रज्ञं जातानां वेदितारं केतवो रश्मय उद्वहन्ति ऊर्ध्वं वहन्ति दृशे द्रष्टुं विश्वाय विश्वार्थं, विश्वो लोको यथैनं पश्येदिति । 'सुवर्गाय वा एतानि लोकाय हुयन्ते यद्दाक्षिणानि' इत्यादि ब्राह्मणम् ॥]  

  -  5'यो ब्रह्मवर्चसकामस्स्यात्तस्मा एतं सौर्यं चरुं निर्वपेत्' इत्यस्याः पुरोनुवाक्या - उदु त्यमिति गायत्री ॥ व्याख्यातेयं ग्रहेषु , अस्या इदं प्रतीकग्रहणम् । तमिमं जातवेदसं देवं सूर्यं केतवो रश्मय उद्वहन्ति विश्वस्य लोकस्य दर्शनार्थमिति ॥   

  - सौर्यर्चा कृष्णाजिनं पुरस्तात्प्रत्यानह्यत्यूर्ध्वग्रीवम् - उदुत्यमिति गायत्र्या ॥ त्यं तं जातवेदसं जातानां वेदितारम् । 'गतिकारकयोरपि' इत्यसुन्प्रत्ययः । जातप्रज्ञानं वा सूर्यं देवं देवनादिगुणयुक्तं उद्वहन्ति ऊर्ध्वं वहन्ति केतवो रश्मयः दृशे द्रष्टुम् । 'दृशे विख्ये च' इति निपात्यते । विश्वाय विश्वार्थं विश्वं लोको यथा एनं पश्येत् तदनुरूपमुद्वहन्ति । स्मैभावाभावश्छान्दंसः । क्रियमाणेन का सङ्गतिः? उच्यते - एतस्य कर्मणस्सामर्थ्यादेतदेवं भवतीति ॥   

  - 31अथ सौम्यस्य पुरोनुवाक्या याज्या चा - 'उदु त्यं जात्वेदसम्', 'चित्रं देवानाम्' इति गायत्रीत्रिष्टुभौ ॥ व्याख्याते चैते । अत्र प्रतीकग्रहणम् । तमिमं जातवेदसं जातप्रज्ञानं सूर्यं देवं केतवः उद्वहन्ति यथा सर्वेषां द्रष्टुं योग्यो भवतीति ॥  
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/sarva-prastutiH/3/1/3/10_chitram.md">
<details open><summary><h2>10 चित्रम् ...{Loading}...</h2></summary>

### मन्त्रः
चि॒त्रम् ।

<details><summary>भट्टभास्करटीका</summary>

-  मन्त्रः   चि॒त्रन्दे॒वाना॒मुद॑गा॒दनी॑क॒ञ्चख्षु॑र्मि॒त्रस्य॒ वरु॑णस्या॒ग्नेः ।  
  आऽप्रा॒ द्यावा॑पृथि॒वी अ॒न्तरि॑ख्ष॒ꣳ॒ सूर्य॑ आ॒त्मा जग॑तस्त॒स्थुष॑श्च ॥  

  -  टीका अथ द्वितीया - चित्रं चायनीयं देवानामनीकं सङ्घातरूपम्मण्डलम् । यद्वा - देवानां रश्मीनां अनीकं मुखं समुदायस्थानं वा । मित्रादीनां देवानामपि चक्षुस्स्थानं , तेपि हि तेन प्रकाशितं पश्यन्ति । यद्वा - मित्रत्वादिपदप्राप्तिहेतुत्वाच्चक्षुरित्युपचर्यते । उपलक्षणं चैतत्, सर्वदेवतापदलाभहेतुत्वात्; भवति मण्डलोपासनमिति । इर्दृशमण्डलमुदगात् उदेति । छान्दसो लुङ्, 'गातिस्था' इति सिचो लुक् । यदा ईदृशम्मण्डलमुदेति तदा तन्मण्डलान्तर्गतो भगवान् सूर्यः जगतो जङ्गमस्य तस्थुषः स्थावरस्य च विश्वस्यात्मा द्यावापृथिवी द्यावापृथिव्यौ अन्तरिक्षं च रश्मिभिराप्राः आपूरयति । प्रा पूरणे पुरुषव्यत्ययः, अदादित्वाच्छपो लुक् । द्यौश्च पृथिवी च द्यावापृथिव्यौ । 'दिवो द्यावा' इति द्यावादेशः, 'वा छन्दसि' इति पूर्वसवर्णदीर्घः', 'देवताद्वन्द्वे च' इति पूर्वोत्तरयोर्युगपत्प्रकृतिस्वरत्वम्, पृथिवीशब्दो ङीषन्तोन्तोदात्तः । ईदृशो भगवाननेन होमेनास्माकमभिमतं साधयत्विति ॥

  -  32द्वितीया - चित्रं चायनीयं देवानां सर्वेषामनीकं अनीकभूतं मित्रस्य वरुणस्य च अग्नेश्चक्षुस्थानीयं जङ्गमस्य स्थावरस्य आत्मभूतः सूर्य उदगात् उदेति । उदेत्य च द्यावापृथिवी अन्तरिक्षं च रश्मिभिरापूरयतीति ॥

  -  6तत्रैव याज्या - चित्रमिति त्रिष्टुप् ॥ इयमपि तत्रैव व्याख्याता । प्रतीकग्रहणमेवेदम् । चित्रं चायनीयं देवानामनीकं चमूस्थानीयं मित्रादीनामपि चक्षुस्स्थानीयमुदगादुद्गच्छति । उदुत्यं च द्यावापृथिवी अन्तरिक्षं च आप्रा आप्रात् आपूरयन्ति । जगतः जङ्गमस्य तस्थुषः स्थावरस्य चात्मा सूर्य इति ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/sarva-prastutiH/3/1/3/11_aditirna_uruShyatu.md">
<details open><summary><h2>11 अदितिर्न उरुष्यतु ...{Loading}...</h2></summary>

### मन्त्रः
अदि॑तिर्न उरुष्यतु 

<details><summary>भट्टभास्करटीका</summary>

11-12अदितेः - अदितिर्नः, महीमूष्विति ॥ व्याख्याते 'वैश्वानरो नः' इत्यत्र ॥

-  मन्त्रः अदि॑तिर्न उरुष्य॒त्वदि॑ति॒श्शर्म॑ यच्छतु ।  
अदि॑तिᳶ पा॒त्वꣳह॑सः  ॥  


  -   टीका 17आदित्यं चरुं निर्वपेत्सङ्ग्राममुपप्रयास्यन्' इत्यत्र पुरोनुवाक्या - अदितिर्न इति गायत्री ॥ अदितिरस्मानुरुष्यतु शर्म सुखं चादितिर्नो यच्छतु ददातु । अंहसः बुद्ध्यबुद्धिकृतात्पापाच्चास्मानदितिः पातु निवारयतु ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/sarva-prastutiH/3/1/3/12_mahImU_Shu.md">
<details open><summary><h2>12 महीमू षु ...{Loading}...</h2></summary>

### मन्त्रः
म॒हीमू॒ षु मा॒तर᳚म् ।

<details><summary>भट्टभास्करटीका</summary>

-  मन्त्रः   म॒हीमू॒ षु मा॒तरꣳ॑ सुव्र॒ताना॑मृ॒तस्य॒ पत्नी॒मव॑से हुवेम ।  
तु॒वि॒ख्ष॒त्त्राम॒जर॑न्तीमुरू॒चीꣳ सु॒शर्मा॑ण॒मदि॑तिꣳ सु॒प्रणी॑तिम्  ॥


  - टीका   18तत्रैव याज्या - महीमूष्विति त्रिष्टुप् ॥ महीं महतीं महनीयां वा मातरं मातृस्थानीयां वा सुव्रतानां शोभनकर्मणां पुरुषाणाम् । 'नञ्सुभ्याम्' इत्युत्तरपदान्तोदात्तत्वम् । ऋतस्य सत्यस्य यज्ञस्य वा पत्नीं पालयित्रीं तुविक्षत्रां बहुलां बहुधनां वा । त्रिचक्रादित्वादुत्तरपदान्तोदात्तत्वम् । अजरन्तीमविनाशां उरूचीमुरु महतोञ्चतीं बहुप्रकारगातिं वा । 'चौ' इति पूर्वपदस्य दीर्घत्वं उदात्तनिवृत्तिस्वरेण ङीप उदात्तत्वम् । सुशर्माणं सुसुखाम् । 'सोर्मनसी' इत्युत्तरपदाद्युदात्तत्वम् । अदितिमखण्डनीयां सुप्रणीतिं सुखेन शर्मणां प्रणेत्रीम् । कृदुत्तरपदप्रकृतिस्वरत्वम् । तत्र च 'तादौ च' इति गतेः प्रकृतिस्वरत्वम् । ईदृशीं महीं देवीमवसे रक्षणाय तस्यास्तर्पणाय वा हुवेम सुष्ठु आह्वयामः । व्यत्ययेन शः । पूर्ववत्सम्प्रसारणम्, 'सुञः' इति सोस्संहितायां षत्वम् । उ इति पादपूरणे । 'अन्येषामपि दृश्यते' इति तस्य संहितायां दीर्घत्वम् ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/sarva-prastutiH/3/1/3/13_idav.N_viShNupH.md">
<details open><summary><h2>13 इदव्ँ विष्णुᳶ ...{Loading}...</h2></summary>

### मन्त्रः
इ॒दव्ँ विष्णु॒ᳶ 


<details><summary>भट्टभास्करटीका</summary>

13-14विष्णोः - हदं विष्णुः, प्रतद्विष्णुस्तव त हति ॥ प्रथमा 'युञ्जते मनः' इत्यत्र व्याख्याता ।

-  मन्त्रः  इ॒दव्ँविष्णु॒र्वि च॑क्रमे त्रे॒धा नि द॑धे प॒दम् ।  
  समू॑ढमस्य [25] पा॒ꣳ॒सु॒रे ॥  


  - टीका    4दक्षिणस्यां चक्रवर्तिन्यां जुहोति - इदमिति गायत्र्या ॥
  इदं विश्वं विष्णुः व्यापी भगवान्विचक्रमे विभज्य क्रमतेस्म । 'वृत्तिसर्गतायनेषु क्रमः' इति वृत्तावात्मनेपदम् । 'वेः पादविहरणे' इति वा । कतिधा विचक्रम इत्यत आह - त्रेधा त्रिधा पदं पादं निदधे स्थापयामास पृथिव्यामन्तरिक्षे दिवि चेत्याधारभेदेन पदस्य त्रैविध्यम् । त्रीणि पदानीति यावत्, यथा 'त्रीणि पदा वि चक्रमे' इति । 'एधाच्च' इत्येधाप्रत्ययः । यस्मादेवं तस्मादस्य विष्णोः पांसुरे पांसुमति पादे । रः मत्वर्थीयः । यद्वा - सिध्मादिलक्षणो लः, रलयोरेकत्वं स्मर्यते । पांसवो रजांसि लोका उच्यन्ते । तैः रजःकरण[कण ]कल्पैः तद्वति विष्णोः पदकमले समूढं सम्यगूढं तेनैव समवस्थापितम् । किमिदं विश्वां यद्विचक्रमे । 'गतिरनन्तरः' इति गतेः प्रकृतिस्वरत्वम् । अस्येति 'इदमोन्वादेशेऽशनुदात्तः' इत्यशादेशोनुदात्तः । य इममर्थमकरोत्स विष्णुरनेन होमेनेमं यज्ञं समापयत्विति भावः ।  
  अपरा योजना - इदं विष्णुरेव स्वयं विचक्रमे विक्रमते यद्धविर्धानं विक्रमते गच्छति । 'छन्दसि लुङ्लङ्लिटः' इति लिट् । विष्णोरेवेदं क्रमणं यद्धविर्धानस्येति यावत् विष्णुर्विशेष्यते - त्रेधा निदधे पदं तस्मादस्य हविर्धानस्य पांसुरे पांसुमति च मार्गे समूढं सम्यगूढं प्रापितमिदमाज्यमस्त्विति । अन्ये पुनराहुः - इदं विश्वं विष्णुर्व्यापी आदित्यात्मा विचक्रमे विक्रमते विभज्य प्राप्नोति त्रेधा पृथिव्यामन्तरिक्षे दिवि च पदं निदधाति अग्निविद्युर्त्सूयात्मना त्रिषु स्थानेषु पादन्यासं करोति । अस्य विष्णोः पांसुरे त्वन्तरिक्षे स[य]त्पदं विद्युद्रूपं तदेव समूढं सम्मूढं कारणानित्यत्वात्सर्वदान दृश्यते । (मनो) यथेतरे ज्योतिषी सम्यग्गृह्येते दृष्ट्या सोयमादित्य इदं यज्ञमनेन होमेन समापयत्विति ॥

इतरा 'जुष्टीनिरः' इत्यत्र ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/sarva-prastutiH/3/1/3/14_pratadviShNuH.md">
<details open><summary><h2>14 प्रतद्विष्णुः ...{Loading}...</h2></summary>

### मन्त्रः
प्रतद्विष्णुः॑ ।

<details><summary>भट्टभास्करटीका</summary>

-  मन्त्रः   प्र तद्विष्णु॑स्स्तवते वी॒र्या॑य ।
  मृ॒गो न भी॒मᳵ कु॑च॒रो गि॑रि॒ष्ठाः ।  
  यस्यो॒रुषु॑ त्रि॒षु वि॒क्रम॑णेषु ।
  अधि॑ख्षि॒यन्ति॒ भुव॑नानि॒ विश्वा᳚ ।

  - टीका   10अथ दशमीमाह - तत्तस्मिन्कर्मणि यजमानानां वीर्यार्थं विष्णुः प्रस्तवते प्रकर्षेण स्तूयते । कुचरो भूमौ वर्तमानो भीमो भयंकरो मृगो न सिंहो यथोर्ध्वमुत्प्लुत्य गिरिष्ठाः पर्वतस्थो भवति, तथा यस्य विष्णोः पूर्वं वामनस्य पश्चात्त्रिविक्रमत्वं गच्छत उरुषु विस्तीर्णेषु त्रिषु विक्रमणेषु विश्वा भुवनानि सर्वे लोका अधिक्षियन्ति आधिक्येन निवसन्ति । स विष्णुः स्तूयत हति पूर्वत्रान्वयः ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/sarva-prastutiH/3/1/3/15_agnirmUrdhA.md">
<details open><summary><h2>15 अग्निर्मूर्धा ...{Loading}...</h2></summary>

### मन्त्रः
अ॒ग्निर्मू॒र्धा 

<details><summary>भट्टभास्करटीका</summary>

15-16अग्नेः - अग्निर्मूर्धा, भुव इति ॥ अग्निकाण्डे व्याख्याते ॥

-  मन्त्रः   अ॒ग्निर्मू॒र्धा दि॒वᳵ क॒कुत्पति॑ᳶ पृथि॒व्या अ॒यम् ।   
अ॒पाꣳ रेताꣳ॑सि जिन्वति ॥  

  - टीका  तृतीया - अग्निरिति गायत्री ॥ अयमग्निर्मूर्धा प्रधानभूतः दिवः द्युलोकस्य ककुत् उच्छ्रितः आत्मेत्यर्थः अर्यमात्मना दिवो मूर्धत्वेन वतत इति । अयमेव पृथिव्याः पतिः पाता; अग्निर्हि पृथिव्यात्मना वर्तते । सोयमपां रेतांसि कार्यभूतानि स्थावरजङ्गमाख्यानि माध्यमिकाग्निरूपेण जिन्वति वृष्ट्या तर्पयति । 'ऊडिदम्' इति षष्ठ्या उदात्तत्वम् । 'उदात्तयणः' इति पृथिव्याः ॥]

  - अन्या त्वग्निकाण्डे व्याख्यास्यते, यत्राम्नायते । 'अग्निर्मूर्धा' इत्यत्रानुवाके । इह तु प्रतीके अनयोर्गृह्येते । अयमग्निर्देवो दिवो मूर्धा प्रधानभूतः, पृथिव्याश्च ककुत् प्रधानः पतिः, अपां रेतांसि कार्यभूतानि भुवनानि जिन्वति प्रीणयतीति प्रथमा ॥

  -  'आग्नेयमष्टाकपालं निर्वपेद्वैश्वानरं द्वादशकपालमग्निमुद्वासयिष्यन्' इति द्विहविष्कस्याग्नेयस्य याज्यानुवाक्ये - अग्निर्मूर्धा दिवः ककुत्, भुवो यज्ञस्येति गायत्रीत्रिष्टुभौ ॥ एतयोराद्या 'उपप्रयन्तः' इत्यत्र व्याख्याता ।

  - [कल्पः “ अग्निर्मूर्धेति तिस्रो गायत्रीः षुरस्तादुपदधात्यवेमुत्तराणि त्रीणि त्रीणि त्रिष्ठुभो दक्षिणतो जगतीः पश्वादनुष्टुभ उत्तरतो बृहतीरुष्णिहाः पङ्क्तीरक्षरपङ्क्तीरिति विषुरूपाणि छन्दाꣳसि यथावकाशमतिच्छन्दसं मध्ये द्विपदा अन्ततः ” इति।   तत्र त्रिसृषु गाबत्रीषु पर्थमां गायत्रीमाह— अग्निर्मूर्धेति।   अयमग्निरादित्यरूपेण दिवो द्युलोकस्य ककुदुच्छ्रितो मूधां शिरःस्थानीयः, पृथिव्याः पतिर्दाहपकादिकारित्वेन पालकोऽप्ययम्।   किंच, अप रेतांस्युदककायांणिस्थात्वरजङ्गमशरीराणि जाठराग्निरूपेण जिन्वति प्रीणयति। ]
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/sarva-prastutiH/3/1/3/16_bhuvaH.md">
<details open><summary><h2>16 भुवः ...{Loading}...</h2></summary>

### मन्त्रः
भुवः॑ ।

<details><summary>भट्टभास्करटीका</summary>

-  मन्त्रः  [भुवो॑ य॒ज्ञस्य॒ रज॑सश्च ने॒ता यत्रा॑ नि॒युद्भि॒स्सच॑से शि॒वाभिः॑ ।    
दि॒वि मू॒र्धान॑न्दधिषे सुव॒र्षाञ्जि॒ह्वाम॑ग्ने चकृषे हव्य॒वाह᳚म् ॥

  - टीका  भुवो यज्ञस्य रजस उदकस्य च नेता प्रापयिता भवसि तदानीम् । कदा? यत्र शिवाभिः नियुद्भिरश्वैस्सचसे सम्बध्यसे । मरुतामश्वा नियुतस्तद्वन्तो वायव इह गृह्यन्ते । तदानीं यज्ञं च प्रवर्तयसि उदकं चावपातयसि । दिवि च मूर्धानं प्रधानभूतं यज्ञं च दधिषे स्थापयसि सुवर्षां स्वर्गीणां सम्भक्तारम् । स त्वं हे अग्ने तव जिह्वां हविषो वोध्रीं चकृषे कुरुष्वेति द्वितीया ॥]  
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/sarva-prastutiH/3/1/3/17_anu_no-dyAnumatir.md">
<details open><summary><h2>17 अनु नोऽद्यानुमतिर् ...{Loading}...</h2></summary>

### मन्त्रः

अनु॑ नो॒ऽद्यानु॑मति॒र् 

<details><summary>भट्टभास्करटीका</summary>

17-18अनुमतेः - अनुनोऽद्य, अन्विदनुमत इति ॥ 'इदं वामास्ये' इत्यत्र व्याख्याते । अग्न्यनुमती सप्तस्वेवेति केचित् । सर्वत्र कृत्तिकादिष्वित्यपरे ॥

-  मन्त्रः  [ अनु॑ नो॒ऽद्यानु॑मतिर्य॒ज्ञन्दे॒वेषु॑ मन्यताम् ।  
अ॒ग्निश्च॑ हव्य॒वाह॑नो॒ भव॑तान्दा॒शुषे॒ मयः॑ ।  

  - टीका अनुमतेः पुरोनुवाक्या  अनु न इत्यनुष्टुप् ॥ नोस्माकमिमं यज्ञं अनुमतिर्देवी अद्येदानीं देवेषु अनुमन्यतां देवान् प्रापयतु देवनिमित्तं वा अनुजानातु । ऊनचन्द्रा पौर्णमासी अनुमतिः । अग्निश्च हव्यवाहनः हविषां वोढा देवेष्वनुमन्यतामित्येव । 'हव्येनन्तः पादम्' इति ञ्युट्, किंच  तौ अनुमतिहव्यवाहनौ दाशुषे हविर्दत्तवते अस्मै यजमानाय मयः सुखहेतुः भवताम् ॥]  

  - अथाग्नये वैश्वानराय द्वादशकपाल इत्यस्य याज्यानुवाक्ययोः प्रतीके दर्शयति— अनु नोद्येऽति।  अनु नोऽद्यानुमतिरिति पुरोनुवाक्या।  
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/sarva-prastutiH/3/1/3/18_anvidanumate_tvam.md">
<details open><summary><h2>18 अन्विदनुमते त्वम् ...{Loading}...</h2></summary>

### मन्त्रः
अन्विद॑नुमते॒ त्वम् ।

<details><summary>भट्टभास्करटीका</summary>

- पूर्णमन्त्रपाठः  [अन्विद॑नुमते॒ त्वम् [34]  मन्या॑सै॒ शञ्च॑ नᳵ कृधि ।  
 क्रत्वे॒ दख्षा॑य नो हिनु॒ प्र ण॒ आयूꣳ॑षि तारिषः ।  

  - टीका  याज्या  अन्वित्यनुष्टुप् ॥ अनुमते त्वं मन्यासै अनुमन्यस्व लोटि 'वैतोन्यत्र' इत्यैकारः । किंच  नोस्माकं शं सुखं च कृधि कुरु । करोतेर्लोटि शपो लुक्, 'श्रुशृणुकृवृभ्यः' इति धिभावः । किं पुनरनुमन्तव्यमित्याह  क्रत्वे क्रतवे यागाय प्रत्ययाय वा दक्षाय समर्थाय शीघ्रकरणाय क्रत्वर्थं वा यद्दक्षमन्नं तदर्थं नः अस्मान् हिनु प्रेरय । 'जसादिषु वा वचनम् प्राङ्णौ चङ्युपधायाः' इति दीर्घं ङितीति गुणो न प्रवर्तते । तदर्थं चास्माकं आयूंषि प्रतारिषः प्रवर्तय । तरतेर्ण्यान्ताल्लेटि 'सिब्बहुलं लेटि' इति सिप् 'लेटोडाटौ' इत्यडागमः, 'उपसर्गाद्बहुलम्' इति नसो णत्वम् ॥]
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/sarva-prastutiH/3/1/3/19_havyavAha_26.md">
<details open><summary><h2>19 हव्यवाहꣵ 26 ...{Loading}...</h2></summary>

### मन्त्रः

ह॒व्य॒वाह॒ꣵ॒  ॥26॥  
<details><summary>भट्टभास्करटीका</summary>

19-20अथ संयाज्ये - हव्यवाहं, स्विष्टमिति ॥ व्याख्याते 'जुष्टः' इत्यत्र ॥

- मन्त्रः ह॒व्य॒वाह॑मभिमाति॒षाह᳚म् ।
र॒ख्षो॒हण॒म्पृत॑नासु जि॒ष्णुम् ।  
ज्योति॑ष्मन्त॒न्दीद्य॑त॒म्पुर॑न्धिम् ।
अ॒ग्निꣵ स्वि॑ष्ट॒कृत॒मा हु॑वेम ।

  - टीका   यस्याग्निहोत्रं विच्छिद्यते तस्य संयाज्ये - हव्यवाहमिति त्रिष्टुभौ ॥ हव्यवाहं हविषां वोढारं अभिमातिषाहं पाप्मनामभिभवितारं रक्षोहणं रक्षसां हन्तारं पृतनासु संग्रामेषु जिष्णुं जयशीलं ज्योतिष्मन्तं दीप्तिमन्तं दीद्यतं निर्मलदीप्तिं पुरंधिं पुरुषु शरीरेषु धीयमानं उपास्यमानम्, पुरुप्रज्ञानं वा । पृषोदरादिः । ईदृशं स्विष्टकृतं अग्निं आहुवेम आह्वयाम । लिङ्याशिष्यङ् ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/sarva-prastutiH/3/1/3/20_sviShTam.md">
<details open><summary><h2>20 स्विष्टम् ...{Loading}...</h2></summary>

### मन्त्रः
स्वि॑ष्टम्

<details><summary>भट्टभास्करटीका</summary>

- मन्त्रः स्वि॑ष्टमग्ने अ॒भि तत्पृ॑णाहि ।
विश्वा॑ देव॒ पृत॑ना अ॒भिष्य ।  
उ॒रुन्न॒ᳶ पन्था᳚म्प्रदि॒शन्विभा॑हि ।
ज्योति॑ष्मद्धेह्य॒जर॑न्न॒ आयुः॑ ।

  - टीका  स्विष्टमग्न इति ॥ हे! आग्ने! स्विष्टं सम्यगिष्टं तत् अभिपृणाहि आभिमुख्येन पूरय पालय वा । 'सेर्ह्यपिच्च' इत्यस्य 'वा छन्दसि' इति बाधितत्वात् ङित्त्वाभावः । हे! देव! विश्वाः पृतनाः संग्रामान् अभिष्य आभिमुख्येनान्तं गमय । स्यतेः लोटि हिलोपे 'विभाषा' इति निघाताभावः । अस्मभ्यं च उरुं विशिष्टं प्रसिद्धं पन्थां पन्थानं मार्गं प्रदिशन् ददत् विभाहि विशेषेण संदीप्यस्व । किं च ज्योतिष्मत् उज्ज्वलं लोकपूजितं अजरं अजय्यं आयुः अस्मज्जीवितं वा अस्मभ्यं धेहि देहि ॥

इति ब्राह्मणे तृतीयाष्टके प्रथमे तृतीयोऽनुवाकः ॥  
</details>

</details>
</div>