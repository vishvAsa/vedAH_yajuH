---
title: ०५, यमनक्षत्रेष्टिब्राह्मणम् 
unicode_script: devanagari
---

## मूलम्
मि॒त्रो वा अ॑कामयत ।  
मि॒त्र॒धेय॑मे॒षु लो॒केष्व॒भिज॑येय॒मिति॑ ।  

स ए॒तम्मि॒त्राया॑नूरा॒धेभ्य॑श्च॒रुन्निर॑वपत् ।  
ततो॒ वै स मि॑त्र॒धेय॑मे॒षु लो॒केष्व॒भ्य॑जयत् ।  
मि॒त्र॒धेयꣳ॑ ह॒ वा ए॒षु लो॒केष्व॒भिज॑यति ।    


य ए॒तेन॑ ह॒विषा॒ यज॑ते ।  
य उ॑ चैनदे॒वव्ँ वेद॑ ।  
सोऽत्र॑ जुहोति ।   

मि॒त्राय॒ स्वाहा॑ऽनूरा॒धेभ्य॒स्स्वाहा᳚ ।  
मि॒त्र॒धेया॑य॒ स्वाहा॒ऽभिजि॑त्यै॒ स्वाहेति॑ ॥42॥  

<details open><summary>विश्वास-प्रस्तुतिः</summary>

मि॒त्रो वा अ॑कामयत - "मित्र॒धेय॑मे॒षु लो॒केष्व॒भिज॑येय॒"मिति॑ ।  
स ए॒तम्मि॒त्राया॑नूरा॒धेभ्य॑श्च॒रुन्निर॑वपत् ।  
ततो॒ वै स मि॑त्र॒धेय॑मे॒षु लो॒केष्व॒भ्य॑जयत् ।   
मि॒त्र॒धेयꣳ॑ ह॒ वा ए॒षु लो॒केष्व॒भिज॑यति ।  

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।  

"मि॒त्राय॒ स्वाहा॑ऽनूरा॒धेभ्य॒स्स्वाहा᳚ । मि॒त्र॒धेया॑य॒ स्वाहा॒ऽभिजि॑त्यै॒ स्वाहे"ति॑ ॥42॥  
</details>

<details><summary>मूलम्</summary>

मि॒त्रो वा अ॑कामयत - "मित्र॒धेय॑मे॒षु लो॒केष्व॒भिज॑येय॒"मिति॑ ।  
स ए॒तम्मि॒त्राया॑नूरा॒धेभ्य॑श्च॒रुन्निर॑वपत् ।  
ततो॒ वै स मि॑त्र॒धेय॑मे॒षु लो॒केष्व॒भ्य॑जयत् ।   
मि॒त्र॒धेयꣳ॑ ह॒ वा ए॒षु लो॒केष्व॒भिज॑यति ।  

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।  

"मि॒त्राय॒ स्वाहा॑ऽनूरा॒धेभ्य॒स्स्वाहा᳚ । मि॒त्र॒धेया॑य॒ स्वाहा॒ऽभिजि॑त्यै॒ स्वाहे"ति॑ ॥42॥  
</details>

<details><summary>भट्टभास्करटीका</summary>

1मित्रो वा इति ॥ मित्रधेयं मित्रत्वं सर्वस्य । मित्राय वा धातव्यं दातव्यं मित्रधेयम् ॥
</details>

## मूलम्
इन्द्रो॒ वा अ॑कामयत ।  
ज्यैष्ठ्य॑न्दे॒वाना॑म॒भिज॑येय॒मिति॑ ।  

स ए॒तमिन्द्रा॑य ज्ये॒ष्ठायै॑ पुरो॒डाश॒मेका॑दशकपाल॒न्निर॑वपन्म॒हाव्री॑हीणाम् ।  



ततो॒ वै स ज्यैष्ठ्य॑न्दे॒वाना॑म॒भ्य॑जयत् ।  
ज्यैष्ठ्यꣳ॑ ह॒ वै स॑मा॒नाना॑म॒भिज॑यति ।  

य ए॒तेन॑ ह॒विषा॒ यज॑ते ।  
य उ॑ चैनदे॒वव्ँ वेद॑ ।  
सोऽत्र॑ जुहोति ।  


इन्द्रा॑य॒ स्वाहा᳚ ज्ये॒ष्ठायै॒ स्वाहा᳚ ।  
ज्यैष्ठ्या॑य॒ स्वाहा॒भिजि॑त्यै॒ स्वाहेति॑ ॥43॥  
<details open><summary>विश्वास-प्रस्तुतिः</summary>

इन्द्रो॒ वा अ॑कामयत॒ - "ज्यैष्ठ्य॑न्दे॒वाना॑म॒भिज॑येय॒"मिति॑ ।  
स ए॒तमिन्द्रा॑य ज्ये॒ष्ठायै॑ पुरो॒डाश॒मेका॑दशकपाल॒न्निर॑वपन्म॒हाव्री॑हीणाम् ।  

ततो॒ वै स ज्यैष्ठ्य॑न्दे॒वाना॑म॒भ्य॑जयत् ।  
ज्यैष्ठ्यꣳ॑ ह॒ वै स॑मा॒नाना॑म॒भिज॑यति ।  

 य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।   
 "इन्द्रा॑य॒ स्वाहा᳚ ज्ये॒ष्ठायै॒ स्वाहा᳚ ।  
 ज्यैष्ठ्या॑य॒ स्वाहा॒भिजि॑त्यै॒ स्वाहे"ति॑ ॥43॥  
</details>

<details><summary>मूलम्</summary>

इन्द्रो॒ वा अ॑कामयत॒ - "ज्यैष्ठ्य॑न्दे॒वाना॑म॒भिज॑येय॒"मिति॑ ।  
स ए॒तमिन्द्रा॑य ज्ये॒ष्ठायै॑ पुरो॒डाश॒मेका॑दशकपाल॒न्निर॑वपन्म॒हाव्री॑हीणाम् ।  

ततो॒ वै स ज्यैष्ठ्य॑न्दे॒वाना॑म॒भ्य॑जयत् ।  
ज्यैष्ठ्यꣳ॑ ह॒ वै स॑मा॒नाना॑म॒भिज॑यति ।  

 य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।   
 "इन्द्रा॑य॒ स्वाहा᳚ ज्ये॒ष्ठायै॒ स्वाहा᳚ ।  
 ज्यैष्ठ्या॑य॒ स्वाहा॒भिजि॑त्यै॒ स्वाहे"ति॑ ॥43॥  
</details>

<details><summary>भट्टभास्करटीका</summary>

2महाव्रीहयः महाशालयः ॥
</details>

## मूलम्
प्र॒जाप॑ति॒र्वा अ॑कामयत ।  
मूल॑म्प्र॒जाव्ँवि॑न्दे॒येति॑ ।  

स ए॒तम्प्र॒जाप॑तये॒ मूला॑य च॒रुन्निर॑वपत् ।  
ततो॒ वै स मूल॑म्प्र॒जाम॑विन्दत ।  
मूलꣳ॑ ह॒ वै प्र॒जाव्ँ वि॑न्दते ।  

य ए॒तेन॑ ह॒विषा॒ यज॑ते ।  
य उ॑ चैनदे॒वव्ँ वेद॑ ।  
सोऽत्र॑ जुहोति ।  

प्र॒जाप॑तये॒ स्वाहा॒ मूला॑य॒ स्वाहा᳚ ।  
प्र॒जायै॒ स्वाहेति॑ ॥44॥  
<details open><summary>विश्वास-प्रस्तुतिः</summary>

प्र॒जाप॑ति॒र्वा अ॑कामयत॒ - "मूल॑म्प्र॒जाव्ँवि॑न्दे॒ये"ति॑ ।  
स ए॒तम्प्र॒जाप॑तये॒ मूला॑य च॒रुन्निर॑वपत् ।  

ततो॒ वै स मूल॑म्प्र॒जाम॑विन्दत ।  
मूलꣳ॑ ह॒ वै प्र॒जाव्ँ वि॑न्दते ।  

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।  
"प्र॒जाप॑तये॒ स्वाहा॒ मूला॑य॒ स्वाहा᳚ । प्र॒जायै॒ स्वाहे"ति॑ ॥44॥  
</details>

<details><summary>मूलम्</summary>

प्र॒जाप॑ति॒र्वा अ॑कामयत॒ - "मूल॑म्प्र॒जाव्ँवि॑न्दे॒ये"ति॑ ।  
स ए॒तम्प्र॒जाप॑तये॒ मूला॑य च॒रुन्निर॑वपत् ।  

ततो॒ वै स मूल॑म्प्र॒जाम॑विन्दत ।  
मूलꣳ॑ ह॒ वै प्र॒जाव्ँ वि॑न्दते ।  

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।  
"प्र॒जाप॑तये॒ स्वाहा॒ मूला॑य॒ स्वाहा᳚ । प्र॒जायै॒ स्वाहे"ति॑ ॥44॥  
</details>

<details><summary>भट्टभास्करटीका</summary>

3मूलं प्रधानभूतम् ॥
</details>

## मूलम्
आपो॒ वा अ॑कामयन्त ।  
स॒मु॒द्रङ्काम॑म॒भिज॑ये॒मेति॑ ।  

ता ए॒तम॒द्भ्यो॑ऽषा॒ढाभ्य॑श्च॒रुन्निर॑वपन्न् ।  
ततो॒ वै तास्स॑मु॒द्रङ्काम॑म॒भ्य॑जयन्न् ।  
स॒मु॒द्रꣳ ह॒ वै काम॑म॒भिज॑यति ।  

य ए॒तेन॑ ह॒विषा॒ यज॑ते ।  
य उ॑ चैनदे॒वव्ँ वेद॑ ।  
सोऽत्र॑ जुहोति ।  

अ॒द्भ्यस्स्वाहा॑ऽषा॒ढाभ्य॒स्स्वाहा᳚ ।  
स॒मु॒द्राय॒ स्वाहा॒ कामा॑य॒ स्वाहा᳚ ।  
अ॒भिजि॑त्यै॒ स्वाहेति॑ ॥45॥  
<details open><summary>विश्वास-प्रस्तुतिः</summary>

आपो॒ वा अ॑कामयन्त - "समु॒द्रङ्काम॑म॒भिज॑ये॒"मेति॑ ।  
ता ए॒तम॒द्भ्यो॑ऽषा॒ढाभ्य॑श्च॒रुन्निर॑वपन्न् ।  
ततो॒ वै तास्स॑मु॒द्रङ्काम॑म॒भ्य॑जयन्न् ।  
स॒मु॒द्रꣳ ह॒ वै काम॑म॒भिज॑यति ।  

 य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।  
 "अ॒द्भ्यस्स्वाहा॑ऽषा॒ढाभ्य॒स्स्वाहा᳚ । स॒मु॒द्राय॒ स्वाहा॒ कामा॑य॒ स्वाहा᳚ । अ॒भिजि॑त्यै॒  स्वाहे"ति॑ ॥45॥  
</details>

<details><summary>मूलम्</summary>

आपो॒ वा अ॑कामयन्त - "समु॒द्रङ्काम॑म॒भिज॑ये॒"मेति॑ ।  
ता ए॒तम॒द्भ्यो॑ऽषा॒ढाभ्य॑श्च॒रुन्निर॑वपन्न् ।  
ततो॒ वै तास्स॑मु॒द्रङ्काम॑म॒भ्य॑जयन्न् ।  
स॒मु॒द्रꣳ ह॒ वै काम॑म॒भिज॑यति ।  

 य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।  
 "अ॒द्भ्यस्स्वाहा॑ऽषा॒ढाभ्य॒स्स्वाहा᳚ । स॒मु॒द्राय॒ स्वाहा॒ कामा॑य॒ स्वाहा᳚ । अ॒भिजि॑त्यै॒  स्वाहे"ति॑ ॥45॥  
</details>

<details><summary>भट्टभास्करटीका</summary>

4समुद्रं कामं कामानां साधकमभिजयेमेति ॥
</details>

## मूलम्
विश्वे॒ वै दे॒वा अ॑कामयन्त ।  
अ॒न॒प॒ज॒य्यञ्ज॑ये॒मेति॑ ।  

त ए॒तव्ँ विश्वे᳚भ्यो दे॒वेभ्यो॑ऽषा॒ढाभ्य॑श्च॒रुन्निर॑वपन्न् ।  
ततो॒ वै ते॑ऽनपज॒य्यम॑जयन्न् ।  
अ॒न॒प॒ज॒य्यꣳ ह॒ वै ज॑यति ।  


य ए॒तेन॑ ह॒विषा॒ यज॑ते ।  
य उ॑ चैनदे॒वव्ँ वेद॑ ।  
सोऽत्र॑ जुहोति ।  


विश्वे᳚भ्यो दे॒वेभ्य॒स्स्वाहा॑ऽषा॒ढाभ्य॒स्स्वाहा᳚ ।  
अ॒न॒प॒ज॒य्याय॒ स्वाहा॒ जित्यै॒ स्वाहेति॑ ॥46॥  
<details open><summary>विश्वास-प्रस्तुतिः</summary>

विश्वे॒ वै दे॒वा अ॑कामयन्त -अनपज॒य्यञ्ज॑ये॒मे"ति॑ ।   
त ए॒तव्ँ विश्वे᳚भ्यो दे॒वेभ्यो॑ऽषा॒ढाभ्य॑श्च॒रुन्निर॑वपन्न् ।  

ततो॒ वै ते॑ऽनपज॒य्यम॑जयन्न् ।  
अ॒न॒प॒ज॒य्यꣳ ह॒ वै ज॑यति ।  

 य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।  
 "विश्वे᳚भ्यो दे॒वेभ्य॒स्स्वाहा॑ऽषा॒ढाभ्य॒स्स्वाहा᳚ । अ॒न॒प॒ज॒य्याय॒ स्वाहा॒ जित्यै॒ स्वाहे"ति॑ ॥46॥  
</details>

<details><summary>मूलम्</summary>

विश्वे॒ वै दे॒वा अ॑कामयन्त -अनपज॒य्यञ्ज॑ये॒मे"ति॑ ।   
त ए॒तव्ँ विश्वे᳚भ्यो दे॒वेभ्यो॑ऽषा॒ढाभ्य॑श्च॒रुन्निर॑वपन्न् ।  

ततो॒ वै ते॑ऽनपज॒य्यम॑जयन्न् ।  
अ॒न॒प॒ज॒य्यꣳ ह॒ वै ज॑यति ।  

 य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।  
 "विश्वे᳚भ्यो दे॒वेभ्य॒स्स्वाहा॑ऽषा॒ढाभ्य॒स्स्वाहा᳚ । अ॒न॒प॒ज॒य्याय॒ स्वाहा॒ जित्यै॒ स्वाहे"ति॑ ॥46॥  
</details>

## मूलम्

ब्रह्म॒ वा अ॑कामयत ।  
ब्र॒ह्म॒लो॒कम॒भिज॑येय॒मिति॑ ।  

तदे॒तम्ब्रह्म॑णेऽभि॒जिते॑ च॒रुन्निर॑वपत् ।  
ततो॒ वै तद्ब्र॑ह्मलो॒कम॒भ्य॑जयत् ।  
ब्र॒ह्म॒लो॒कꣳ ह॒ वा अ॒भिज॑यति ।  

य ए॒तेन॑ ह॒विषा॒ यज॑ते ।  
य उ॑ चैनदे॒वव्ँ वेद॑ ।  
सोऽत्र॑ जुहोति ।  

ब्रह्म॑णे॒ स्वाहा॑ऽभि॒जिते॒ स्वाहा᳚ ।  
ब्र॒ह्म॒लो॒काय॒ स्वाहा॒ऽभिजि॑त्यै॒ स्वाहेति॑ ॥47॥  
<details open><summary>विश्वास-प्रस्तुतिः</summary>

ब्रह्म॒ वा अ॑कामयत - "ब्रह्मलो॒कम॒भिज॑येय॒"मिति॑ ।  
तदे॒तम्ब्रह्म॑णेऽभि॒जिते॑ च॒रुन्निर॑वपत् ।  
ततो॒ वै तद्ब्र॑ह्मलो॒कम॒भ्य॑जयत् ।  
ब्र॒ह्म॒लो॒कꣳ ह॒ वा अ॒भिज॑यति ।  

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।   
"ब्रह्म॑णे॒ स्वाहा॑ऽभि॒जिते॒ स्वाहा᳚ । ब्र॒ह्म॒लो॒काय॒ स्वाहा॒ऽभिजि॑त्यै॒ स्वाहे"ति॑ ॥47॥  
</details>

<details><summary>मूलम्</summary>

ब्रह्म॒ वा अ॑कामयत - "ब्रह्मलो॒कम॒भिज॑येय॒"मिति॑ ।  
तदे॒तम्ब्रह्म॑णेऽभि॒जिते॑ च॒रुन्निर॑वपत् ।  
ततो॒ वै तद्ब्र॑ह्मलो॒कम॒भ्य॑जयत् ।  
ब्र॒ह्म॒लो॒कꣳ ह॒ वा अ॒भिज॑यति ।  

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।   
"ब्रह्म॑णे॒ स्वाहा॑ऽभि॒जिते॒ स्वाहा᳚ । ब्र॒ह्म॒लो॒काय॒ स्वाहा॒ऽभिजि॑त्यै॒ स्वाहे"ति॑ ॥47॥  
</details>

<details><summary>भट्टभास्करटीका</summary>

5-6अनपजय्यं केनचिदप्यपजेतुमशक्यम् । "क्षय्यजय्यौ शक्यार्थे" इति निपात्यते । "ययतोः " इत्युत्तरपदान्तोदात्तत्वम् । क्रियाविशेषण चेदम् ॥
</details>

## मूलम्
विष्णु॒र्वा अ॑कामयत ।  
पुण्य॒ꣵ श्लोकꣳ॑ शृण्वीय ।  
न मा॑ पा॒पी की॒र्तिराग॑च्छे॒दिति॑ ।  

स ए॒तव्ँ विष्ण॑वे श्रो॒णायै॑ पुरो॒डाश॑न्त्रिकपा॒लन्निर॑वपत् ।  
ततो॒ वै स पुण्य॒ꣵ॒ श्लोक॑मशृणुत ।  
नैन॑म्पा॒पी की॒र्तिराग॑च्छत् ।  

पुण्यꣳ॑ ह॒ वै श्लोकꣳ॑ शृणुते ।  
नैन॑म्पा॒पी की॒र्तिराग॑च्छति ।  

य ए॒तेन॑ ह॒विषा॒ यज॑ते ।  
य उ॑ चैनदे॒वव्ँ वेद॑ ।  
सोऽत्र॑ जुहोति ।  
विष्ण॑वे॒ स्वाहा᳚ श्रो॒णायै॒ स्वाहा᳚ ।  
श्लोका॑य॒ स्वाहा᳚ श्रु॒ताय॒ स्वाहेति॑ ॥48॥  
<details open><summary>विश्वास-प्रस्तुतिः</summary>

विष्णु॒र्वा अ॑कामयत॒ - "पुण्य॒ꣵ श्लोकꣳ॑ शृण्वीय॒ न मा॑ पा॒पी की॒र्तिराग॑च्छे॒"दिति॑ ।  
स ए॒तव्ँ विष्ण॑वे श्रो॒णायै॑ पुरो॒डाश॑न्त्रिकपा॒लन्निर॑वपत् ।  
ततो॒ वै स पुण्य॒ꣵ॒ श्लोक॑मशृणुत ।  

नैन॑म्पा॒पी की॒र्तिराग॑च्छत् ।  
पुण्यꣳ॑ ह॒ वै श्लोकꣳ॑ शृणुते ।  
नैन॑म्पा॒पी की॒र्तिराग॑च्छति ।  

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति  ।  
"विष्ण॑वे॒ स्वाहा᳚ श्रो॒णायै॒ स्वाहा᳚ । श्लोका॑य॒ स्वाहा᳚ श्रु॒ताय॒ स्वाहे"ति॑ ॥48॥  
</details>

<details><summary>मूलम्</summary>

विष्णु॒र्वा अ॑कामयत॒ - "पुण्य॒ꣵ श्लोकꣳ॑ शृण्वीय॒ न मा॑ पा॒पी की॒र्तिराग॑च्छे॒"दिति॑ ।  
स ए॒तव्ँ विष्ण॑वे श्रो॒णायै॑ पुरो॒डाश॑न्त्रिकपा॒लन्निर॑वपत् ।  
ततो॒ वै स पुण्य॒ꣵ॒ श्लोक॑मशृणुत ।  

नैन॑म्पा॒पी की॒र्तिराग॑च्छत् ।  
पुण्यꣳ॑ ह॒ वै श्लोकꣳ॑ शृणुते ।  
नैन॑म्पा॒पी की॒र्तिराग॑च्छति ।  

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति  ।  
"विष्ण॑वे॒ स्वाहा᳚ श्रो॒णायै॒ स्वाहा᳚ । श्लोका॑य॒ स्वाहा᳚ श्रु॒ताय॒ स्वाहे"ति॑ ॥48॥  
</details>

<details><summary>भट्टभास्करटीका</summary>

7पुण्यश्लोकः पावनशब्दः ॥
</details>

## मूलम्
वस॑वो॒ वा अ॑कामयन्त ।  
अग्र॑न्दे॒वता॑ना॒म्परी॑या॒मेति॑ ।  

त ए॒तव्ँवसु॑भ्य॒श्श्रवि॑ष्ठाभ्यᳶ पुरो॒डाश॑म॒ष्टाक॑पाल॒न्निर॑वपन्न् ।  
ततो॒ वै तेऽग्र॑न्दे॒वता॑ना॒म्पर्या॑यन्न् ।  
अग्रꣳ॑ ह॒ वै स॑मा॒नाना॒म्पर्ये॑ति ।  

य ए॒तेन॑ ह॒विषा॒ यज॑ते ।  
य उ॑ चैनदे॒वव्ँ वेद॑ ।  
सोऽत्र॑ जुहोति ।  
वसु॑भ्य॒स्स्वाहा॒ श्रवि॑ष्ठाभ्य॒स्स्वाहा᳚ ।  
अग्रा॑य॒ स्वाहा॒ परी᳚त्यै॒ स्वाहेति॑ ॥49॥  
<details open><summary>विश्वास-प्रस्तुतिः</summary>

वस॑वो॒ वा अ॑कामयन्त॒ - "अग्र॑न्दे॒वता॑ना॒म्परी॑या॒मे"ति॑ ।  
त ए॒तव्ँवसु॑भ्य॒श्श्रवि॑ष्ठाभ्यᳶ पुरो॒डाश॑म॒ष्टाक॑पाल॒न्निर॑वपन्न् ।  

ततो॒ वै तेऽग्र॑न्दे॒वता॑ना॒म्पर्या॑यन्न् ।  
अग्रꣳ॑ ह॒ वै स॑मा॒नाना॒म्पर्ये॑ति ।  

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।  
"वसु॑भ्य॒स्स्वाहा॒ श्रवि॑ष्ठाभ्य॒स्स्वाहा᳚ । अग्रा॑य॒ स्वाहा॒ परी᳚त्यै॒ स्वाहे"ति॑ ॥49॥  
</details>

<details><summary>मूलम्</summary>

वस॑वो॒ वा अ॑कामयन्त॒ - "अग्र॑न्दे॒वता॑ना॒म्परी॑या॒मे"ति॑ ।  
त ए॒तव्ँवसु॑भ्य॒श्श्रवि॑ष्ठाभ्यᳶ पुरो॒डाश॑म॒ष्टाक॑पाल॒न्निर॑वपन्न् ।  

ततो॒ वै तेऽग्र॑न्दे॒वता॑ना॒म्पर्या॑यन्न् ।  
अग्रꣳ॑ ह॒ वै स॑मा॒नाना॒म्पर्ये॑ति ।  

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।  
"वसु॑भ्य॒स्स्वाहा॒ श्रवि॑ष्ठाभ्य॒स्स्वाहा᳚ । अग्रा॑य॒ स्वाहा॒ परी᳚त्यै॒ स्वाहे"ति॑ ॥49॥  
</details>

<details><summary>भट्टभास्करटीका</summary>

8अग्रं प्राधान्यम् ॥
</details>

## मूलम्
इन्द्रो॒ वा अ॑कामयत ।  
दृ॒ढोऽशि॑थिलस्स्या॒मिति॑ ।  

स ए॒तव्ँवरु॑णाय श॒तभि॑षजे भेष॒जेभ्य॑ᳶ पुरो॒डाश॒न्दश॑कपाल॒न्निर॑वपत्कृ॒ष्णाना᳚व्ँव्रीही॒णाम् ।  
ततो॒ वै स दृ॒ढोऽशि॑थिलोऽभवत् ।  
दृ॒ढो ह॒ वा अशि॑थिलो भवति ।  

य ए॒तेन॑ ह॒विषा॒ यज॑ते ।  
य उ॑ चैनदे॒वव्ँ वेद॑ ।  
सोऽत्र॑ जुहोति ।  

वरु॑णाय॒ स्वाहा॑ श॒तभि॑षजे॒ स्वाहा᳚ ।  
भे॒ष॒जेभ्य॒स्स्वाहेति॑ ॥50॥  
<details open><summary>विश्वास-प्रस्तुतिः</summary>

इन्द्रो॒ वा अ॑कामयत - "दृ॒ढोऽशि॑थिलस्स्या॒"मिति॑ ।  
स ए॒तव्ँवरु॑णाय श॒तभि॑षजे भेष॒जेभ्य॑ᳶ पुरो॒डाश॒न्दश॑कपाल॒न्निर॑वपत्कृ॒ष्णाना᳚व्ँव्रीही॒णाम् ।  
ततो॒ वै स दृ॒ढोऽशि॑थिलोऽभवत् ।  
दृ॒ढो ह॒ वा अशि॑थिलो भवति ।  

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।  
"वरु॑णाय॒ स्वाहा॑ श॒तभि॑षजे॒ स्वाहा᳚ । भे॒ष॒जेभ्य॒स्स्वाहे"ति॑ ॥50॥  
</details>

<details><summary>मूलम्</summary>

इन्द्रो॒ वा अ॑कामयत - "दृ॒ढोऽशि॑थिलस्स्या॒"मिति॑ ।  
स ए॒तव्ँवरु॑णाय श॒तभि॑षजे भेष॒जेभ्य॑ᳶ पुरो॒डाश॒न्दश॑कपाल॒न्निर॑वपत्कृ॒ष्णाना᳚व्ँव्रीही॒णाम् ।  
ततो॒ वै स दृ॒ढोऽशि॑थिलोऽभवत् ।  
दृ॒ढो ह॒ वा अशि॑थिलो भवति ।  

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।  
"वरु॑णाय॒ स्वाहा॑ श॒तभि॑षजे॒ स्वाहा᳚ । भे॒ष॒जेभ्य॒स्स्वाहे"ति॑ ॥50॥  
</details>

<details><summary>भट्टभास्करटीका</summary>

9-10दृढः चिरजीवनः अशिथिलः अशिथिलाङ्गः ॥
</details>

## मूलम्
अ॒जो वा एक॑पादकामयत ।  
ते॒ज॒स्वी ब्र॑ह्मवर्च॒सी स्या॒मिति॑ ।  

स ए॒तम॒जायैक॑पदे प्रोष्ठप॒देभ्य॑श्च॒रुन्निर॑वपत् ।  
ततो॒ वै स ते॑ज॒स्वी ब्र॑ह्मवर्च॒स्य॑भवत् ।  
ते॒ज॒स्वी ह॒ वै ब्र॑ह्मवर्च॒सी भ॑वति ।  

य ए॒तेन॑ ह॒विषा॒ यजते ।  
य उ॑ चैनदे॒वव्ँ वेद॑ ।  
सोऽत्र॑ जुहोति ।  
अ॒जायैक॑पदे॒ स्वाहा᳚ प्रोष्ठप॒देभ्य॒स्स्वाहा᳚ ।  
तेज॑से॒ स्वाहा᳚ ब्रह्मवर्च॒साय॒ स्वाहेति॑ ॥51॥  

<details open><summary>विश्वास-प्रस्तुतिः</summary>

अ॒जो वा एक॑पादकामयत - "तेज॒स्वी ब्र॑ह्मवर्च॒सी स्या॒"मिति॑ ।  
स ए॒तम॒जायैक॑पदे प्रोष्ठप॒देभ्य॑श्च॒रुन्निर॑वपत् ।  

ततो॒ वै स ते॑ज॒स्वी ब्र॑ह्मवर्च॒स्य॑भवत् ।  
ते॒ज॒स्वी ह॒ वै ब्र॑ह्मवर्च॒सी भ॑वति ।  
य ए॒तेन॑ ह॒विषा॒ यजते॒ य उ॑ चैनदे॒वव्ँ वेद॒ सोऽत्र॑ जुहोति ।   
"अ॒जायैक॑पदे॒ स्वाहा᳚ प्रोष्ठप॒देभ्य॒स्स्वाहा᳚ । तेज॑से॒ स्वाहा᳚ ब्रह्मवर्च॒साय॒ स्वाहे"ति॑ ॥51॥  
</details>

<details><summary>मूलम्</summary>

अ॒जो वा एक॑पादकामयत - "तेज॒स्वी ब्र॑ह्मवर्च॒सी स्या॒"मिति॑ ।  
स ए॒तम॒जायैक॑पदे प्रोष्ठप॒देभ्य॑श्च॒रुन्निर॑वपत् ।  

ततो॒ वै स ते॑ज॒स्वी ब्र॑ह्मवर्च॒स्य॑भवत् ।  
ते॒ज॒स्वी ह॒ वै ब्र॑ह्मवर्च॒सी भ॑वति ।  
य ए॒तेन॑ ह॒विषा॒ यजते॒ य उ॑ चैनदे॒वव्ँ वेद॒ सोऽत्र॑ जुहोति ।   
"अ॒जायैक॑पदे॒ स्वाहा᳚ प्रोष्ठप॒देभ्य॒स्स्वाहा᳚ । तेज॑से॒ स्वाहा᳚ ब्रह्मवर्च॒साय॒ स्वाहे"ति॑ ॥51॥  
</details>

## मूलम्
अहि॒र्वै बु॒ध्नियो॑ऽकामयत ।  
इ॒माम्प्र॑ति॒ष्ठाव्ँ वि॑न्दे॒येति॑ ।  
स ए॒तमह॑ये बु॒ध्निया॑य प्रोष्ठप॒देभ्य॑ᳶ पुरो॒डाश॒म्भूमि॑कपाल॒न्निर॑वत् ।  
ततो॒ वै स इ॒माम्प्र॑ति॒ष्ठाम॑विन्दत ।  
इ॒माꣳ ह॒ वै प्र॑ति॒ष्ठाव्ँ वि॑न्दते ।  

य ए॒तेन॑ ह॒विषा॒ यज॑ते ।  
य उ॑ चैनदे॒वव्ँ वेद॑ ।  
सोऽत्र॑ जुहोति ।  

अह॑ये बु॒ध्निया॑य॒ स्वाहा᳚ प्रोष्ठप॒देभ्य॒स्स्वाहा᳚ ।  
प्र॒ति॒ष्ठायै॒ स्वाहेति॑ ॥52॥  
<details open><summary>विश्वास-प्रस्तुतिः</summary>

अहि॒र्वै बु॒ध्नियो॑ऽकामयत -"इ॒माम्प्र॑ति॒ष्ठाव्ँ वि॑न्दे॒ये"ति॑ ।  

स ए॒तमह॑ये बु॒ध्निया॑य प्रोष्ठप॒देभ्य॑ᳶ पुरो॒डाश॒म्भूमि॑कपाल॒न्निर॑वत् ।  


ततो॒ वै स इ॒माम्प्र॑ति॒ष्ठाम॑विन्दत ।  
इ॒माꣳ ह॒ वै प्र॑ति॒ष्ठाव्ँ वि॑न्दते ।  

 य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।  
 "अह॑ये बु॒ध्निया॑य॒ स्वाहा᳚ प्रोष्ठप॒देभ्य॒स्स्वाहा᳚ । प्र॒ति॒ष्ठायै॒ स्वाहे"ति॑ ॥52॥  
</details>

<details><summary>मूलम्</summary>

अहि॒र्वै बु॒ध्नियो॑ऽकामयत -"इ॒माम्प्र॑ति॒ष्ठाव्ँ वि॑न्दे॒ये"ति॑ ।  

स ए॒तमह॑ये बु॒ध्निया॑य प्रोष्ठप॒देभ्य॑ᳶ पुरो॒डाश॒म्भूमि॑कपाल॒न्निर॑वत् ।  


ततो॒ वै स इ॒माम्प्र॑ति॒ष्ठाम॑विन्दत ।  
इ॒माꣳ ह॒ वै प्र॑ति॒ष्ठाव्ँ वि॑न्दते ।  

 य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।  
 "अह॑ये बु॒ध्निया॑य॒ स्वाहा᳚ प्रोष्ठप॒देभ्य॒स्स्वाहा᳚ । प्र॒ति॒ष्ठायै॒ स्वाहे"ति॑ ॥52॥  
</details>

<details><summary>भट्टभास्करटीका</summary>

11-12इमां पृथिवीमेव प्रतिष्ठां लभेथेति । भूमिकपालः भूमिरेव कपालमस्येति ॥
</details>

## मूलम्
पू॒षा वा अ॑कामयत ।  
प॒शु॒मान्थ्स्या॒मिति॑ ।  
स ए॒तम्पू॒ष्णे रे॒वत्यै॑ च॒रुन्निर॑वपत् ।  
ततो॒ वै स प॑शु॒मान॑भवत् ।  
प॒शु॒मान् ह॒ वै भ॑वति ।  
य ए॒तेन॑ ह॒विषा॒ यज॑ते ।  
य उ॑ चैनदे॒वव्ँ वेद॑ ।  
सोऽत्र॑ जुहोति ।  
पू॒ष्णे स्वाहा॑ रे॒वत्यै॒ स्वाहा᳚ ।  
प॒शुभ्य॒स्स्वाहेति॑ ॥53॥
<details open><summary>विश्वास-प्रस्तुतिः</summary>

पू॒षा वा अ॑कामयत - "पशु॒मान्थ्स्या॒"मिति॑ ।  
स ए॒तम्पू॒ष्णे रे॒वत्यै॑ च॒रुन्निर॑वपत् ।  
ततो॒ वै स प॑शु॒मान॑भवत् ।  
प॒शु॒मान् ह॒ वै भ॑वति ।  

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति । "पू॒ष्णे स्वाहा॑ रे॒वत्यै॒ स्वाहा᳚ । प॒शुभ्य॒स्स्वाहे"ति॑ ॥53॥  
</details>

<details><summary>मूलम्</summary>

पू॒षा वा अ॑कामयत - "पशु॒मान्थ्स्या॒"मिति॑ ।  
स ए॒तम्पू॒ष्णे रे॒वत्यै॑ च॒रुन्निर॑वपत् ।  
ततो॒ वै स प॑शु॒मान॑भवत् ।  
प॒शु॒मान् ह॒ वै भ॑वति ।  

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति । "पू॒ष्णे स्वाहा॑ रे॒वत्यै॒ स्वाहा᳚ । प॒शुभ्य॒स्स्वाहे"ति॑ ॥53॥  
</details>

## मूलम्
अ॒श्विनौ॒ वा अ॑कामयेताम् ।  
श्रो॒त्र॒स्विना॒वब॑धिरौ स्या॒वेति॑ ।  
तावे॒तम॒श्विभ्या॑मश्व॒युग्भ्या᳚म्पुरो॒डाश॑न्द्विकपा॒लन्निर॑वपताम् ।  
ततो॒ वै तौ श्रो᳚त्र॒स्विना॒वब॑धिरावभवताम् ।  
श्रो॒त्र॒स्वी ह॒ वा अब॑धिरो भवति ।  
य एते॒न॑ ह॒विषा॒ यज॑ते ।  
य उ॑ चैनदे॒वव्ँ वेद॑ ।  
सोऽत्र॑ जुहोति ।  
अ॒श्विभ्या॒ꣳ॒ स्वाहा᳚ऽश्व॒युग्भ्या॒ꣳ॒ स्वाहा᳚ ।  
श्रोत्रा॑य॒ स्वाहा॒ श्रुत्यै॒ स्वाहेति॑ ॥54॥  

<details open><summary>विश्वास-प्रस्तुतिः</summary>

अ॒श्विनौ॒ वा अ॑कामयेताम्- "श्रोत्र॒स्विना॒वब॑धिरौ स्या॒वे"ति॑ ।  
तावे॒तम॒श्विभ्या॑मश्व॒युग्भ्या᳚म्पुरो॒डाश॑न्द्विकपा॒लन्निर॑वपताम् ।  
ततो॒ वै तौ श्रो᳚त्र॒स्विना॒वब॑धिरावभवताम् ।  
श्रो॒त्र॒स्वी ह॒ वा अब॑धिरो भवति ।  

य एते॒न॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।   
"अ॒श्विभ्या॒ꣳ॒ स्वाहा᳚ऽश्व॒युग्भ्या॒ꣳ॒ स्वाहा᳚ ।  श्रोत्रा॑य॒ स्वाहा॒ श्रुत्यै॒ स्वाहे''ति॑ ॥54॥  
</details>

<details><summary>मूलम्</summary>

अ॒श्विनौ॒ वा अ॑कामयेताम्- "श्रोत्र॒स्विना॒वब॑धिरौ स्या॒वे"ति॑ ।  
तावे॒तम॒श्विभ्या॑मश्व॒युग्भ्या᳚म्पुरो॒डाश॑न्द्विकपा॒लन्निर॑वपताम् ।  
ततो॒ वै तौ श्रो᳚त्र॒स्विना॒वब॑धिरावभवताम् ।  
श्रो॒त्र॒स्वी ह॒ वा अब॑धिरो भवति ।  

य एते॒न॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति ।   
"अ॒श्विभ्या॒ꣳ॒ स्वाहा᳚ऽश्व॒युग्भ्या॒ꣳ॒ स्वाहा᳚ ।  श्रोत्रा॑य॒ स्वाहा॒ श्रुत्यै॒ स्वाहे''ति॑ ॥54॥  
</details>

## मूलम्
य॒मो वा अ॑कामयत ।  
पि॒तृ॒णाꣳ रा॒ज्यम॒भिज॑येय॒मिति॑ ।  
स ए॒तय्ँ य॒माया॑प॒भर॑णीभ्यश्च॒रुन्निर॑पवत् ।  
ततो॒ वै स पि॑तृ॒णाꣳ रा॒ज्यम॒भ्य॑जयत् ।  
स॒मा॒नानाꣳ॑ ह॒ वै रा॒ज्यम॒भिज॑यति ।  
य ए॒तेन॑ ह॒विषा॒ यज॑ते ।  
य उ॑ चैनदे॒वव्ँ वेद॑ ।  
सोऽत्र॑ जुहोति ।  
य॒माय॒ स्वाहा॑ऽप॒भर॑णीभ्य॒स्स्वाहा᳚ ।  
रा॒ज्याय॒ स्वाहा॒भिजि॑त्यै॒ स्वाहेति॑ ।  
<details open><summary>विश्वास-प्रस्तुतिः</summary>

य॒मो वा अ॑कामयत - '' पितृ॒णाꣳ रा॒ज्यम॒भिज॑येय॒''मिति॑ ।   
स ए॒तय्ँ य॒माया॑प॒भर॑णीभ्यश्च॒रुन्निर॑पवत् ।  
ततो॒ वै स पि॑तृ॒णाꣳ रा॒ज्यम॒भ्य॑जयत् ।  
स॒मा॒नानाꣳ॑ ह॒ वै रा॒ज्यम॒भिज॑यति ।  

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति । "य॒माय॒ स्वाहा॑ऽप॒भर॑णीभ्य॒स्स्वाहा᳚ । रा॒ज्याय॒ स्वाहा॒भिजि॑त्यै॒ स्वाहे''ति॑ ॥55॥  
</details>

<details><summary>मूलम्</summary>

य॒मो वा अ॑कामयत - '' पितृ॒णाꣳ रा॒ज्यम॒भिज॑येय॒''मिति॑ ।   
स ए॒तय्ँ य॒माया॑प॒भर॑णीभ्यश्च॒रुन्निर॑पवत् ।  
ततो॒ वै स पि॑तृ॒णाꣳ रा॒ज्यम॒भ्य॑जयत् ।  
स॒मा॒नानाꣳ॑ ह॒ वै रा॒ज्यम॒भिज॑यति ।  

य ए॒तेन॑ ह॒विषा॒ यज॑ते॒ य उ॑ चैनदे॒वव्ँ वेद॒ सोऽत्र॑ जुहोति । "य॒माय॒ स्वाहा॑ऽप॒भर॑णीभ्य॒स्स्वाहा᳚ । रा॒ज्याय॒ स्वाहा॒भिजि॑त्यै॒ स्वाहे''ति॑ ॥55॥  
</details>

## मूलम्
अथै॒तद॑मावा॒स्या॑या॒ आज्य॒न्निर्व॑पति ।  
कामो॒ वा अ॑मावा॒स्या᳚ ।  
काम॒ आज्य᳚म् ।  
कामे॑नै॒व काम॒ꣳ॒ सम॑र्धयति ।  
ख्षि॒प्रमे॑न॒ꣳ॒ सकाम॒ उप॑नमति ।  
येन॒ कामे॑न॒ यज॑ते ।  
सोऽत्र॑ जुहोति ।  
अ॒मा॒वा॒स्या॑यै॒ स्वाहा॒ कामा॑य॒ स्वाहाऽऽग॑त्यै॒ स्वाहेति॑ ॥56॥  
<details open><summary>विश्वास-प्रस्तुतिः</summary>

अथै॒तद॑मावा॒स्या॑या॒ आज्य॒न्निर्व॑पति ।  
कामो॒ वा अ॑मावा॒स्या᳚ , काम॒ आज्य॒म् , कामे॑नै॒व काम॒ꣳ॒ सम॑र्धयति ।  
ख्षि॒प्रमे॑न॒ꣳ॒ सकाम॒ उप॑नमति ।  

येन॒ कामे॑न॒ यज॑ते॒ सोऽत्र॑ जुहोति ।   
''अ॒मा॒वा॒स्या॑यै॒ स्वाहा॒ कामा॑य॒ स्वाहाऽऽग॑त्यै॒ स्वाहे''ति॑ ॥56॥  
</details>

<details><summary>मूलम्</summary>

अथै॒तद॑मावा॒स्या॑या॒ आज्य॒न्निर्व॑पति ।  
कामो॒ वा अ॑मावा॒स्या᳚ , काम॒ आज्य॒म् , कामे॑नै॒व काम॒ꣳ॒ सम॑र्धयति ।  
ख्षि॒प्रमे॑न॒ꣳ॒ सकाम॒ उप॑नमति ।  

येन॒ कामे॑न॒ यज॑ते॒ सोऽत्र॑ जुहोति ।   
''अ॒मा॒वा॒स्या॑यै॒ स्वाहा॒ कामा॑य॒ स्वाहाऽऽग॑त्यै॒ स्वाहे''ति॑ ॥56॥  
</details>

<details><summary>भट्टभास्करटीका</summary>

13-15श्रोत्रस्विनौश्रोत्रवन्तौ प्रशस्तश्रोत्रौ । सकारोपजनः छान्दसः । अबधिरौ श्रवणशक्तिमन्तौ । गतमन्यत् ॥

इति तैत्तिरीयब्राह्मणे तृतीये प्रथमे पञ्चमोऽनुवाकः ॥  

</details>

