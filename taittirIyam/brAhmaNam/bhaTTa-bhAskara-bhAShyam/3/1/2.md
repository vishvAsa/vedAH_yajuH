+++
title = "+०२, यमनक्षत्राणां याज्यानुवाक्याः"
unicode_script = "devanagari"

+++

<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/bhaTTa-bhAskara-bhAShyam/3/1/2/01_RddhyAsma.md">
<details open><summary><h2>01 ऋद्ध्यास्म ...{Loading}...</h2></summary>

### मन्त्रः
ऋ॒द्ध्यास्म॑ ह॒व्यैर्नम॑सोप॒सद्य॑ ।  
मि॒त्रन्दे॒वम्मि॑त्र॒धेय॑न्नो अस्तु ।  
अ॒नू॒रा॒धान् ह॒विषा॑ व॒र्धय॑न्तः ।  
श॒तञ्जी॑वेम श॒रद॒स्सवी॑राः ।  


<details><summary>भट्टभास्करटीका</summary>

1अनूराधानां - ऋध्यास्येति ॥ ऋध्यास्म समृद्धा भूयास्म हव्यैः हविर्भिः नमसा प्रणिपातेन च मित्रं देवं उपसद्य उपसङ्गम्य ऋध्यास्म स च देवोऽस्माकं मित्रधेयं मित्रमस्तु । स्वार्थिको धेयप्रत्ययः । यद्वा - मित्रेण यत् धेयं देयं तन्नोऽस्तु । वयं च अनूराधान् नक्षत्रं हविषा तदीयेन वर्धयन्तः शतं जीवेम शरदः सवीराः गतम् ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/bhaTTa-bhAskara-bhAShyam/3/1/2/02_chitrannakhShatramudagAtpurastAt.md">
<details open><summary><h2>02 चित्रन्नख्षत्रमुदगात्पुरस्तात् ...{Loading}...</h2></summary>

### मन्त्रः
चि॒त्रन्नख्ष॑त्र॒मुद॑गात्पु॒रस्ता᳚त् ।  
अ॒नू॒रा॒धास॒ इति॒ यद्वद॑न्ति ।  
तन्मि॒त्र ए॑ति प॒थिभि॑र्देव॒यानैः᳚ ।  
हि॒र॒ण्ययै॒र्वित॑तैर॒न्तरि॑ख्षे ।  


<details><summary>भट्टभास्करटीका</summary>

2चित्रमिति ॥ चित्रं चाथनीयं इदं नक्षत्रं पुरस्तात् उदगात् उदेति । अनूराधास इति यन्नक्षत्रं वदन्ति लौकिका अपि । तत नक्षत्रं मित्रः एति पथिभिः देवयानैः देवा यैर्गच्छन्ति । हिरण्ययैः हितरमणीयैः अन्तरिक्षे विततैः ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/bhaTTa-bhAskara-bhAShyam/3/1/2/03_indro_jyeShThAmanu.md">
<details open><summary><h2>03 इन्द्रो ज्येष्ठामनु ...{Loading}...</h2></summary>

### मन्त्रः
इन्द्रो᳚ ज्ये॒ष्ठामनु॒ नख्ष॑त्रमेति ।   
यस्मि॑न्वृ॒त्रव्ँ वृ॑त्र॒तूर्ये॑ त॒तार॑ ॥13॥  
तस्मि॑न्व॒यम॒मृत॒न्दुहा॑नाः ।  
ख्षुध॑न्तरेम॒ दुरि॑ति॒न्दुरि॑ष्टिम् ।  


<details><summary>भट्टभास्करटीका</summary>

3ज्येष्ठायाः - इन्द्र इति ॥ ज्येष्ठां नक्षत्रं इन्द्रोऽन्वेति अनुगच्छति । यस्मिन् नक्षत्रे निमित्तभूते वृत्रतुर्ये वृत्रवधार्थे संङ्ग्रामे वृत्रं इन्द्रः ततार आक्रम्य हतवान् । वयमपि तस्मिन् नक्षत्रे निमित्ते अमृतं दुहानाः क्षुधं तरेम नाशयेम । दुरितिं दुरिष्टिं च दुर्यागफलम् ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/bhaTTa-bhAskara-bhAShyam/3/1/2/04_purandarAya_vRShabhAya.md">
<details open><summary><h2>04 पुरन्दराय वृषभाय ...{Loading}...</h2></summary>

### मन्त्रः
पु॒र॒न्द॒राय॑ वृष॒भाय॑ धृ॒ष्णवे᳚ ।  
अषा॑ढाय॒ सह॑मानाय मी॒ढुषे᳚ ।  
इन्द्रा॑य ज्ये॒ष्ठा मधु॑म॒द्दुहा॑ना ।  
उ॒रुङ्कृ॑णोतु॒ यज॑मानाय लो॒कम् ।   


<details><summary>भट्टभास्करटीका</summary>

4पुरंदरायेति ॥ पुरंदराय मेघानां दारयित्रे । 'वाचंयमपुरंदरौ' इति निपातः । वृषभाय वर्षयित्रे धृष्णवे धर्षणशीलाय शत्रूणाम् । अषाढाय केनचिदप्यनभिभूताय सहमानाय सर्वस्याभिभवित्रे मीढुषे सेक्त्रे ईदृशाय इन्द्राय मधुमत् मधुर हविः दुहाना क्षारयन्ती ज्येष्ठा नक्षत्रं यजमानाय उरुं लोकं स्थानं कृणोतु करोतु ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/bhaTTa-bhAskara-bhAShyam/3/1/2/05_mUlamprajAv.N_vIravatIv.N.md">
<details open><summary><h2>05 मूलम्प्रजाव्ँ वीरवतीव्ँ ...{Loading}...</h2></summary>

### मन्त्रः

मूल॑म्प्र॒जाव्ँ वी॒रव॑तीव्ँ विदेय ।  
परा᳚च्येतु॒ निर्ऋ॑तिᳶ परा॒चा ।  
गोभि॒र्नख्ष॑त्रम्प॒शुभि॒स्सम॑क्तम् ।  
अह॑र्भूया॒द्यज॑मानाय॒ मह्य᳚म् ॥14॥  

<details><summary>भट्टभास्करटीका</summary>

5मूलस्य - मूलमिति ॥ मूलं नक्षत्रं प्रजां वीरवतीं विक्रान्तपुरुषवतीं ईदृश्याः प्रजाया हेतुम् । तद्धेतुत्वात्ताच्छब्द्यम् । विदेय लप्सीय । मूलहेतुकां वा प्रजां विदेय । पराची परागता वैमुख्यं भजमाना निर्ऋतिः कृच्छ्रापत्तिः मूलस्य देवता एतु इतो गच्छतु पराचा अपुनरावृत्तिकेन मार्गेण । तथासति गोभिः पशुभिश्चान्यैः समक्तं सङ्गतं नक्षत्रं अहः मूलस्येयं संज्ञेत्येके । अहराख्यं नक्षत्रं अहरिव प्रकाशकं निर्ऋतिव्यपगमेनेत्यन्ये । तदीदृशं नक्षत्रं मह्यं यजमानाय गोभिः पशुभिः समक्तं भूयात् ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/bhaTTa-bhAskara-bhAShyam/3/1/2/06_aharno_adya.md">
<details open><summary><h2>06 अहर्नो अद्य ...{Loading}...</h2></summary>

### मन्त्रः

अह॑र्नो अ॒द्य सु॑वि॒ते द॑धातु ।   
मूल॒न्नख्ष॑त्र॒मिति॒ यद्वद॑न्ति ।  
परा॑चीव्ँ वा॒चा निर्ऋ॑तिन्नुदामि ।  
शि॒वम्प्र॒जायै॑ शि॒वम॑स्तु॒ मह्य᳚म् ।  

<details><summary>भट्टभास्करटीका</summary>

6अहर्न इति ॥ अहराख्यं नक्षत्रं अहरिव प्रकाशतां गतं वा अद्य अस्मिन्कर्मणि नः सुविते सुष्ठु गन्तव्ये फले दधातु । मूलं नक्षत्रमिति यद्वदन्ति लोकेऽपि, अथ तद्देवतां निर्ऋतिं वाचा मन्त्रेण पराचीं अपुनरावृतां नुदामि । यत इतो गमयामि, ततश्च शिवं कल्याणं प्रजायै मदीयायै मह्यं चास्तु ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/bhaTTa-bhAskara-bhAShyam/3/1/2/07_yA_divyA.md">
<details open><summary><h2>07 या दिव्या ...{Loading}...</h2></summary>

### मन्त्रः

या दि॒व्या आप॒ᳶ पय॑सा सम्बभू॒वुः ।   
या अ॒न्तरि॑ख्ष उ॒त पार्थि॑वी॒र्याः ।  
यासा॑मषा॒ढा अ॑नु॒यन्ति॒ काम᳚म् ।   
ता न॒ आप॒श्शꣵ स्यो॒ना भ॑वन्तु ।  

<details><summary>भट्टभास्करटीका</summary>

7अषाढानाम् - या दिव्या हति ॥ याः दिव्याः दिवि भवाः वर्ष्या आपः पयसा अन्नहेतुना पेयत्नेन वा इत्थंभूताः सम्बभूवुः सम्भवन्ति पयसा मह भवन्ति उत्पद्यन्ते । याः च अन्तरिक्षे सम्भवन्ति । अपि च पार्थिवीः पार्थिव्यश्च । 'पृथिव्या ञाञौ' इत्यञ्प्रत्ययः 'वा छन्दसि' इति पूर्वसवर्णदीर्घत्वम् । यासां अपां कामं इच्छां अषाढाः नक्षत्त्रं अनुयन्ति अनुगच्छन्ति ता आपः स्योनाः सुखरूपाः नः शं सुखहेतवो भवन्तु ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/bhaTTa-bhAskara-bhAShyam/3/1/2/08_yAshcha_kUpyA.md">
<details open><summary><h2>08 याश्च कूप्या ...{Loading}...</h2></summary>

### मन्त्रः
याश्च॒ कूप्या॒ याश्च॑ ना॒द्या᳚स्समु॒द्रियाः᳚ ।   
याश्च॑ वैश॒न्तीरु॒त प्रा॑स॒चीर्याः ॥15॥   
यासा॑मषा॒ढा मधु॑ भ॒ख्षय॑न्ति॒ ।  
ता न॒ आप॒श्शꣵ स्यो॒ना भ॑वन्तु ।


<details><summary>भट्टभास्करटीका</summary>

8याश्चेति ॥ याश्च आपः कूप्याः कूपे भवाः । 'भवे छन्दसि' इति यत् । नाद्याः नद्यां भवाः 'पाथोनदीभ्यां ङ्यण्' । याश्च समुद्रियाः समुद्रे भवाः । 'समुद्राभ्राद्धः' । वैशन्तीः वेशन्ते कासारे भवा वैशन्त्यः । 'वेशन्तहिमवद्भ्यामण्' । उतापि प्रासचीः प्रासच्यः प्रकर्षेण समवेताः प्रसचने भवाः नानोदकसङ्घाताः यासामपां मधु मधुरं रसं अषाढाः नक्षत्रं भक्षयन्ति । ता न इत्यादि । गतम् ॥

- ता आपः स्योनाः सुखरूपाः नः शं सुखहेतवो भवन्तु ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/bhaTTa-bhAskara-bhAShyam/3/1/2/09_tanno_vishve.md">
<details open><summary><h2>09 तन्नो विश्वे ...{Loading}...</h2></summary>

### मन्त्रः

तन्नो॒ विश्वे॒ उप॑शृण्वन्तु दे॒वाः ।  
तद॑षा॒ढा अ॒भिसय्ँय॑न्तु य॒ज्ञम् ।  
तन्नख्ष॑त्त्रम्प्रथताम्प॒शुभ्यः॑ ।   
कृ॒षिर्वृ॒ष्टिर्यज॑मानाय कल्पताम् ।

<details><summary>भट्टभास्करटीका</summary>

9उत्तराषाढानाम् - तन्न इति ॥ तत् अस्मदभिमतं विश्वे देवाः उपशृण्वन्तु अस्मत्सकाशमागत्य शृण्वन्तु तत् साधनं यज्ञं अषाढा अभिसंयन्तु आभिमुख्येन प्राप्नुवन्तु । तत् अषाढारव्यं नक्षत्रं अस्माकं पशुभ्यः पश्वर्थं प्रथतां पृथूभवतां, तथा सति कृषिः वृष्टिर्यजमानाय कल्पतां संपद्यताम् ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/bhaTTa-bhAskara-bhAShyam/3/1/2/10_shubhrAkH_kanyA.md">
<details open><summary><h2>10 शुभ्राᳵ कन्या ...{Loading}...</h2></summary>

### मन्त्रः
शु॒भ्राᳵ क॒न्या॑ युव॒तय॑स्सु॒पेश॑सः ।   
क॒र्म॒कृत॑स्सु॒कृतो॑ वी॒र्या॑वतीः ।  
विश्वा᳚न्दे॒वान् ह॒विषा॑ व॒र्धय॑न्तीः ।     
अ॒षा॒ढाᳵ काम॒मुप॑ यान्तु य॒ज्ञम् ॥16॥  


<details><summary>भट्टभास्करटीका</summary>

10शुभ्रा इति ॥ शुभ्राः शोभनाः कन्याः तरुण्यः दीप्तिमत्यो वा । कन दीप्तौ । युवतयः मिश्रिण्थः सुपेशसः सुरूपाः कर्मकृतः कर्मकरणकुशलाः शोभनकारिण्यः वीर्यावतीः प्रसवसामर्थ्यवत्यः विश्वान् देवाननेन हविषा वर्धयन्त्योऽषाढाः अस्मद्यज्ञं उपयान्तु कामं यथायथा कामयामहे तदनुरूपमुपयान्तु ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/bhaTTa-bhAskara-bhAShyam/3/1/2/11_yasminbrahmA-bhyajayathsarvametat.md">
<details open><summary><h2>11 यस्मिन्ब्रह्माऽभ्यजयथ्सर्वमेतत् ...{Loading}...</h2></summary>

### मन्त्रः
यस्मि॒न्ब्रह्मा॒ऽभ्यज॑य॒थ्सर्व॑मे॒तत् ।   
अ॒मुञ्च॑ लो॒कमि॒दमू॑ च॒ सर्व᳚म् ।  
तन्नो॒ नख्ष॑त्रमभि॒जिद्वि॒जित्य॑ ।  
श्रिय॑न्दधा॒त्वहृ॑णीयमानम् ।  


<details><summary>भट्टभास्करटीका</summary>

11अभिजितः - यस्मिन्निति ॥ यस्मिन् अभिजिदाख्ये पुण्येनक्षत्रे ब्रह्मा अभ्यजयत् अभितः कार्त्स्येनाजयत् । अमुं च लोकं दिवं इदं च सर्वं पृथिव्यादिकं, ऊ इति निपातोऽनर्थकः पादपूरणार्थः । तत् अभिजिदाख्यं नक्षत्रं अस्मभ्यं विजित्य श्रियं दधातु ददातु । विजयपूर्विकां श्रियमित्यर्थः । यद्वा - जेतव्यान् जित्वा तत आदाय श्रियमस्यभ्यं ददातु । अहृणीयमानं अहीयमानं कुतश्चिदपि । हृणीङ् कण्ड्वादियगन्तः ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/bhaTTa-bhAskara-bhAShyam/3/1/2/12_ubhau_lokau.md">
<details open><summary><h2>12 उभौ लोकौ ...{Loading}...</h2></summary>

### मन्त्रः
उ॒भौ लो॒कौ ब्रह्म॑णा॒ सञ्जि॑ते॒मौ ।  
तन्नो॒ नख्ष॑त्रमभि॒जिद्विच॑ष्टाम् ।  
तस्मि॑न्व॒यम्पृत॑ना॒स्सञ्ज॑येम ।  
तन्नो॑ दे॒वासो॒ अनु॑जानन्तु॒ काम᳚म् ।


<details><summary>भट्टभास्करटीका</summary>

12उभौ लोकाविति ॥ इमौ उभौ लोकौ ब्रह्मणा संजिता सहजितौ अभिजिन्महिम्ना । तदभिजित् नक्षत्रं आत्मीयं महिमानं अस्मदर्थं विचष्टां पश्यतु प्रकटयतु । यद्वा - उभौ लोकौ ब्रह्मणा संजितौ यस्मिन्नक्षत्रे, तदभिजिन्नक्षत्रं अस्मान् विचष्टां सानुग्रहं पश्यतु । तस्मात् वयमपि तस्मिन् नक्षत्रे पृतनाः सङ्ग्रामान् संजयेम, तस्माच्च तत् अभिप्रेतं देवा अनुजानन्तु कामं यथेष्टम् ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/bhaTTa-bhAskara-bhAShyam/3/1/2/13_shRNvanti_shroNAmamRtasya.md">
<details open><summary><h2>13 शृण्वन्ति श्रोणाममृतस्य ...{Loading}...</h2></summary>

### मन्त्रः
शृ॒ण्वन्ति॑ श्रो॒णाम॒मृत॑स्य गो॒पाम् ।  
पुण्या॑मस्या॒ उप॑शृणोमि॒ वाच᳚म् ॥17 ॥  
म॒हीन्दे॒वीव्ँ विष्णु॑पत्नीमजू॒र्याम् ।  
प्र॒तीची॑मेनाꣳ ह॒विषा॑ यजामः ।  


<details><summary>भट्टभास्करटीका</summary>

13श्रोणायाः - शृण्वन्त्विति ॥ श्रोणां नक्षत्रं शृण्वन्तीति सर्वे, सर्वत्र ख्यातेति यावत् । शृण्वन्ति वा एतां वदन्तीं सर्वे, वदितुं कुशलेति यावत् । अमृतस्य अमृतत्वस्य गोपां गोप्त्रीम् । आयप्रत्ययान्तात् क्विप्यतो लोपः । तादृशीं अस्याः पुण्यां वाचं अमृतत्वकरीं अहं उपशृणोमि समीपतः शृणोमि । तामिमां महीं महतीं देवीं विष्णुपत्नीं विष्णुदेवत्यां अजूर्यां केनचिदप्यहिंस्यां एनां प्रतीचीं अस्मदाभिमुख्येनाञ्चतीं हविषा यजामः ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/bhaTTa-bhAskara-bhAShyam/3/1/2/14_tredhA_viShNururugAyo.md">
<details open><summary><h2>14 त्रेधा विष्णुरुरुगायो ...{Loading}...</h2></summary>

### मन्त्रः

त्रे॒धा विष्णु॑रुरुगा॒यो विच॑क्रमे ।   
म॒हीन्दिव॑म्पृथि॒वीम॒न्तरि॑ख्षम् ।  
तच्छ्रो॒णैति॒ श्रव॑ इ॒च्छमा॑ना ।  
पुण्य॒ꣵ॒ श्लोक॒य्ँयज॑मानाय कृण्व॒ती ।

<details><summary>भट्टभास्करटीका</summary>

14त्रेधेति ॥ विष्णुरुरुगायः उरुभिः महात्मभिः गातव्यः स्तोतव्यः त्रेधा विचक्रमे विक्रान्तवान् । महीं महतीं दिवं पृथिवीं अन्तरिक्षं च श्रोणायां, तस्मादियं श्रोणा श्रवः अन्नं यशो वा इच्छमाना उत्पादयन्ती यजमानाय एति गच्छति ॥ कर्मणः संप्रदानत्वात् चतुर्थी । यजमानाय च पुण्यं श्लोकं स्तोत्रं कृण्वती कुर्वती - अहो सम्यगिष्टमनेनेति । यद्वा - पुण्यं श्लोकं यजमानाय प्रजाभिः कुर्वती कारयन्ती ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/bhaTTa-bhAskara-bhAShyam/3/1/2/15_aShTau_devA.md">
<details open><summary><h2>15 अष्टौ देवा ...{Loading}...</h2></summary>

### मन्त्रः

अ॒ष्टौ दे॒वा वस॑वस्सो॒म्यासः॑ ।  
चत॑स्रो दे॒वीर॒जरा॒श्श्रवि॑ष्ठाः ।  
ते य॒ज्ञम्पा᳚न्तु॒ रज॑सᳶ प॒रस्ता᳚त् ।  
स॒व्ँव॒थ्स॒रीण॑म॒मृतꣵ॑ स्व॒स्ति ॥18॥  

<details><summary>भट्टभास्करटीका</summary>

15श्रविष्ठानाम् - अष्टाविति ॥ अष्टो वसुनामानः देवाः सोम्याः सोमार्हाः, चतस्रश्च देव्यः श्रविष्ठाः नक्षत्रं, तारकापेक्षं चतुष्ट्वम् । अजराः अविनाशाः । ते वसवः श्रविष्ठाश्च । ते च ता श्च ते, पुंस एकशेषः । यज्ञं इममास्माकीनं पान्तु । रजसः अन्तरिक्षस्य परस्तात् उपरि स्थिताः रजोगुणतो वा रजोगुणापगमादनन्तरमित्यर्थः । संवत्सरीणं संवत्सरभाविनं 'संपरिपूर्वात्ख च' इति खः । अमृतं अमृतत्वं स्वस्ति अविघ्नेन यथा भवति तथा यज्ञं पान्तु ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/bhaTTa-bhAskara-bhAShyam/3/1/2/16_yajnannapH_pAntu.md">
<details open><summary><h2>16 यज्ञन्नᳶ पान्तु ...{Loading}...</h2></summary>

### मन्त्रः
य॒ज्ञन्न॑ᳶ पान्तु॒ वस॑वᳶ पु॒रस्ता᳚त् ।  
द॒ख्षि॒ण॒तो॑ऽभिय॑न्तु॒ श्रवि॑ष्ठाः ।   
पुण्य॒न्नख्ष॑त्रम॒भिसव्ँ वि॑शाम ।  
मा नो॒ अरा॑तिर॒घश॒ꣳ॒साऽगन्न्॑ ।  

<details><summary>भट्टभास्करटीका</summary>

16यज्ञं न इति ॥ अस्माकं यज्ञं वसवः पुरस्तात् पूर्वस्यां दिशि पान्तु । श्रविष्ठाश्च दक्षिणतः दक्षिणस्यां दिश्यभियन्तु आभिमुख्येन प्राप्नुवन्तु । श्रविष्ठाः पुनः पितृसम्भवाः दक्षप्रजापतेः पितृत्वमप्यस्ति, ततस्तासां दक्षिणतोऽभिगमनं युक्तम् । वयमपीदं पुण्यं नक्षत्रं अभिसंविशाम आभिमुख्येन परिचरामः ततः अघशंसा पापरुचिः अरातिः नः माऽगन् मागमत् । अरात्यपेक्षं स्त्रीत्वम् । गमेर्लुडिः 'मन्त्रे घस' इति च्लेर्लुक् ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/bhaTTa-bhAskara-bhAShyam/3/1/2/17_khShatrasya_rAjA.md">
<details open><summary><h2>17 ख्षत्रस्य राजा ...{Loading}...</h2></summary>

### मन्त्रः
ख्ष॒त्रस्य॒ राजा॒ वरु॑णोऽधिरा॒जः ।  
नख्ष॑त्राणाꣳ श॒तभि॑ष॒ग्वसि॑ष्ठः ।  
तौ दे॒वेभ्य॑ᳵ कृणुतो दी॒र्घमायुः॑ ।   
श॒तꣳ स॒हस्रा॑ भेष॒जानि॑ धत्तः ।   


<details><summary>भट्टभास्करटीका</summary>

17शतभिषजः - क्षत्त्रस्येति ॥ क्षत्त्रस्य बलस्य क्षत्त्रजातेर्वा राजा स्वामी वरुणः अधिराजः अधिकदीप्तिः नक्षत्राणां मध्ये वसिष्ठः प्रशस्यतमः शतभिषङ्नक्षत्रं, तौ वरुणशतभिषजौ देवेभ्यः अग्न्यादिभ्यः । यद्वा - यजमानस्यापि देवत्वात् । 'एष वा एतर्हीन्द्रो यो यजते' इति । 'अग्निर्वै दीक्षितः तस्मादेनम्' इति च । ऋत्विजोपि देवाः 'एते वै देवाः प्रत्यक्षं यद्ब्राह्मणाः' इति । तेभ्यः दीर्घं आयुः कृणुत कृरुतम् । भेषजानि अनिष्टोपशमनानि शतं सहस्रा सहस्रसंख्यानि धत्तः धत्ताम् ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/bhaTTa-bhAskara-bhAShyam/3/1/2/18_yajnanno_rAjA.md">
<details open><summary><h2>18 यज्ञन्नो राजा ...{Loading}...</h2></summary>

### मन्त्रः
य॒ज्ञन्नो॒ राजा॒ वरु॑ण॒ उप॑यातु ।   
तन्नो॒ विश्वे॑ अ॒भिसय्ँय॑न्तु दे॒वाः ॥19॥  
तन्नो॒ नख्ष॑त्रꣳ श॒तभि॑षग्जुषा॒णम् ।   
दी॒र्घमायु॒ᳶ प्रति॑रद्भेष॒जानि॑ ।    


<details><summary>भट्टभास्करटीका</summary>

18यज्ञमिति ॥ वरुणो राजा अस्माकं यज्ञमुपयातु । तेनैव वरुणागमहेतुना वरुणराजानः विश्वे देवा अपि । अथ तच्छतभिषक् नक्षत्रं जुषाणं प्रीयमाणं अस्मान्वा प्रीणयितुं अस्मभ्यं दीर्घमायुः भेषजानि च प्रतिरत् वर्धतु ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/bhaTTa-bhAskara-bhAShyam/3/1/2/19_aja_ekapAdudagAtpurastAt.md">
<details open><summary><h2>19 अज एकपादुदगात्पुरस्तात् ...{Loading}...</h2></summary>

### मन्त्रः

अ॒ज एक॑पा॒दुद॑गात्पु॒रस्ता᳚त् ।  
विश्वा॑ भू॒तानि॑ प्रति॒मोद॑मानः ।  
तस्य॑ दे॒वाᳶ प्र॑स॒वय्ँय॑न्ति॒ सर्वे᳚ ।   
प्रो॒ष्ठ॒प॒दासो॑ अ॒मृत॑स्य गो॒पाः ।  

<details><summary>भट्टभास्करटीका</summary>

19प्रोष्ठपदानाम् - अज इति ॥ अज एकपादिति पदद्वयमपि अग्निविशेषस्याख्या अजः अजनः सुष्ठु गन्ता एकः पादोऽस्येति एकपात् एकेन पादेन देवान् रक्षन् । 'संख्यासुपूर्वस्य' इति लोपस्समासान्तः । स पुरस्तादुदगात् उदेति भूतजातेषु प्रथममाविर्भवति । विश्वानि च भूतानि प्रति मोदमानः प्रत्येकमनुगृह्णन् । तस्य प्रसवं अनुज्ञां सर्वेऽपि देवाः यन्ति तस्य विधेयतां गच्छन्ति न कोपि लङ्घितुं शक्नोति । प्रोष्ठपदाश्च नक्षत्रं तस्य प्रसवं यन्तीत्येव । अमृतस्य अमृतत्वस्य गोपाः गोपायितारः ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/bhaTTa-bhAskara-bhAShyam/3/1/2/20_vibhrAjamAnassamidhAna_ugraH.md">
<details open><summary><h2>20 विभ्राजमानस्समिधान उग्रः ...{Loading}...</h2></summary>

### मन्त्रः
वि॒भ्राज॑मानस्समिधा॒न उ॒ग्रः ।   
आऽन्तरि॑ख्षमरुह॒दग॒न्द्याम् ।  
तꣳ सूर्य॑न्दे॒वम॒जमेक॑पादम् ।  
प्रो॒ष्ठ॒प॒दासो॒ अनु॑यन्ति॒ सर्वे᳚ ॥20॥  


<details><summary>भट्टभास्करटीका</summary>

20विभ्राजमान इति ॥ विभ्राजमानः विशेषेण दीप्यमानः समिधानः समिन्धयन् भावात् उग्रः उद्गूर्णतेजाः उदकस्य वा दाता ईदृशोऽयं अज एकपात् अन्तरिक्षमारुहत् आरोहति । 'कृमृदृरुहिभ्यः छन्दसि' इत्यञ्, द्यां च अगन् गच्छति 'मन्त्रे घस' इहि च्लेर्लुक् । तं अजं एकपादं देवं सूर्यं सावनं प्रेरकं वा सर्वे प्रोष्ठपदा अनुयन्ति अनुसरन्ति ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/bhaTTa-bhAskara-bhAShyam/3/1/2/21_ahirbudhniyapH_prathamAna.md">
<details open><summary><h2>21 अहिर्बुध्नियᳶ प्रथमान ...{Loading}...</h2></summary>

### मन्त्रः
अहि॑र्बु॒ध्निय॒ᳶ प्रथ॑मान एति ।  
श्रेष्ठो॑ दे॒वाना॑मु॒त मानु॑षाणाम् ।  
तम्ब्रा᳚ह्म॒णास्सो॑म॒पास्सो॒म्यासः॑ ।    
प्रो॒ष्ठ॒प॒दासो॑ अ॒भिर॑ख्षन्ति॒ सर्वे᳚ ।

<details><summary>भट्टभास्करटीका</summary>

21उत्तरप्तोष्ठपदानाम् - अहिर्बुध्निय इति ॥ पदद्वयमग्नेरेव नामान्तरम् । पूर्वोत्तरप्रोष्ठपदनक्षत्रदेवतयोः सूर्याग्न्योः द्विनामत्वमन्यत्र सिद्धं 'अजोऽस्येकपादहिरसि बुध्नियः' इति । अस्त्येव ब्राह्मणे धिष्णियप्रकरणे 'द्वेद्वे नायनी कुरुध्वम्' इति । 'अहे बुध्निय मन्त्रं मे गोपाय' इत्युपस्थाने च । प्रथमानः विश्वं व्याप्नुवन् एति गच्छति । श्रेष्ठः प्रशस्यतमः देवानां मध्ये मानुषाणामपि पूज्यतमः । तं देवं अहिर्बुध्रियं ब्राह्मणाः सोमपाः सोमस्य पातारः सोम्याः सोमार्हाः प्रोष्ठपदाश्चाभिरक्षन्ति अभितः तर्पयन्ति ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/bhaTTa-bhAskara-bhAShyam/3/1/2/22_chatvAra_ekamabhikarma.md">
<details open><summary><h2>22 चत्वार एकमभिकर्म ...{Loading}...</h2></summary>

### मन्त्रः
च॒त्वार॒ एक॑म॒भिकर्म॑ दे॒वाः ।   
प्रो॒ष्ठ॒प॒दास॒ इति॒ यान् वद॑न्ति ।  
ते बु॒ध्निय॑म्परि॒षद्यꣵ॑ स्तु॒वन्तः॑ ।  
अहिꣳ॑ रख्षन्ति॒ नम॑सोप॒सद्य॑ ।


<details><summary>भट्टभास्करटीका</summary>

22चत्वार इति ॥ चत्वारोपि देवाः एकं कर्माभिगभ्य संभूय साधयन्ति । यद्वा - कर्मदेवाः सुकृतातिशयेन देवत्वमाप्ताः 'ये कर्मणा देवानपियन्ति' इति । प्रोष्ठपदास इति यान्वदन्ति लोके ते चत्वारोपि संभूय कर्माणि साधयन्ति । ते पूर्वोक्तदेवाः प्रोष्ठपदाः बुध्नियं परिषद्यं परित उपास्यं उपरिं वा सीदन्तं अहिं च स्तुवन्तः नमसा नमस्कारादिना अन्नेन हविषा वा उपसद्य उपसङ्गम्य रक्षन्ति तर्पयन्ति । यद्वा - एकं किंचित् प्रशस्तं कर्म चत्वारस्ते अभिगच्छन्ति, ते तत्कर्मकारिणो जनाः बुध्नियं अहिं च स्तुवन्तः नमस्कारादिना उपसद्य रक्षन्ति तर्पयन्ति ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/bhaTTa-bhAskara-bhAShyam/3/1/2/23_pUShA_revatyanveti.md">
<details open><summary><h2>23 पूषा रेवत्यन्वेति ...{Loading}...</h2></summary>

### मन्त्रः
पू॒षा रे॒वत्यन्वे॑ति॒ पन्था᳚म् ।   
पु॒ष्टि॒पती॑ पशु॒पा वाज॑बस्त्यौ ॥21॥  
इ॒मानि॑ ह॒व्या प्रय॑ता जुषा॒णा ।   
सु॒गैर्नो॒ यानै॒रुप॑याताय्ँ य॒ज्ञम् ।  


<details><summary>भट्टभास्करटीका</summary>

23रेवत्याः - पूषेति ॥ पूषा रेवती च पन्थां एकं मार्गं अन्वेति अनुगच्छति संहत्यकारिणौ वर्तते । तौ कौ? पुष्टिपती पुष्टेः पातारौ पशुपा पशूनां पालयितारौ । 'सुपां सुलुक्' इत्याकारः । वाजबस्त्यौ वाजेन अन्नेन बस्त्यौ बलहेतू जगताम् । बले वा साधू । बस्तिशब्दः दासीभारादिषु द्रष्टव्यः । यद्वा - वाजो बस्त्यो ययोस्तादृशौ तौ इमानि अस्मदीयानि हव्यानि प्रयता प्रयतानि जुषाणा सेवमानौ सुगैः शोभनगमनसाधनैः यौनैर्वाहनैः नः यज्ञं उपयातां उपगच्छताम् ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/bhaTTa-bhAskara-bhAShyam/3/1/2/24_khShudrAnpashUnrakhShatu.md">
<details open><summary><h2>24 ख्षुद्रान्पशून्रख्षतु ...{Loading}...</h2></summary>

### मन्त्रः
ख्षु॒द्रान्प॒शून्र॑ख्षतु रे॒वती॑ नः ।    
गावो॑ नो॒ अश्वा॒ꣳ॒ अन्वे॑तु पू॒षा ।  
अन्न॒ꣳ॒ रख्ष॑न्तौ बहु॒धा विरू॑पम् ।  
वाजꣳ॑ सनुता॒य्ँयज॑मानाय य॒ज्ञम् ।  


<details><summary>भट्टभास्करटीका</summary>

24क्षुद्रानिति ॥ नः क्षुद्रान् अजादीन् पशून् रेवती रक्षतु । नः गावः गाः । आत्वाभावः छान्दसः । अश्वांश्च पूषाऽन्वेतु रक्षतु । तौ द्वावपि अन्नं विरूपं विविधरूपं बहुधा रक्षन्तौ वाजं अन्नवन्तं यज्ञं यजमानाय सनुतां दत्ताम् । षणु दाने ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/bhaTTa-bhAskara-bhAShyam/3/1/2/25_tadashvinAvashvayujopayAtAm.md">
<details open><summary><h2>25 तदश्विनावश्वयुजोपयाताम् ...{Loading}...</h2></summary>

### मन्त्रः
तद॒श्विना॑वश्व॒युजोप॑याताम् ।   
शुभ॒ङ्गमि॑ष्ठौ सु॒यमे॑भि॒रश्वैः᳚ ।  
स्वन्नख्ष॑त्रꣳ ह॒विषा॒ यज॑न्तौ ।     
मध्वा॒ सम्पृ॑क्तौ॒ यजु॑षा॒ सम॑क्तौ ॥22॥  


<details><summary>भट्टभास्करटीका</summary>

25अश्वयुजोः - तदिति ॥ अश्विनौ देवते अश्वयुजा अश्वयुग्भ्यां सह । तृतीयाद्विवचनस्याकारः । तत् मदीयं कर्म उपयाताम् । शुभं गमिष्ठौ अतिशयेन शोभनं गन्तारौ । गन्तृशब्दात् 'तुच्छन्दसि' इति इष्ठनि 'तुरिष्ठेमेयस्सु' इति लोपः । सुयमेभिः सुदान्तैः अश्वैः, स्वं आत्मीयं नक्षत्रं अश्वयुगाख्यं हविषा यजन्तौ पूजयन्तौ, मध्या मधुरसेन हविषा संपृक्तौ यजुषा मन्त्रेण समक्तौ सम्यक् प्रकाशितौ ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/bhaTTa-bhAskara-bhAShyam/3/1/2/26_yau_devAnAmbhiShajau.md">
<details open><summary><h2>26 यौ देवानाम्भिषजौ ...{Loading}...</h2></summary>

### मन्त्रः

यौ दे॒वाना᳚म्भि॒षजौ॑ हव्यवा॒हौ ।  
विश्व॑स्य दू॒ताव॒मृत॑स्य गो॒पौ ।  
तौ नख्ष॑त्रञ्जुजुषा॒णोप॑याताम् ।  
नमो॒ऽश्विभ्या᳚ङ्कृणुमोऽश्व॒युग्भ्या᳚म् ।

<details><summary>भट्टभास्करटीका</summary>

26यौ देवानामिति ॥ अश्विनौ देवानां भिषजौ हव्यवाहौ हविषां वोढारौ वृष्टिद्वारेण । विश्वस्य लोकस्य दूतौ दूतवद्धितकारिणौ अमृतस्य अमृतत्वस्य गोपौ गोपायितारौ । तौ नक्षत्रं आत्मीयं जुजुषाणा सेवमानौ । छान्दसस्य लिटः कानजादेशः । तावस्मद्यज्ञं उपयाताम् । ताभ्यां अश्विभ्यां अश्वयुग्भ्यां च नमः कृणुमः कुर्मः ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/bhaTTa-bhAskara-bhAShyam/3/1/2/27_apa_pApmAnambharaNIrbharantu.md">
<details open><summary><h2>27 अप पाप्मानम्भरणीर्भरन्तु ...{Loading}...</h2></summary>

### मन्त्रः
अप॑ पा॒प्मान॒म्भर॑णीर्भरन्तु ।   
तद्य॒मो राजा॒ भग॑वा॒न्॒विच॑ष्टाम् ।   
लो॒कस्य॒ राजा॑ मह॒तो म॒हान् हि ।    
सु॒गन्नᳶ पन्था॒मभ॑यङ्कृणोतु ।

<details><summary>भट्टभास्करटीका</summary>

27भरणीनाम् - अपेति ॥ भरणीः नक्षत्रं नः पापं अपभरन्तु अपहरन्तु । 'हृग्रहोर्भः' इति भत्वम् । यमश्च राजा भगवान् ऐश्वर्यवान् तदस्मदभिमतं विचष्टां पश्यतु, यथा नः सिद्ध्यति तथेति । महतः लोकस्य राजा स्वामी स्वयमपि महान् । सुगं देशान्तरगमने शोभनगमनं नः पन्था पन्थानं कर्ममार्गं वा लोकान्तरगमने अभयं हिंसारहितं कृणोतु करोतु ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/bhaTTa-bhAskara-bhAShyam/3/1/2/28_yasminnakhShatre_yama.md">
<details open><summary><h2>28 यस्मिन्नख्षत्रे यम ...{Loading}...</h2></summary>

### मन्त्रः
यस्मि॒न्नख्ष॑त्रे य॒म एति॒ राजा᳚ ।  
यस्मि॑न्नेनम॒भ्यषि॑ञ्चन्त दे॒वाः ।  
तद॑स्य चि॒त्रꣳ ह॒विषा॑ यजाम ।     

अप॑ पा॒प्मान॒म्भर॑णीर्भरन्तु ।


<details><summary>भट्टभास्करटीका</summary>

28यस्मिन्निति ॥ यस्मिन्नक्षत्रे यमः राजा एति स्वामित्वेनानुप्रविशति । किं च - यस्मिन्नक्षत्रे एनं देवाः पितृराज्ये अभ्यषिञ्चन्त । तत् भरणीनक्षत्रं अस्य यमस्य संबन्धि चित्रं चायनीयं वयं हविषा यजाम ।   

अप पाप्मानमिति । गतम् ॥

- भरणीः नक्षत्रं नः पापं अपभरन्तु अपहरन्तु । 'हृग्रहोर्भः' इति भत्वम् ।

  -  अप॑ पा॒प्मान॒म्भर॑णीर्भरन्तु ।  
  तद्य॒मो राजा॒ भग॑वा॒न्॒विच॑ष्टाम् ।  
  लो॒कस्य॒ राजा॑ मह॒तो म॒हान् हि ।   
  सु॒गन्नᳶ पन्था॒मभ॑यङ्कृणोतु ।  


   -  27भरणीनाम् - अपेति ॥ भरणीः नक्षत्रं नः पापं अपभरन्तु अपहरन्तु । 'हृग्रहोर्भः' इति भत्वम् । यमश्च राजा भगवान् ऐश्वर्यवान् तदस्मदभिमतं विचष्टां पश्यतु, यथा नः सिद्ध्यति तथेति । महतः लोकस्य राजा स्वामी स्वयमपि महान् । सुगं देशान्तरगमने शोभनगमनं नः पन्था पन्थानं कर्ममार्गं वा लोकान्तरगमने अभयं हिंसारहितं कृणोतु करोतु ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/bhaTTa-bhAskara-bhAShyam/3/1/2/29_niveshanI.md">
<details open><summary><h2>29 निवेशनी ...{Loading}...</h2></summary>

### मन्त्रः
नि॒वेश॑नी॒   


<details><summary>भट्टभास्करटीका</summary>

29-30अमावास्यायाः - 'निवेशनी, यत्ते देवा अदधुः' इति व्याख्याते चैते 'पूर्णा पश्चात्' इत्यत्र ॥

- नि॒वेश॑नी स॒ङ्गम॑नी॒ वसू॑ना॒व्ँविश्वा॑ रू॒पाणि॒ वसू᳚न्यावे॒शय॑न्ती ।  
स॒ह॒स्र॒पो॒षꣳ सु॒भगा॒ ररा॑णा॒ सा न॒ आ ग॒न्वर्च॑सा सव्ँविदा॒ना ।   


  - टीका 3अथ द्वितीयस्यानुवाक्या - निवेशनीति त्रिष्टुप् । निवेशनी वसूनाम्, निविशते वसूनि यस्यां तादृशी, संगमनी संगच्छन्ती वसून्यनया तादृशशीलया विश्वानि च रूपाणि यानि रूपवन्ति वसूनि तानि आवेशयन्ती अस्मात्प्रत्युत्कर्षन्ती सहस्नपोषं सहस्रपुष्टियुक्तं यथा तथा रराण ददातु । रातेर्व्यत्ययेनात्मनेपदम्, शपः श्लुः । सुभगा शोभनधना सा तादृशी सती अमावास्या नोस्मान् आगन् आगच्छतु वर्चसा दीप्त्या उपलक्षिता संविदाना सम्यग्जानती । 'समो गमृच्छि' इत्यात्मनेपदम्, गमेश्छान्दसे लङि शपो लुक्, 'मो नो धातोः' ॥
</details>

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/bhaTTa-bhAskara-bhAShyam/3/1/2/30_yatte_devA.md">
<details open><summary><h2>30 यत्ते देवा ...{Loading}...</h2></summary>

### मन्त्रः
यत्ते॑ दे॒वा अद॑धुः ॥23॥
<details><summary>भट्टभास्करटीका</summary>

- यत् ते॑ दे॒वा अद॑धुर् भाग॒धेय॒ममा॑वास्ये स॒व्ँवस॑न्तो महि॒त्वा ।   
सा नो॑ य॒ज्ञम् पि॑पृहि विश्ववारे र॒यिन् नो॑ धेहि सुभगे सु॒वीर᳚म् ।   

  -   टीका 2अथ द्वितीयस्य याज्या - यत्ते इति त्रिष्टुप् ॥ हे अमावास्ये ते तव देवाः भागधेयं इमं होमं यत् यस्मात् अदधुः दत्तवन्तः । अमा सह सूर्याचन्द्रमसावस्यां संवसत इत्यमावास्या । 'अमावस्यदन्यतरस्याम्' इति निपात्यते, पादादित्वादामन्त्रिताद्युदात्तत्वम् । देवा विशेष्यन्ते - संवसन्तः संभूयैकत्र वसन्तमहित्वा तव माहात्म्येन । यस्मात्तव भागमिमं होममदधुः, तस्मात् हे विश्ववारे विश्वकालवति विश्वैर्वा वरणीये सा तादृशी देवैर्दत्तभागा नोस्माकमिमं यज्ञं होमात्मकं पिपृहि पूरय कामैः, पालय वा । पॄ पालनपूर्णयोः, शपः श्लुः, धातोर्ह्रस्वत्वम्, अभ्यासस्य चेत्वम् । यद्वा - पृ प्रीतौ, प्रीत्या गृहाणेत्यर्थः । महित्वशब्दात्तृतीयैकवचनस्याजादेशः । किंच - हे सुभगे कल्याणधने अनेन हविषा प्रीता त्वं नः अस्मभ्यं रयिं धनं सुवीरं कल्याणवीरयुक्तं धेहि धनं देहीति । 'वीरवीर्यौ च` इत्युत्तर पदात्तत्वम् ॥
  - अथ द्वितीया - हे अमावास्ये! तुभ्यं देवाः यस्माद्भागधेयमादधुः संवसन्तः सहासीना महिम्ना माहात्म्येन, सा त्वं हे विश्ववारे! विश्वकाले नोऽस्माकं यज्ञं पिपृहि पालय, हे सुभगे नोऽस्मभ्यं सुवीरं शोभनपुत्रादिकं धनं धेहि इति ॥

इति तृतीये प्रथमे द्वितीयोऽनुवाकः ॥  
</details>

</details>
</div>