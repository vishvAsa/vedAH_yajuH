---
title:  ०६, अभ्युद्द्रवणं, होमाभावप्रतीकारश्च 
unicode_script: devanagari
---



<details open><summary>विश्वास-प्रस्तुतिः</summary>

प्र॒जाप॑तिरकामयतात्म॒न्वन्मे॑ जाये॒तेति॑ ।
</details>

<details><summary>मूलम्</summary>

प्र॒जाप॑तिरकामयतात्म॒न्वन्मे॑ जाये॒तेति॑ ।
</details>

<details><summary>भट्टभास्करटीका</summary>

1 प्रजापतिरित्यादि ॥ सामर्थ्यविशेषवत्त्वमात्मवत्त्वं आत्मवद्विशिष्टं द्रव्यं ममोत्पद्यताम् । 'अनो नुट्', 'ह्रस्वनुड्भ्यां मतुप्' इति मतुबुदात्तत्वम् । केचिदाहुः आत्मवत् यादृशोऽहं ईदृशो मे जायेतेति । तदानीं नलोपाभावश्छान्दसः ।
</details>

<details open><summary>विश्वास-प्रस्तुतिः</summary>

सो॑ऽजुहोत् ।
तस्मा᳚त्म॒न्वद॑जायत ।
अ॒ग्निर्वा॒युरा॑दि॒त्यः ।
</details>

<details><summary>मूलम्</summary>

सो॑ऽजुहोत् ।
तस्मा᳚त्म॒न्वद॑जायत ।
अ॒ग्निर्वा॒युरा॑दि॒त्यः ।
</details>

<details><summary>भट्टभास्करटीका</summary>

सोऽजुहोदित्यादि गतम् ।
</details>

<details open><summary>विश्वास-प्रस्तुतिः</summary>

ते᳚ऽब्रुवन्न् ।
"प्र॒जाप॑तिरहौषीदात्म॒न्वन्मे॑ जाये॒ते"ति॑ ।

तस्य॑ व॒यम॑जनिष्महि ।
जाय॑तान्न आत्म॒न्वदिति॒ ते॑ऽजुहवुः ।
</details>

<details><summary>मूलम्</summary>

ते᳚ऽब्रुवन्न् ।
"प्र॒जाप॑तिरहौषीदात्म॒न्वन्मे॑ जाये॒ते"ति॑ ।

तस्य॑ व॒यम॑जनिष्महि ।
जाय॑तान्न आत्म॒न्वदिति॒ ते॑ऽजुहवुः ।
</details>

<details><summary>भट्टभास्करटीका</summary>

तेऽब्रुवन्नित्यादि । प्रजापतेर्वयमिव अस्माकमात्मन्वत् जायतामित्युक्त्वा अजुहवुः ।
</details>

<details open><summary>विश्वास-प्रस्तुतिः</summary>

प्रा॒णाना॑म॒ग्निः ।
त॒नुवै॑ वा॒युः ॥45 ॥  
चख्षु॑ष आदि॒त्यः ।
तेषाꣳ॑ हु॒ताद॑जायत॒ गौरे॒व ।

य ए॒वव्ँ वेद॑ ।
</details>

<details><summary>मूलम्</summary>

प्रा॒णाना॑म॒ग्निः ।
त॒नुवै॑ वा॒युः ॥45 ॥  
चख्षु॑ष आदि॒त्यः ।
तेषाꣳ॑ हु॒ताद॑जायत॒ गौरे॒व ।

य ए॒वव्ँ वेद॑ ।
</details>

<details><summary>भट्टभास्करटीका</summary>

प्राणानां प्राणेभ्योऽग्निर्जुहोति, तनुवै तन्वे विलक्षणायै वायुः चक्षुष आदित्यः ।
</details>

<details open><summary>विश्वास-प्रस्तुतिः</summary>


<details>
</details>

<details><summary>मूलम्</summary>


<details>
</details>

<summary>भट्टभास्करटीका</summary>

सर्वे इदं मे भूयादिदं ममेति । तेषां सर्वेषामपि हुताद्धोमादेकैव गौरजायत ।
</details>

<details open><summary>विश्वास-प्रस्तुतिः</summary>

तस्यै॒ पय॑सि॒ व्याय॑च्छन्त ।
मम॑ हु॒ताद॑जनि॒ ममेति॑ ।
</details>

<details><summary>मूलम्</summary>

तस्यै॒ पय॑सि॒ व्याय॑च्छन्त ।
मम॑ हु॒ताद॑जनि॒ ममेति॑ ।
</details>

<details><summary>भट्टभास्करटीका</summary>

तस्याः पयसि पयोनिमित्तमग्न्यादयो व्यायच्छन्त विप्रतिपन्ना अभवन् मम हुतादजनि ममेति सर्वेऽवदन् । वीप्सार्थाऽऽवृत्तिः ।
</details>

<details open><summary>विश्वास-प्रस्तुतिः</summary>

ते प्र॒जाप॑तिम्प्र॒श्ञमा॑यन्न् ।
</details>

<details><summary>मूलम्</summary>

ते प्र॒जाप॑तिम्प्र॒श्ञमा॑यन्न् ।
</details>

<details><summary>भट्टभास्करटीका</summary>

अथ ते प्रजापतिं प्रश्नं प्रष्टव्यं कृत्वा आगच्छन् ।
</details>


<details><summary>मूलम्</summary>

स आ॑दि॒त्यो᳚ऽग्निम॑ब्रवीत् ।
य॒त॒रो नौ॒ जया᳚त् ।
तन्नौ॑ स॒हास॒दिति॑ ।
</details>

<details open><summary>विश्वास-प्रस्तुतिः</summary>

स आ॑दि॒त्यो᳚ऽग्निम॑ब्रवीद् "यत॒रो नौ॒ जया᳚त् ।
तन्नौ॑ स॒हास॒"दिति॑ ।
</details>

<details><summary>मूलम्</summary>

स आ॑दि॒त्यो᳚ऽग्निम॑ब्रवीद् "यत॒रो नौ॒ जया᳚त् ।
तन्नौ॑ स॒हास॒"दिति॑ ।
</details>

<details><summary>भट्टभास्करटीका</summary>

अत्रान्तरे आदित्योऽग्निमब्रवीत् नौ आवयोर्मध्ये कश्चिज्जयेत् तत्तदीयमावयोः सहासत् साधारणमस्तु । अस्तेर्लेटि आडागमः ।
</details>

<details open><summary>विश्वास-प्रस्तुतिः</summary>

''कस्यै कोऽहौ॑षी॒''दिति॑ प्र॒जाप॑तिरब्रवी॒त् ''कस्यै क॒'' इति॑ ।
</details>

<details><summary>मूलम्</summary>

''कस्यै कोऽहौ॑षी॒''दिति॑ प्र॒जाप॑तिरब्रवी॒त् ''कस्यै क॒'' इति॑ ।
</details>

<details><summary>भट्टभास्करटीका</summary>

अथ प्रजापतिरब्रवीत् - युष्माकं मध्ये एकः कस्य फलसिद्धये अहौषीत्? एवमेक एकः कस्य कस्याहौषीत्? प्रत्येकं ब्रूतेति यावत् । 'एकान्याभ्यां' इत्याख्यातस्य निघाताभावः । एकशब्द आद्युदात्तः । 'एकादेश उदात्तेनोदात्तः' इत्येकार उदात्तः ।
</details>

<details open><summary>विश्वास-प्रस्तुतिः</summary>

''प्रा॒णाना॑म॒ह''मित्य॒ग्निः ॥ 46॥  
''त॒नुवा॑ अ॒ह''मिति॑ वा॒युः ।
''चख्षु॑षो॒ऽह''मित्या॑दि॒त्यः ।
</details>

<details><summary>मूलम्</summary>

''प्रा॒णाना॑म॒ह''मित्य॒ग्निः ॥ 46॥  
''त॒नुवा॑ अ॒ह''मिति॑ वा॒युः ।
''चख्षु॑षो॒ऽह''मित्या॑दि॒त्यः ।
</details>

<details><summary>भट्टभास्करटीका</summary>

अथाग्निरब्रवीत् - प्राणानामहमहौषं, तन्वा अहमिति वायुः, चक्षुष इत्यादित्यः ।
</details>


<details><summary>मूलम्</summary>

य ए॒व प्रा॒णाना॒महौ॑षीत् ।
तस्य॑ हु॒ताद॑ज॒नीति॑ ।
</details>

<details open><summary>विश्वास-प्रस्तुतिः</summary>

य ए॒व प्रा॒णाना॒महौ॑षी॒त् तस्य॑ हु॒ताद॑ज॒नीति॑ ।
अ॒ग्नेर्हु॒ताद॑ज॒नीति॑ ।
</details>

<details><summary>मूलम्</summary>

य ए॒व प्रा॒णाना॒महौ॑षी॒त् तस्य॑ हु॒ताद॑ज॒नीति॑ ।
अ॒ग्नेर्हु॒ताद॑ज॒नीति॑ ।
</details>

<details><summary>भट्टभास्करटीका</summary>

अथ प्रजापतिरजवीत् - य एव प्राणानामहोषीत् तस्यैव हुतादियमजनीति युक्तं, प्राणमूलत्वात्सर्वस्य जीवनस्य । तस्मादग्नेर्हुतादजनीत्युक्तं भवतीत्यर्थः ।
</details>

<details open><summary>विश्वास-प्रस्तुतिः</summary>

तद॑ग्निहो॒त्रस्या᳚ग्निहोत्र॒त्वम् ।
</details>

<details><summary>मूलम्</summary>

तद॑ग्निहो॒त्रस्या᳚ग्निहोत्र॒त्वम् ।
</details>

<details><summary>भट्टभास्करटीका</summary>

तस्मादग्निहोत्रं गौरग्नेरेव, अग्नेर्होमोत्पन्नत्वात् ।
</details>

<details open><summary>विश्वास-प्रस्तुतिः</summary>

गौर्वा अ॑ग्निहो॒त्रम् ।
</details>

<details><summary>मूलम्</summary>

गौर्वा अ॑ग्निहो॒त्रम् ।
</details>


<details><summary>मूलम्</summary>

य ए॒वव्ँ वेद॒ गौर॑ग्निहो॒त्रमिति॑ ।
प्रा॒णा॒पा॒नाभ्या॑मे॒वाग्निꣳ सम॑र्धयति ।
</details>

<details open><summary>विश्वास-प्रस्तुतिः</summary>

य ए॒वव्ँ वेद॒ गौर॑ग्निहो॒त्रमिति॑ प्राणापा॒नाभ्या॑मे॒वाग्निꣳ सम॑र्धयति ।
</details>

<details><summary>मूलम्</summary>

य ए॒वव्ँ वेद॒ गौर॑ग्निहो॒त्रमिति॑ प्राणापा॒नाभ्या॑मे॒वाग्निꣳ सम॑र्धयति ।
</details>

<details><summary>भट्टभास्करटीका</summary>

एवं गोरग्रिहोत्रत्वं यो वेद स आत्मनः प्राणापानाभ्यामग्निं समर्धयति । ततोऽयं प्राणापानाभ्यां व्यृद्धो न भवति।
</details>

<details open><summary>विश्वास-प्रस्तुतिः</summary>

अव्य॑र्धुकᳶ प्राणापा॒नाभ्या᳚म्भवति ॥47॥  
</details>

<details><summary>मूलम्</summary>

अव्य॑र्धुकᳶ प्राणापा॒नाभ्या᳚म्भवति ॥47॥  
</details>

<details><summary>भट्टभास्करटीका</summary>

वृद्धिशीलोऽव्यर्धुकः । छान्दस उकङ् ।
</details>

<details open><summary>विश्वास-प्रस्तुतिः</summary>

तौ वा॒युर॑ब्रवीत् ।
''अनु॒ मा भ॑जत॒''मिति॑ ।
</details>

<details><summary>मूलम्</summary>

तौ वा॒युर॑ब्रवीत् ।
''अनु॒ मा भ॑जत॒''मिति॑ ।
</details>


<details><summary>मूलम्</summary>

यदे॒व गार्ह॑पत्येऽधि॒श्रित्या॑हव॒नीय॑म॒भ्यु॑द्द्रवान्॑ ।
तेन॒ त्वाम्प्री॑णा॒नित्य॑ब्रूताम् ।
</details>

<details open><summary>विश्वास-प्रस्तुतिः</summary>

''यदे॒व गार्ह॑पत्येऽधि॒श्रित्या॑हव॒नीय॑म॒भ्यु॑द्द्रवा॒न् तेन॒ त्वाम्प्री॑णा॒''नि'त्य॑ब्रूताम् ।
</details>

<details><summary>मूलम्</summary>

''यदे॒व गार्ह॑पत्येऽधि॒श्रित्या॑हव॒नीय॑म॒भ्यु॑द्द्रवा॒न् तेन॒ त्वाम्प्री॑णा॒''नि'त्य॑ब्रूताम् ।
</details>

<details><summary>भट्टभास्करटीका</summary>

2 अथाग्न्यादित्यौ वायुमब्रूतां - यद्गार्हपत्ये होमद्रव्यमधिश्रित्य आहवनीयमभ्युद्द्रवान् अभिवाञ्छन्ति तेन त्वां प्रीणयति । लेट्याडागमः ।
</details>


<details><summary>मूलम्</summary>

तस्मा॒द्यद्गार्ह॑पत्येऽधि॒श्रित्या॑हव॒नीय॑म॒भ्यु॑द्द्रव॑ति ।
वा॒युमे॒व तेन॑ प्रीणाति ।
</details>

<details open><summary>विश्वास-प्रस्तुतिः</summary>

तस्मा॒द्यद्गार्ह॑पत्येऽधि॒श्रित्या॑हव॒नीय॑म॒भ्यु॑द्द्रव॑ति वायुमे॒व तेन॑ प्रीणाति ।
</details>

<details><summary>मूलम्</summary>

तस्मा॒द्यद्गार्ह॑पत्येऽधि॒श्रित्या॑हव॒नीय॑म॒भ्यु॑द्द्रव॑ति वायुमे॒व तेन॑ प्रीणाति ।
</details>

<details><summary>भट्टभास्करटीका</summary>

तस्मादित्यादि गतम् ।
</details>


<details><summary>मूलम्</summary>

प्र॒जाप॑तिर्दे॒वता᳚स्सृ॒जमा॑नः ।
अ॒ग्निमे॒व दे॒वता॑नाम्प्रथ॒मम॑सृजत ।
सो᳚ऽन्यदा॑ल॒म्भ्य॑मवि॑त्वा ॥48॥  
प्र॒जाप॑तिम॒भिप॒र्याव॑र्तत ।
स मृ॒त्योर॑बिभेत् ।
सो॑ऽमुमा॑दि॒त्यमा॒त्मनो॒ निर॑मिमीत ।
तꣳ हु॒त्वा परा᳚ङ्प॒र्याव॑र्तत ।
ततो॒ वै स मृ॒त्युमपा॑जयत् ।
अप॑ मृ॒त्युञ्ज॑यति ।
य ए॒वव्ँ वेद॑ ।
</details>

<details open><summary>विश्वास-प्रस्तुतिः</summary>

प्र॒जाप॑तिर्दे॒वता᳚स्सृ॒जमा॑नो॒ग्निमे॒व दे॒वता॑नाम्प्रथ॒मम॑सृजत ।

सो᳚ऽन्यदा॑ल॒म्भ्य॑मवि॑त्वा प्र॒जाप॑तिम॒भिप॒र्याव॑र्तत ।

स मृ॒त्योर॑बिभेत् ।
सो॑ऽमुमा॑दि॒त्यमा॒त्मनो॒ निर॑मिमीत ।
तꣳ हु॒त्वा परा᳚ङ्प॒र्याव॑र्तत ।
ततो॒ वै स मृ॒त्युमपा॑जयत् ।
अप॑ मृ॒त्युञ्ज॑यति ।
य ए॒वव्ँ वेद॑ ।
</details>

<details><summary>मूलम्</summary>

प्र॒जाप॑तिर्दे॒वता᳚स्सृ॒जमा॑नो॒ग्निमे॒व दे॒वता॑नाम्प्रथ॒मम॑सृजत ।

सो᳚ऽन्यदा॑ल॒म्भ्य॑मवि॑त्वा प्र॒जाप॑तिम॒भिप॒र्याव॑र्तत ।

स मृ॒त्योर॑बिभेत् ।
सो॑ऽमुमा॑दि॒त्यमा॒त्मनो॒ निर॑मिमीत ।
तꣳ हु॒त्वा परा᳚ङ्प॒र्याव॑र्तत ।
ततो॒ वै स मृ॒त्युमपा॑जयत् ।
अप॑ मृ॒त्युञ्ज॑यति ।
य ए॒वव्ँ वेद॑ ।
</details>

<details><summary>भट्टभास्करटीका</summary>

3 प्रजापतिरित्यादि ॥ प्रथमसृष्टोऽग्रि: प्रजापतिव्यतिरिक्तं आलम्भ्यं भक्ष्यं अवित्त्वा अलब्ध्वा प्रजापतिमेवात्तुं प्रजापतिमाभिमुख्येन पर्यावर्तत । लभेः 'पोरदुपधात्' इति यत् । 'आङो यि' इति नुम् ।
</details>

<details><summary>भट्टभास्करटीका</summary>

अथ प्रजापतिः मृत्योः अग्निदाहजन्मनो भीतः आदित्यमात्मन उत्पाद्य तमग्नये आगच्छते हुत्वा भक्ष्यत्वेन दत्वा तस्मादग्नेः पराङ् अपमृत्युनिवृत्तये पर्यावर्तत तस्मादपागच्छत्, ततो मृत्युमुपाजयत् प्रजापतिः ।
</details>


<details><summary>मूलम्</summary>

अप॑ मृ॒त्युञ्ज॑यति ।
य ए॒वव्ँ वेद॑ ।
</details>

<details open><summary>विश्वास-प्रस्तुतिः</summary>

अप॑ मृ॒त्युञ्ज॑यति॒ य ए॒वव्ँ वेद॑ ।

एवं वेदिता मृत्युमपजयति । स मृत्युरकालमृत्युः, तत्पार्श्वे अकालमृत्युर्नास्तीत्यर्थः।
</details>

<details><summary>मूलम्</summary>

अप॑ मृ॒त्युञ्ज॑यति॒ य ए॒वव्ँ वेद॑ ।

एवं वेदिता मृत्युमपजयति । स मृत्युरकालमृत्युः, तत्पार्श्वे अकालमृत्युर्नास्तीत्यर्थः।
</details>


<details><summary>मूलम्</summary>

तस्मा॒द्यस्यै॒वव्ँ वि॒दुषः॑ ।
उ॒तैका॒हमु॒त द्व्य॒हन्न जुह्व॑ति ।
हु॒तमे॒वास्य॑ भवति ।
अ॒सौ ह्या॑दि॒त्यो᳚ऽग्निहो॒त्रम् ॥49
</details>

<details open><summary>विश्वास-प्रस्तुतिः</summary>

तस्मा॒द्यस्यै॒वव्ँ वि॒दुषो॑ उ॒तैका॒हमु॒त द्व्य॒हन्न जुह्व॑ति हु॒तमे॒वास्य॑ भवति ।
</details>

<details><summary>मूलम्</summary>

तस्मा॒द्यस्यै॒वव्ँ वि॒दुषो॑ उ॒तैका॒हमु॒त द्व्य॒हन्न जुह्व॑ति हु॒तमे॒वास्य॑ भवति ।
</details>

<details><summary>भट्टभास्करटीका</summary>

तस्मादित्यादि । एवमादित्योऽग्निहोत्रद्वव्यं प्रजापतेरासीदिति यो वेद, उत अप्येकाहं न जुह्वति अस्य तदपि हुतमेव भवति, अविच्छेदेन हुतं भवति ।
</details>

<details open><summary>विश्वास-प्रस्तुतिः</summary>

अ॒सौ ह्या॑दि॒त्यो᳚ऽग्निहो॒त्रम् ॥49 ॥  
</details>

<details><summary>मूलम्</summary>

अ॒सौ ह्या॑दि॒त्यो᳚ऽग्निहो॒त्रम् ॥49 ॥  
</details>

<details><summary>भट्टभास्करटीका</summary>

असौ खल्वादित्योऽग्निहोत्रद्रव्यं, स च सायं नित्यमग्निमनुप्रविशति

इति तैत्तिरीयब्राह्मणे द्वितीयाष्टके प्रथमप्रपाठके षष्ठोऽऽनुवाकः ॥  

</details>

