---
title:  ०१, अग्निहोत्रस्योपोद्घातः
unicode_script: devanagari
---

## अग्निहोत्रब्राह्मणम्

## द्वितीयेऽष्टके प्रथमः प्रश्नः ।
<details open><summary>विश्वास-प्रस्तुतिः</summary>

अङ्गि॑रसो॒ वै स॒त्त्रमा॑सत ।
</details>

<details><summary>मूलम्</summary>

अङ्गि॑रसो॒ वै स॒त्त्रमा॑सत ।
</details>

<details><summary>भट्टभास्कर-टीका</summary>

1 अतः परमग्निहोत्रब्राह्मणमग्न्यार्षेयम् - अङ्गिरसो वा इत्यादि ॥ आसिरस्मिन् विषये सकर्मक इत्येके । तत्रासनं नाम कर्मविशेषः, तमकुर्वनित्यन्ये । कंसवधमाचष्टे कंसं घातयतीतिवत् ।
</details>

<details open><summary>विश्वास-प्रस्तुतिः</summary>

तेषा॒म्पृश्ञि॑र्घर्म॒धुगा॑सीत् ।
</details>

<details><summary>मूलम्</summary>

तेषा॒म्पृश्ञि॑र्घर्म॒धुगा॑सीत् ।
</details>

<details><summary>भट्टभास्कर-टीका</summary>

तेषां पृश्निः शुक्लवर्णा धेनुः घर्मधुक् प्रवर्ग्यार्थस्य पयसो दोग्ध्र्यासीत् ।
</details>

<details open><summary>विश्वास-प्रस्तुतिः</summary>

सर्जी॒षेणा॑जीवत् ।
</details>

<details><summary>मूलम्</summary>

सर्जी॒षेणा॑जीवत् ।
</details>

<details><summary>भट्टभास्कर-टीका</summary>

सा पृश्निस्तदानीमनावृष्ट्या तृणाद्यनिष्पत्तेः ऋजीषेण सोमस्याभिषुतस्य कल्केन अजीवत् प्राणानधारयत् ।
</details>

<details open><summary>विश्वास-प्रस्तुतिः</summary>

ते᳚ऽब्रुवन्न् ।
"कस्मै॒ नु स॒त्रमा᳚स्महे ।
ये᳚ऽस्या ओष॑धी॒र्न ज॒नया॑म॒" इति॑ ।
</details>

<details><summary>मूलम्</summary>

ते᳚ऽब्रुवन्न् ।
"कस्मै॒ नु स॒त्रमा᳚स्महे ।
ये᳚ऽस्या ओष॑धी॒र्न ज॒नया॑म॒" इति॑ ।
</details>

<details><summary>भट्टभास्कर-टीका</summary>

अथ तां तथा जीवन्तीं पश्यन्तोऽङ्गिरसः अब्रुवन् - कस्मै प्रयोजनाय वयं सत्रमास्महे किमन्यत्फलं साधयितुं वयमीहामहे, ये वयं अस्या अस्माकमेवोपकारिण्याः पृश्नेः प्राणयात्रार्थमोषधीः ओषधिमात्रमपि न जनयामः जनयितुं न शक्नुमः इति ।
</details>

<details open><summary>विश्वास-प्रस्तुतिः</summary>

ते दि॒वो वृष्टि॑मसृजन्त ।
</details>

<details><summary>मूलम्</summary>

ते दि॒वो वृष्टि॑मसृजन्त ।
</details>

<details><summary>भट्टभास्कर-टीका</summary>

अथ ते तथा मन्यमानाः दिवो वृष्टिमसृजन्त उदपादयन् ।
</details>


<details><summary>मूलम्</summary>

याव॑न्तस्स्तो॒का अ॒वाप॑द्यन्त ।
ताव॑ती॒रोष॑धयोऽजायन्त ।
</details>

<details open><summary>विश्वास-प्रस्तुतिः</summary>

याव॑न्तस्स्तो॒का अ॒वाप॑द्यन्त॒ ताव॑ती॒रोष॑धयोऽजायन्त ।
</details>

<details><summary>मूलम्</summary>

याव॑न्तस्स्तो॒का अ॒वाप॑द्यन्त॒ ताव॑ती॒रोष॑धयोऽजायन्त ।
</details>

<details><summary>भट्टभास्कर-टीका</summary>

तत्र यावन्तः स्तोकाः उदबिन्दवः पृथिव्यां अवापद्यन्त अवपतन्ति तावत्यः ओषधयोऽजायन्त तज्जलमोषधित्वेन परिणतमभवत् ।
</details>

<details open><summary>विश्वास-प्रस्तुतिः</summary>

ता जा॒ताᳶ पि॒तरो॑ वि॒षेणा॑लिम्पन्न् ॥1॥  
</details>

<details><summary>मूलम्</summary>

ता जा॒ताᳶ पि॒तरो॑ वि॒षेणा॑लिम्पन्न् ॥1॥  
</details>

<details><summary>भट्टभास्कर-टीका</summary>

पितरोऽग्निहोत्रे भागलिप्सवः ता ओषधीः विषेणालिम्पन् ।
</details>

<details open><summary>विश्वास-प्रस्तुतिः</summary>

तासा᳚ञ्ज॒ग्ध्वा रुप्य॒न्त्यैत् ।
</details>

<details><summary>मूलम्</summary>

तासा᳚ञ्ज॒ग्ध्वा रुप्य॒न्त्यैत् ।
</details>

<details><summary>भट्टभास्कर-टीका</summary>

अथ सा पृश्निः तासां ओषधीनां विषदिग्धानां जग्ध्वा भक्षयित्वा रुप्यन्ती मुह्यन्ती ऐत् आगच्छत्, आङाटोरेकदेश उदात्तः, रुपु विमोहने, दैवादिकं मतम् ।
</details>

<details open><summary>विश्वास-प्रस्तुतिः</summary>

ते᳚ऽब्रुवन्न् ।
"क इ॒दमि॒त्थम॑क॒"रिति॑ ।
</details>

<details><summary>मूलम्</summary>

ते᳚ऽब्रुवन्न् ।
"क इ॒दमि॒त्थम॑क॒"रिति॑ ।
</details>

<details><summary>भट्टभास्कर-टीका</summary>

अथ तां तादृशीं पश्यन्तः अङ्गिरसोऽब्रुवन् - कः इदं ओषधीर्विषमकार्षीदिति । करोतेर्लुङि 'मन्त्रे घस' इत्यादिना च्लेर्लुक्, वेदोपलक्षणत्वान्मन्त्रग्रहणस्य । लङि वा 'बहुलं छन्दसि' इति शपो लुक् ।
</details>

<details open><summary>विश्वास-प्रस्तुतिः</summary>

"व॒यम्भा॑ग॒धेय॑मि॒च्छमा॑ना॒'' इति॑ पि॒तरो᳚ऽब्रुवन्न् ।
</details>

<details><summary>मूलम्</summary>

"व॒यम्भा॑ग॒धेय॑मि॒च्छमा॑ना॒'' इति॑ पि॒तरो᳚ऽब्रुवन्न् ।
</details>

<details><summary>भट्टभास्कर-टीका</summary>

अथ पितरोऽब्रुवन् - भागधेयमिच्छन्तो वयमकार्ष्मेति ।
</details>

<details open><summary>विश्वास-प्रस्तुतिः</summary>

''किव्ँ वो॑ भाग॒धेय॒''मिति॑ ।
</details>

<details><summary>मूलम्</summary>

''किव्ँ वो॑ भाग॒धेय॒''मिति॑ ।
</details>

<details><summary>भट्टभास्कर-टीका</summary>

अथाङ्गिरसोऽब्रुवन् - किं वो युष्माकं भागधेयं यत् दद्म इति ।
</details>

<details open><summary>विश्वास-प्रस्तुतिः</summary>

''अ॒ग्नि॒हो॒त्र ए॒व नोऽप्य॒स्त्वि''त्य॑ब्रुवन्न् ।
</details>

<details><summary>मूलम्</summary>

''अ॒ग्नि॒हो॒त्र ए॒व नोऽप्य॒स्त्वि''त्य॑ब्रुवन्न् ।
</details>

<details><summary>भट्टभास्कर-टीका</summary>

अथ पितरोऽब्रुवन् - अग्निहोत्रे अस्माकमप्यस्त्विति अग्निहोत्र एव वयमपि भागिनौ भूयास्मेति ।
</details>


<details><summary>मूलम्</summary>

तेभ्य॑ ए॒तद्भा॑ग॒धेय॒म्प्राय॑च्छन्न् ।
यद्धु॒त्वा नि॒मार्ष्टि॑ ।
</details>

<details open><summary>विश्वास-प्रस्तुतिः</summary>

तेभ्य॑ ए॒तद्भा॑ग॒धेय॒म्प्राय॑च्छ॒न्न् यद्धु॒त्वा नि॒मार्ष्टि॑ ।
</details>

<details><summary>मूलम्</summary>

तेभ्य॑ ए॒तद्भा॑ग॒धेय॒म्प्राय॑च्छ॒न्न् यद्धु॒त्वा नि॒मार्ष्टि॑ ।
</details>

<details><summary>भट्टभास्कर-टीका</summary>

अथाङ्गिरसस्तेभ्यो भागत्वेन एतत्प्रायच्छन् यद्धुत्वा निमार्ष्टि 'स्वधा पितृभ्यः' इति, ततः प्रभृति पितृभ्योऽङ्गिरोभिर्दत्तमिति ।
</details>

<details open><summary>विश्वास-प्रस्तुतिः</summary>

ततो॒ वै त ओष॑धीरस्वदयन्न् ।
</details>

<details><summary>मूलम्</summary>

ततो॒ वै त ओष॑धीरस्वदयन्न् ।
</details>

<details><summary>भट्टभास्कर-टीका</summary>

ततस्ते पितर ओषधीरपगतविषभागा अस्वदयन् स्वादूकृतवन्तः । छान्दसः उपधावृद्ध्यभावः ।
</details>


<details><summary>मूलम्</summary>

य ए॒वव्ँ वेद॑ ॥2॥  
स्वद॑न्तेऽस्मा॒ ओष॑धयः ।
</details>

<details open><summary>विश्वास-प्रस्तुतिः</summary>

य ए॒वव्ँ वेद॒ स्वद॑न्तेऽस्मा॒ ओष॑धयः ।
</details>

<details><summary>मूलम्</summary>

य ए॒वव्ँ वेद॒ स्वद॑न्तेऽस्मा॒ ओष॑धयः ।
</details>

<details><summary>भट्टभास्कर-टीका</summary>

एवं वेदित्रे ओषधयस्स्वदन्ते स्वादूभवन्ति । 'स्वद ष्वद आस्वादने' भौवादिकः, अनुदात्तेत् ।
</details>

<details open><summary>विश्वास-प्रस्तुतिः</summary>

ते व॒थ्समु॒पावा॑सृजन्न् ।  
इ॒दन्नो॑ ह॒व्यम्प्रदा॑प॒येति॑ ।
</details>

<details><summary>मूलम्</summary>

ते व॒थ्समु॒पावा॑सृजन्न् ।  
इ॒दन्नो॑ ह॒व्यम्प्रदा॑प॒येति॑ ।
</details>

<details><summary>भट्टभास्कर-टीका</summary>

2 ते वत्समित्यादि ॥ उपावासृजन् दोहनार्थं मातृसकाशं प्रापयत् वत्सम् । केनाभिप्रायेण? इदमूधस्स्थं दुग्धाख्यं अस्मभ्यं प्रदापय, यथेयं पस्तुतस्तनी अस्मभ्यं भूरि दुग्धं प्रददाति तथा कुर्विति ।
</details>

<details open><summary>विश्वास-प्रस्तुतिः</summary>

सो᳚ऽब्रवी॒द् ''वर॑व्ँवृणै ।
</details>

<details><summary>मूलम्</summary>

सो᳚ऽब्रवी॒द् ''वर॑व्ँवृणै ।
</details>

<details><summary>भट्टभास्कर-टीका</summary>

अथ वत्सोऽब्रवीत् - वरं वृणै वरं वरीतुं प्राप्तोऽयं मम कालः, तस्मात् वृणै । प्राप्तकाले लोट् ।
</details>

<details open><summary>विश्वास-प्रस्तुतिः</summary>

दश॑ मा॒ रात्री᳚र्जा॒तन्न दो॑हन्न् ।
</details>

<details><summary>मूलम्</summary>

दश॑ मा॒ रात्री᳚र्जा॒तन्न दो॑हन्न् ।
</details>

<details><summary>भट्टभास्कर-टीका</summary>

दशरात्रीः मदर्थं जातं दुग्धं न दोहन् न दुद्युः, मज्जन्मन आरभ्य दशरात्रीरिति प्रतिपादनार्थं जातग्रहणम् । दुहेर्व्यत्ययेन शप् ।
</details>

<details open><summary>विश्वास-प्रस्तुतिः</summary>

आ॒स॒ङ्ग॒वम्मा॒त्रा स॒ह च॑रा॒णी''ति॑ ।
</details>

<details><summary>मूलम्</summary>

आ॒स॒ङ्ग॒वम्मा॒त्रा स॒ह च॑रा॒णी''ति॑ ।
</details>

<details><summary>भट्टभास्कर-टीका</summary>

आसंगवं च मात्रा सह चराणीति । मर्यादायामाकारः । द्वितीयोऽर्धप्रहरस्संगवः ।
</details>

<details open><summary>विश्वास-प्रस्तुतिः</summary>

तस्मा᳚द्व॒थ्सञ्जा॒तन्दश॒ रात्री॒र्न दु॑हन्ति ।
आ॒स॒ङ्ग॒वम्मा॒त्रा स॒ह च॑रति ।
</details>

<details><summary>मूलम्</summary>

तस्मा᳚द्व॒थ्सञ्जा॒तन्दश॒ रात्री॒र्न दु॑हन्ति ।
आ॒स॒ङ्ग॒वम्मा॒त्रा स॒ह च॑रति ।
</details>

<details><summary>भट्टभास्कर-टीका</summary>

तस्मादित्यादि । गतम् ॥
</details>

<details open><summary>विश्वास-प्रस्तुतिः</summary>

वारे॑वृत॒ꣵ॒ ह्य॑स्य ।
तस्मा᳚द्व॒थ्सꣳ सꣳ॑सृष्टध॒यꣳ रु॒द्रो घातु॑कः ।
</details>

<details><summary>मूलम्</summary>

वारे॑वृत॒ꣵ॒ ह्य॑स्य ।
तस्मा᳚द्व॒थ्सꣳ सꣳ॑सृष्टध॒यꣳ रु॒द्रो घातु॑कः ।
</details>

<details><summary>भट्टभास्कर-टीका</summary>

वारे वृतं वरणकाले वृतमस्येदं, तस्मात् वत्सं संसृष्टधयं होमार्थेन दुग्धेन संसृष्टं पिबन्तं दशरात्रादूर्ध्वमपि कृत्स्नपायिनं रुद्रो घातुकः हन्तुकामस्स्यात् । 'लषपतपद' इत्युकञ् ।

सायं प्रातश्च होमार्थं दुग्धं पिबन्तं वत्सं पशूनां पतित्वात् देवः स्वयमेव दण्डयतीति ।
</details>

<details open><summary>विश्वास-प्रस्तुतिः</summary>

अति॒ हि स॒न्धान्धय॑ति ॥3॥  
</details>

<details><summary>मूलम्</summary>

अति॒ हि स॒न्धान्धय॑ति ॥3॥  
</details>

<details><summary>भट्टभास्कर-टीका</summary>

हेतुं चाह - अति हीत्यादि । अतीत्य संधां संधानं समयं स्वयं पिबति वत्सः, तं तु देवो न सहत इति । 'आतश्चोपसर्गे' इत्यङ्, 'हि च' इत्याख्यातस्य निघाताभावः


इति तैत्तिरीयब्राह्मणे द्वितीयेऽष्टके प्रथमे प्रथमोऽनुवाकः ।  

</details>

