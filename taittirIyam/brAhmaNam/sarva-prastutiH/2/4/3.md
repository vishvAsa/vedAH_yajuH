---
title:  ०३, उपहोमाः
unicode_script: devanagari
---

<details open><summary>विश्वास-प्रस्तुतिः</summary>

जुष्टी॑ नरो॒ ब्रह्म॑णा वᳶ पितृ॒णाम् ।  
अख्ष॑मव्यय॒न्न किला॑रिषाथ ।  
यच्छक्व॑रीषु बृह॒ता रवे॑ण ।  
इन्द्रे॒ शुष्म॒मद॑धाथा वसिष्ठाः ।  
</details>

<details><summary>मूलम्</summary>

जुष्टी॑ नरो॒ ब्रह्म॑णा वᳶ पितृ॒णाम् ।  
अख्ष॑मव्यय॒न्न किला॑रिषाथ ।  
यच्छक्व॑रीषु बृह॒ता रवे॑ण ।  
इन्द्रे॒ शुष्म॒मद॑धाथा वसिष्ठाः ।  
</details>

<details><summary>सायणटीका</summary>

(SB) 1तृतीयानुवाके प्रथमामृचमाह - हे वसिष्ठाः वसिष्ठस्य मम पुत्राः! यत् यस्मात्कारणात् शक्वरीषु 'प्रोष्वस्मै पुरो रथम्' इत्यादिकासु शक्वरीछन्दोयुक्तास्वृक्षु बृहता रवेण महता सामध्वनिना इन्द्रे शुष्मं बलमदधाथाः संपादितवन्तः । तस्मात्कारणाद्धे नरः! मत्पुत्राः! पुरुषाः! वो युष्मत्संबन्धिनां पितृणां ब्रह्मणा जुष्टी भवदीयेन परिबृढेन स्तोत्रेण प्रीतानामक्षं क्रुद्धं चक्षुरिन्द्रियमव्ययं वसिष्ठोऽहमाच्छादितवानस्मि । इतःपरं यूयं न रिषाथ किल सर्वथा हिंसिता न भवथ । अयमर्थः - सौदासनामकैरसुरैर्यदा वसिष्ठो हतपुत्रोऽभूत्तदानीं पुत्राभावादेतदीयाः पितरो रक्तवर्णेन चक्षुषा युक्ताः क्रुद्धा दृश्यन्ते । तदनीं वसिष्ठः पुत्रानुत्पादितवान् । ते च पुत्रा विद्याधिकाः सन्तः सामगानेनेन्द्रं तोषितवन्तः । तदीयपितॄणां कुद्धमक्षं क्रोधपरित्यागेन शान्तं संपन्नम् । सोऽयं वृत्तान्तो वसिष्ठेन स्वपुत्रान्प्रत्यभिहित इति । अयं मन्त्रो रक्षार्थे द्रष्टव्यः ॥
</details>

<details open><summary>विश्वास-प्रस्तुतिः</summary>

पा॒व॒का न॒स्सर॑स्वती ।  
वाजे॑भिर्वा॒जिनी॑वती ।  
य॒ज्ञव्ँव॑ष्टु धि॒या व॑सुः ।  
</details>

<details><summary>मूलम्</summary>

पा॒व॒का न॒स्सर॑स्वती ।  
वाजे॑भिर्वा॒जिनी॑वती ।  
य॒ज्ञव्ँव॑ष्टु धि॒या व॑सुः ।  
</details>

<details><summary>सायणटीका</summary>

2अथ द्वितीयामाह - इयं सरस्वती नोऽस्मदीयं यज्ञं धिया स्वबुद्ध्या वष्टु कामयताम् । कीदृशी? पावका शोधिका । वाजेभिर्नानाविधैरन्नैर्युक्तत्वेन वाजिनीवती बहन्ना । वसुः सर्वेषां निवासयित्री । अयं मन्त्रोऽङ्गहीनपशूपाकरणप्रायश्चित्तत्वेन सूत्रे विनियुक्तः - 'सारस्वतीं बार्हस्पत्यामिति च हुत्वा प्रयोजयेत्' इति ॥
</details>

<details open><summary>विश्वास-प्रस्तुतिः</summary>

सर॑स्वत्य॒भिनो॑नेषि॒ वस्यः॑ ।  
मा प॑स्फरी॒ᳶ पय॑सा॒ मा न॒ आध॑क् ।  
जु॒षस्व॑ नस्स॒ख्या॑ वे॒श्या॑ च ॥21॥  
मा त्वख्षेत्रा॒ण्यर॑णानि गन्म ।  
</details>

<details><summary>मूलम्</summary>

सर॑स्वत्य॒भिनो॑नेषि॒ वस्यः॑ ।  
मा प॑स्फरी॒ᳶ पय॑सा॒ मा न॒ आध॑क् ।  
जु॒षस्व॑ नस्स॒ख्या॑ वे॒श्या॑ च ॥21॥  
मा त्वख्षेत्रा॒ण्यर॑णानि गन्म ।  
</details>

<details><summary>सायणटीका</summary>

3अथ तृतीयामाह - हे सरस्वति! नोऽस्मान् वस्योऽभि श्रेयः प्रति नेषि नय । मा पस्फरीर्मा हिंसीः । पयसा नदीरूपायास्तव जलेन नोऽस्मान् मा आ धक्सर्वतो मा धाक्षीः मा विनाशय । सख्या सखित्वेन वेश्या च गृहावस्थानेन च नोऽस्मान्प्रति जुषस्व । त्वत्तव प्रसादादरणानि रणरहितानि क्लेशकारणानि क्षेत्राणि मृत्युस्थानानि मा गन्म मा प्राप्नवाम । अयं च पादोऽन्यत्र ब्राह्मणेन व्याख्यातः - 'मा त्वत्क्षेत्राण्यरागानि गन्मेत्याह मृत्योर्वै क्षेत्राण्यरणानि तेनैव मृत्योः क्षेत्राणि न गच्छति'8 इति । तस्मिन्नेव ब्राह्मणे मन्त्रोऽप्ययं विनियुक्तः - 'सरस्वत्यभि नो नेषि वस्य इति पुरोरुचं कुर्यात्'8 इति । तत्र 'उक्थ्याग्रान्गृह्णीत'8 इत्युपक्रान्तत्वात्तदीयेयं पुरोरुक् । तथा सूक्तेऽपि - 'सारस्वतीं मेषीमालभेत' इत्यस्य पशोर्हविषः पुरोनुवाक्यारूपेण प्रतीकमाम्नातम् 'सरस्वत्यभि नो नेषि' इति ॥
</details>

<details open><summary>विश्वास-प्रस्तुतिः</summary>

वृ॒ञ्जे ह॒विर्नम॑सा ब॒र्हिर॒ग्नौ ।  
अया॑मि॒ स्रुग्घृ॒तव॑ती सुवृ॒क्तिः ।  
अम्य॑ख्षि॒ सद्म॒ सद॑ने पृथि॒व्याः ।  
अश्रा॑यि य॒ज्ञस्सूर्ये॒ न चख्षुः॑ ।  
</details>

<details><summary>मूलम्</summary>

वृ॒ञ्जे ह॒विर्नम॑सा ब॒र्हिर॒ग्नौ ।  
अया॑मि॒ स्रुग्घृ॒तव॑ती सुवृ॒क्तिः ।  
अम्य॑ख्षि॒ सद्म॒ सद॑ने पृथि॒व्याः ।  
अश्रा॑यि य॒ज्ञस्सूर्ये॒ न चख्षुः॑ ।  
</details>

<details><summary>सायणटीका</summary>

4अथ चतुर्थीमाह - अग्नौ हविः प्रस्तररूपेण होतव्यं बर्हिर्यदस्ति तदेतन्नमसा नमनेन विनयेन सह वृञ्जे वर्जयामि लुनामीत्यर्थः । 'आच्छेत्ता ते मा रिषम्' इत्याद्युक्तिर्विनयः । घृतवती घृतसंपूर्णा सुवृक्तिः सुमदाना स्रुग्जुहूरयामि होमार्थमस्माभिरग्राहि । पृथिव्याः संबन्धिनि सदने देवयजने सद्म प्राग्वंशादिरूपं अम्यक्षि अस्माभिरप्रापि । यज्ञोऽयमस्माभिरश्रायि । सूर्ये न सूर्येऽपि चक्षुरस्मदीयमश्रायि सूर्यावलोकनं कृतमित्यर्थः । सोऽयं मन्त्रः क्वचिद्याजमानजपे विनियोक्तव्यः ॥
</details>

<details open><summary>विश्वास-प्रस्तुतिः</summary>

इ॒हार्वाञ्च॒मति॑ ह्वये ।  
इन्द्र॒ञ्जैत्रा॑य॒ जेत॑वे ।  
अ॒स्माक॑मस्तु॒ केव॑लः ।  
</details>

<details><summary>मूलम्</summary>

इ॒हार्वाञ्च॒मति॑ ह्वये ।  
इन्द्र॒ञ्जैत्रा॑य॒ जेत॑वे ।  
अ॒स्माक॑मस्तु॒ केव॑लः ।  
</details>

<details><summary>सायणटीका</summary>

5अथ पञ्चमीमाह - इह कर्मणीन्द्रमर्वाञ्चमस्मदभिमुखमतिह्वये अन्यान्यजमानानतिलङ्घ्य प्रथममेवाह्वयामि । किमर्थं? जैत्राय जेतवे जेतव्यस्य जयार्थम् । स इन्द्रोऽस्माकं केवलोऽस्तु अस्मास्वेव पक्षपातवान्भवतु ॥
</details>

<details open><summary>विश्वास-प्रस्तुतिः</summary>

अ॒र्वाञ्च॒मिन्द्र॑म॒मुतो॑ हवामहे ।  
यो गो॒जिद्ध॑न॒जिद॑श्व॒जिद्यः ॥22॥  
इ॒मन्नो॑ य॒ज्ञव्ँ वि॑ह॒वे जु॑षस्व ।  
अ॒स्य कु॑र्मो हरिवो मे॒दिन॑न्त्वा ।  
</details>

<details><summary>मूलम्</summary>

अ॒र्वाञ्च॒मिन्द्र॑म॒मुतो॑ हवामहे ।  
यो गो॒जिद्ध॑न॒जिद॑श्व॒जिद्यः ॥22॥  
इ॒मन्नो॑ य॒ज्ञव्ँ वि॑ह॒वे जु॑षस्व ।  
अ॒स्य कु॑र्मो हरिवो मे॒दिन॑न्त्वा ।  
</details>

<details><summary>सायणटीका</summary>

6अथ षष्ठीमाह - अर्वाञ्चमस्मदभिमुखमिन्द्रममुतः स्वर्गादाह्वयामः । य इन्द्रो गोजित् शत्रुसंबन्धिनीर्गा जयेत संपादयति । यश्च तथैव धनजिदश्वजिच्च, तमिन्द्रं हवामहे इति पूर्वत्रैवान्वयः । हं हरिवः! हरिनामकाभ्यामश्वाभ्यां युक्तेन्द्र! विहवे विविधाह्वाने सत्यस्मदीयमिमं यज्ञं जुषस्व सेवस्व । अस्यानेन यज्ञेन त्वां मेदिनं स्निग्धशरीरं कुर्मः । एते ऋचौ कस्मिंश्चिज्जयहेतावैन्द्रे हविषि याज्यानुवाक्ये द्रष्टव्ये ॥
</details>

<details open><summary>विश्वास-प्रस्तुतिः</summary>

अस॑म्मृष्टो जायसे मातृ॒वोश्शुचिः॑ ।  
म॒न्द्रᳵ क॒विरुद॑तिष्ठो॒ विव॑स्वतः ।  
घृ॒तेन॑ त्वाऽवर्धयन्नग्न आहुत ।  
धू॒मस्ते॑ के॒तुर॑भवद्दि॒वि श्रि॒तः ।  
</details>

<details><summary>मूलम्</summary>

अस॑म्मृष्टो जायसे मातृ॒वोश्शुचिः॑ ।  
म॒न्द्रᳵ क॒विरुद॑तिष्ठो॒ विव॑स्वतः ।  
घृ॒तेन॑ त्वाऽवर्धयन्नग्न आहुत ।  
धू॒मस्ते॑ के॒तुर॑भवद्दि॒वि श्रि॒तः ।  
</details>

<details><summary>सायणटीका</summary>

7अथ सप्तमीमाह - हे अग्ने! त्वमकृतसंमार्जन एव सन् मातृवोर्मात्रोररण्योः शुचिरेव जायसे । स्रुगादयो हि संमार्जनतः शुध्यन्ति । त्वं पुनरसंमृष्ट एव शुचिर्भवसि । मन्द्रो हर्षयुक्तः कविर्विद्वांस्त्वं विवस्वतः परिचरतो यजमानान्प्रत्युदतिष्ठः उत्थितोऽभूः । आहुतिभिराहुत! हे अग्ने! यजमानास्त्वां घृतेनावर्धयन् । ते तव धूमो दिवि श्रित आकाशे व्याप्तस्सन् केतुरभवत् अग्निमानयं प्रदेश इति ज्ञानस्य हेतुरभवत् । अयं च मन्त्रो मथनजन्याग्र्यभिमन्त्रणे क्वचिद्विनियोक्तव्यः ॥
</details>

<details open><summary>विश्वास-प्रस्तुतिः</summary>

अ॒ग्निरग्रे᳚ प्रथ॒मो दे॒वता॑नाम् ।  
सय्ँ या॑तानामुत्त॒मो विष्णु॑रासीत् ।  
यज॑मानाय परि॒गृह्य॑ दे॒वान् ।  
दी॒ख्षये॒दꣳ ह॒विरा ग॑च्छतन्नः ॥23॥  
</details>

<details><summary>मूलम्</summary>

अ॒ग्निरग्रे᳚ प्रथ॒मो दे॒वता॑नाम् ।  
सय्ँ या॑तानामुत्त॒मो विष्णु॑रासीत् ।  
यज॑मानाय परि॒गृह्य॑ दे॒वान् ।  
दी॒ख्षये॒दꣳ ह॒विरा ग॑च्छतन्नः ॥23॥  
</details>

<details><summary>सायणटीका</summary>

8अथाष्टमीमाह - यजमानं प्रति संयातानां पौर्वापर्येणागच्छन्तीनां देवतानामग्निः प्रथमोऽग्रे पुरतो मार्गप्रदर्शको गच्छति । विष्णुरुत्तमः पश्चादागच्छति । एतदुक्तं भवति - 'अनपक्रमणार्थं पङ्क्तिरूपेणागच्छतां देवानामग्निः प्रथमो विष्णुरुतमश्चरमः' इति । तावुभौ सर्वान्देवान् मुखतः पृष्ठतश्च यजमानार्थं परिगृह्य दीक्षादेवतया सह तावग्नाविष्णू युवां नोऽस्मदीयमिदं हविरुद्दिश्यागच्छतम् ॥
</details>

<details open><summary>विश्वास-प्रस्तुतिः</summary>

अ॒ग्निश्च॑ विष्णो॒ तप॑ उत्त॒मम्म॒हः ।  
दी॒ख्षा॒पा॒लेभ्यो॒ऽवन॑त॒ꣳ॒ हि श॑क्रा ।  
विश्वै᳚र्दे॒वैर्य॒ज्ञियै᳚स्सव्ँ विदा॒नौ ।  
दी॒ख्षाम॒स्मै यज॑मानाय धत्तम् ।  
</details>

<details><summary>मूलम्</summary>

अ॒ग्निश्च॑ विष्णो॒ तप॑ उत्त॒मम्म॒हः ।  
दी॒ख्षा॒पा॒लेभ्यो॒ऽवन॑त॒ꣳ॒ हि श॑क्रा ।  
विश्वै᳚र्दे॒वैर्य॒ज्ञियै᳚स्सव्ँ विदा॒नौ ।  
दी॒ख्षाम॒स्मै यज॑मानाय धत्तम् ।  
</details>

<details><summary>सायणटीका</summary>

9अथ नवमीमाह - हे विष्णो! त्वं चाग्निश्चोभौ युवां दीक्षाख्यव्रतपालकेभ्यो देवेभ्यस्सकाशात् यजमानार्थं महः उत्तमं तपो वनतं याचतम् । हे शक्रा! इन्द्रसमानौ युवां हि प्रसिद्धौ यज्ञयोग्यैः सर्वैर्देवैस्सह संविदानावैकमत्यं गतौ अस्मै यजमानाय दीक्षाख्यं संस्कारं संपादयतम् । एतच्चोभयं दीक्षणीयायामिष्टौ याज्यानुवाक्यारूपेण विनियोज्यम् ॥
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/01/154/02_pra_tadviShNuH.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/01/154/02_pra_tadviShNuH.md"  newLevelForH1="5" includeTitle="false"> </div>  



<details open><summary>विश्वास-प्रस्तुतिः</summary>

नूमर्तो॑ दयते सनि॒ष्यन् यः ।  
विष्ण॑व उरुगा॒याय॒ दाश॑त् ॥24॥  
प्र यस्स॒त्राचा॒ मन॑सा॒ यजा॑तै ।  
ए॒ताव॑न्त॒न्नर्य॑मा॒ विवा॑सात् ।  
</details>

<details><summary>मूलम्</summary>

नूमर्तो॑ दयते सनि॒ष्यन् यः ।  
विष्ण॑व उरुगा॒याय॒ दाश॑त् ॥24॥  
प्र यस्स॒त्राचा॒ मन॑सा॒ यजा॑तै ।  
ए॒ताव॑न्त॒न्नर्य॑मा॒ विवा॑सात् ।  
</details>

<details><summary>सायणटीका</summary>

11अथैकादशीमाह - यो यजमानः सनिष्यन् हविर्दास्यन्नुरुगायाय महाकीर्तये विष्णवे दाशद्ददाति । यश्च सत्राचा सत्यगामिना मनसा प्रयजातै प्रकर्षेण यजते । एतावन्तं पूर्वोक्तविक्रमत्रयसामर्थ्योपेतं नर्यं नरेभ्यो हितं विष्णुमाविवासात् स्तुत्यादिना सर्वतः परिचरति स मर्तो मनुष्यो नु क्षिप्रं दयते स्वात्मानं जगच्च रक्षति ॥
</details>

<details open><summary>विश्वास-प्रस्तुतिः</summary>

विच॑क्रमे पृथि॒वीमे॒ष ए॒ताम् ।  
ख्षेत्रा॑य॒ विष्णु॒र्मनु॑षे दश॒स्यन्न् ।  
ध्रु॒वासो॑ अस्य की॒रयो॒ जना॑सः ।  
उ॒रु॒ख्षि॒तिꣳ सु॒जनि॑मा चकार ।  
</details>

<details><summary>मूलम्</summary>

विच॑क्रमे पृथि॒वीमे॒ष ए॒ताम् ।  
ख्षेत्रा॑य॒ विष्णु॒र्मनु॑षे दश॒स्यन्न् ।  
ध्रु॒वासो॑ अस्य की॒रयो॒ जना॑सः ।  
उ॒रु॒ख्षि॒तिꣳ सु॒जनि॑मा चकार ।  
</details>

<details><summary>सायणटीका</summary>

12अथ द्वादशीमाह - एष विष्णुः पृथिवीमेतां पृथिव्युपलक्षितमिदं लोकत्रयं विचक्रमे विशेषेण पादैराक्रान्तवान् । किं कुर्वन्, मनुषे मनुष्याणां क्षेत्राय निवासार्थं दशस्यन् प्रदातुमिच्छन् । अस्य विष्णोः कीरयो जनासः कीर्तिपरा जनाः ध्रुवासः स्थिरा भवन्ति । स विष्णुः पुनः सुजनिमा शोभनेन वामनरूपेण जन्मना युक्त उरुक्षितिं प्राणिनां निवासाय विस्तीर्णं स्थानं चकार ॥
</details>

<details open><summary>विश्वास-प्रस्तुतिः</summary>

त्रिर्दे॒वᳶ पृ॑थि॒वीमे॒ष ए॒ताम् ।  
विच॑क्रमे श॒तर्च॑सम्महि॒त्वा ।  
प्र विष्णु॑रस्तु त॒वस॒स्तवी॑यान् ।  
त्वे॒षꣵ ह्य॑स्य॒ स्थवि॑रस्य॒ नाम॑ ॥25॥  
</details>

<details><summary>मूलम्</summary>

त्रिर्दे॒वᳶ पृ॑थि॒वीमे॒ष ए॒ताम् ।  
विच॑क्रमे श॒तर्च॑सम्महि॒त्वा ।  
प्र विष्णु॑रस्तु त॒वस॒स्तवी॑यान् ।  
त्वे॒षꣵ ह्य॑स्य॒ स्थवि॑रस्य॒ नाम॑ ॥25॥  
</details>

<details><summary>सायणटीका</summary>

13अथ त्रयोदशीमाह - एष विष्णुर्देवः शतर्चसं शतविधगतियुक्तामेतां पृथिवीं पृथिव्युपलक्षितलोकत्रयं महित्वा स्वमहिम्ना त्रिविचक्रमे त्रिवारं पादेनाक्रान्तवान् । तवसस्तवीयान् महतो महीयान् विष्णुः प्रास्तु प्रकृष्टो भवतु । स्थविरस्यात्यन्तं प्रवृद्धस्यास्य विष्णोर्नाम त्रिविक्रमादिरूपं त्वेषं हि प्रदीप्तं प्रसिद्धमित्यर्थः । उक्तानां मन्त्राणां 'वैष्णवं वामनमालभेत' इत्येतस्य पशोः सूक्ते प्रतीकान्याम्नातानि, 'प्र तद्विष्णुः, विचक्रमे त्रिर्देवः' इति । 'नु मर्तः' इति मन्त्रस्तु 'प्र तद्विष्णुः' इत्यनेन सह विकल्प्यते ॥
</details>

<details open><summary>विश्वास-प्रस्तुतिः</summary>

होता॑रञ्चि॒त्रर॑थमध्व॒रस्य॑ ।  
य॒ज्ञस्य॑यज्ञस्य के॒तुꣳ रुश॑न्तम् ।  
प्रत्य॑र्धिन्दे॒वस्य॑देवस्य म॒ह्ना ।  
श्रि॒या त्व॑ग्निमति॑थि॒ञ्जना॑नाम् ।  
</details>

<details><summary>मूलम्</summary>

होता॑रञ्चि॒त्रर॑थमध्व॒रस्य॑ ।  
य॒ज्ञस्य॑यज्ञस्य के॒तुꣳ रुश॑न्तम् ।  
प्रत्य॑र्धिन्दे॒वस्य॑देवस्य म॒ह्ना ।  
श्रि॒या त्व॑ग्निमति॑थि॒ञ्जना॑नाम् ।  
</details>

<details><summary>सायणटीका</summary>

14अथ चतुर्दशीमाह - श्रिया स्वकीयया संपदा युक्तमग्निं त्विममग्निमेव यजामह इति शेषः । कीदृशमग्निं? होतारं देवानामाह्वातारं चित्ररथं विचित्रेण रथेन युक्तमध्वरस्य हिंसारहितस्य यज्ञस्य यज्ञस्य केतुं सर्वस्यापि यज्ञस्य ज्ञापकं रुशन्तं दीप्तिमन्तं मह्ना स्वकीयेन महिम्ना दैवस्य देवस्य सर्वस्यापि देवस्य प्रत्यर्धिं प्रत्येकमर्धेन हविषा युक्तम् । अत एव सूत्रकार आह - 'सर्वेषां हविषामुत्तरार्धात्सकृत्सकृत्स्विष्टकृतेऽवद्यति' हति । जनानां यजमानानामतिथिमतिथिवत्पूजनीयम् । अयं मन्त्र अतिथेष्टौ स्विष्टकृतः पुरोनुवाक्या । तथा चाश्वलायन आह - 'होतारं चित्ररथमध्वरस्य, प्रप्रायमग्निर्भरतस्य शृण्व इति संयाज्ये' हति ॥
</details>

<details open><summary>विश्वास-प्रस्तुतिः</summary>

आ नो॒ विश्वा॑भिरू॒तिभि॑स्स॒जोषाः᳚ ।  
ब्रह्म॑ जुषा॒णो ह॑र्यश्व याहि ।  
वरी॑वृज॒थ्स्थवि॑रेभिस्सुशिप्र ।  
अ॒स्मे दध॒द्वृष॑ण॒ꣳ॒ शुष्म॑मिन्द्र ।  
</details>

<details><summary>मूलम्</summary>

आ नो॒ विश्वा॑भिरू॒तिभि॑स्स॒जोषाः᳚ ।  
ब्रह्म॑ जुषा॒णो ह॑र्यश्व याहि ।  
वरी॑वृज॒थ्स्थवि॑रेभिस्सुशिप्र ।  
अ॒स्मे दध॒द्वृष॑ण॒ꣳ॒ शुष्म॑मिन्द्र ।  
</details>

<details><summary>सायणटीका</summary>

15अथ पञ्चदशीमाह - हे हर्यश्व! हरिनामकाभ्यामश्वाभ्यामुपेतेन्द्र ब्रह्म जुषाणोऽस्मदीयस्तोत्रं सेवमानः सजोषा अस्माभिः समान प्रीतिस्सन् विश्वाभिरूतिभिः सर्वैरपि रक्षणप्रकारैः सह नोऽस्मान्प्रत्यायाहि आगच्छ । किं कुर्वन्? हे सुशिप्र! शोभनहविर्युक्त! स्थविरेभिर्वृद्धैः देवैः सह वरीवृजत् सर्वमशुभमत्यन्तं वर्जयन् । हे इन्द्र! वृषणं कामवर्षणक्षमं शुष्मं बलमस्मे दधत् अस्मासु संपादयन्वर्तस्व ॥
</details>

<details open><summary>विश्वास-प्रस्तुतिः</summary>

इन्द्र॑स्सुव॒र्षा ज॒नय॒न्नहा॑नि ।  
जि॒गायो॒शिग्भि॒ᳶ पृत॑ना अभि॒श्रीः ॥26॥  
प्रारो॑चय॒न्मन॑वे के॒तुमह्ना᳚म् ।  
अवि॑न्द॒ज्ज्योति॑र्बृह॒ते रणा॑य ।  
</details>

<details><summary>मूलम्</summary>

इन्द्र॑स्सुव॒र्षा ज॒नय॒न्नहा॑नि ।  
जि॒गायो॒शिग्भि॒ᳶ पृत॑ना अभि॒श्रीः ॥26॥  
प्रारो॑चय॒न्मन॑वे के॒तुमह्ना᳚म् ।  
अवि॑न्द॒ज्ज्योति॑र्बृह॒ते रणा॑य ।  
</details>

<details><summary>सायणटीका</summary>

16अथ षोडशीमाह - अयमिन्द्रः उशिग्भिर्विजयं कामयमानैर्देवैः सह पृतना वैरिसेना जिगाय जयं प्राप्तवान् । कीदृश इन्द्रः? सुवर्षाः स्वर्गप्रदः अभिश्रीरभिमतश्रीकः । कि कुर्वन्? अहानि जनयन् स्वर्भानुसंज्ञिनाऽसुरेण सूर्ये तमसा विद्धे सति तदसुरविनाशनेन प्रकाशभूतान्यहान्युत्पादयन् मनवे मनुष्यार्थमह्नां केतुं सूर्यं प्रारोचयत् प्रकर्षेण दीपितवान् । ततो बृहते रणाय महते रणाय क्रीडार्थं ज्योतिरविन्दत् सूर्यरश्मिरूपं प्रकाशं लब्धवान् । एते ऋचौ कस्मिंश्चिदैन्द्रे कर्मणि याज्यानुवाक्ये ॥
</details>

<details open><summary>विश्वास-प्रस्तुतिः</summary>

अश्वि॑ना॒वव॑से॒ निह्व॑ये वाम् ।  
आ नू॒नय्ँ या॑तꣳ सुकृ॒ताय॑ विप्रा ।  
प्रा॒त॒र्यु॒क्तेन॑ सु॒वृता॒ रथे॑न ।  
उ॒पाग॑च्छत॒मव॒साग॑तन्नः ।  
</details>

<details><summary>मूलम्</summary>

अश्वि॑ना॒वव॑से॒ निह्व॑ये वाम् ।  
आ नू॒नय्ँ या॑तꣳ सुकृ॒ताय॑ विप्रा ।  
प्रा॒त॒र्यु॒क्तेन॑ सु॒वृता॒ रथे॑न ।  
उ॒पाग॑च्छत॒मव॒साग॑तन्नः ।  
</details>

<details><summary>सायणटीका</summary>

17अथ सप्तदशीमाह - हे अश्विनौ! वां युवामवसेऽस्मद्रक्षणार्थं निह्वये नितरामाह्वयामि । हे विप्रा! मेधाविनावश्विनौ! सुकृताय शोभनकर्मसिद्ध्यर्थं नूनमायातमवश्यमागच्छतम् । प्रातर्युक्तेन प्रातःकालेऽश्विभ्यां संयुक्तेन सुवृता शोभनवर्तनेन रथेनोपागच्छतं समीपे समागच्छतम् । समागमने कारणमुच्यते - आत्माकमवसा रक्षणेन अगतमागच्छतम् ॥
</details>

<details open><summary>विश्वास-प्रस्तुतिः</summary>

अ॒वि॒ष्टन्धी॒ष्वश्वि॑ना न आ॒सु ।  
प्र॒जाव॒द्रेतो॒ अह्र॑यन्नो अस्तु ।  
आवा᳚न्तो॒के तन॑ये॒ तूतु॑जानाः ।  
सु॒रत्ना॑सो दे॒ववी॑तिङ्गमेम ॥27॥  
</details>

<details><summary>मूलम्</summary>

अ॒वि॒ष्टन्धी॒ष्वश्वि॑ना न आ॒सु ।  
प्र॒जाव॒द्रेतो॒ अह्र॑यन्नो अस्तु ।  
आवा᳚न्तो॒के तन॑ये॒ तूतु॑जानाः ।  
सु॒रत्ना॑सो दे॒ववी॑तिङ्गमेम ॥27॥  
</details>

<details><summary>सायणटीका</summary>

18अथाष्टादशीमाह - हे अश्विनौ! आसु धीषु कर्मानुष्ठानबुद्धिषु नोऽस्मानविष्टमवतं रक्षतम् । नोऽस्माकं रेतः प्रजावदपत्ययुक्तं सत् अह्रयमलज्जाकरमस्तु । अपत्याभावे निषिक्तं रेतो लज्जाकरमेव स्यात् । आवां वयं तोके तनये पुत्रे पौत्रे च तूतुजानाः क्षिप्रं यतमानाः सुरत्नासः शोभनरत्नोपेता देववीतिं देवैः काम्यमानं यज्ञं गमेम प्राप्नुयाम । एते ऋचावाश्विने कर्मणि याज्यानुवाक्ये ॥
</details>

<details open><summary>विश्वास-प्रस्तुतिः</summary>

त्वꣳ सो॑म॒ क्रतु॑भिस्सु॒क्रतु॑र्भूः ।  
त्वदन्दख्षै᳚स्सु॒दख्षो॑ वि॒श्ववे॑दाः ।  
त्वव्ँ वृषा॑ वृष॒त्वेभि॑र्महि॒त्वा ।  
द्यु॒म्नेभि॑र्द्यु॒म्न्य॑भवो नृ॒चख्षाः᳚ ।  
</details>

<details><summary>मूलम्</summary>

त्वꣳ सो॑म॒ क्रतु॑भिस्सु॒क्रतु॑र्भूः ।  
त्वदन्दख्षै᳚स्सु॒दख्षो॑ वि॒श्ववे॑दाः ।  
त्वव्ँ वृषा॑ वृष॒त्वेभि॑र्महि॒त्वा ।  
द्यु॒म्नेभि॑र्द्यु॒म्न्य॑भवो नृ॒चख्षाः᳚ ।  
</details>

<details><summary>सायणटीका</summary>

19अथैकोनविंशीमाह - हे सोम! त्वं क्रतुभिरस्मदनुष्ठितैः कर्मभिः सुक्रतुर्भूः । शोभनकर्मा भव । त्वं दक्षैरस्मदीयैर्बलैः सुदक्षः शोभनबलोपेतो विश्ववेदाः सर्वज्ञश्च भव । तथा त्वं वृषत्वेभिः सेचनयुक्तैरस्माभिर्वृषा सेचनयुक्तो महित्वा महिमोपेतश्च भव । द्युम्नेभिरस्मदीयैर्धनैर्द्युम्नी धनवान्भूत्वा नृचक्षा अभवो मनुष्येषु ख्यातः संपन्नः । अस्मदीयोत्कर्षमेव त्वदीयोत्कर्षत्वेन भावयेत्यर्थः ॥
</details>

<details open><summary>विश्वास-प्रस्तुतिः</summary>

अषा॑ढय्ँ यु॒थ्सु पृत॑नासु॒ पप्रि᳚म् ।  
सु॒व॒र्षाम॒फ्स्वाव्ँ वृ॒जन॑स्य गो॒पाम् ।  
भ॒रे॒षु॒जाꣳ सु॑ख्षि॒तिꣳ सु॒श्रव॑सम् ।  
जय॑न्त॒न्त्वामनु॑मदेम सोम ।  
</details>

<details><summary>मूलम्</summary>

अषा॑ढय्ँ यु॒थ्सु पृत॑नासु॒ पप्रि᳚म् ।  
सु॒व॒र्षाम॒फ्स्वाव्ँ वृ॒जन॑स्य गो॒पाम् ।  
भ॒रे॒षु॒जाꣳ सु॑ख्षि॒तिꣳ सु॒श्रव॑सम् ।  
जय॑न्त॒न्त्वामनु॑मदेम सोम ।  
</details>

<details><summary>सायणटीका</summary>

20अथ विंशीमाह - हे सोम! त्वामनु वयं मदेम हृष्यास्म । कीदृशं? युत्स्वषाढं युद्धेषु केनाप्यतिरस्कार्यं पृतनासु स्वकीयसेनासु पप्रिं पालकं पूरकं वा सुवर्षां स्वर्गप्रदं अप्स्वां जलप्रद वृजनस्य गोपां बलस्य रक्षकं भरेषुजां सङ्ग्रामेषु रक्षणाय प्रादुर्भवन्तं सुक्षितिं शोभननिवासं सुश्रवसं शोभनकीर्तिं जयन्तं जयोपेतम् । एतयोः ऋचोः 'सौम्यं बभ्रुं ज्योगामयावी' इत्यस्य पशोः सूक्ते प्रतीकद्वयमाम्नातम् - 'अषाढं युत्सु त्वꣳसोम क्रतुभिः' । इति ॥
</details>

<details><summary>सायणोक्त-विनियोगः</summary>

21अथैकविंशीमाह - 
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/01/156/01_bhavA_mitro.md"  newLevelForH1="5" includeTitle="false"> </div> 

<div class="js_include" url="/vedAH_Rk/shAkalam/saMhitA/sarvASh_TIkAH/01/156/01_bhavA_mitro.md"  newLevelForH1="5" includeTitle="false"> </div> 

<details><summary>सायणोक्त-विनियोगः</summary>

22अथ द्वाविंशीमाह - 
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/01/156/02_yaH_pUrvyAya.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/01/156/02_yaH_pUrvyAya.md"  newLevelForH1="5" includeTitle="false"> </div>  


<details><summary>सायणोक्त-विनियोगः</summary>

23अथ त्रयोविंशीमाह - 
</details>


<details open><summary>विश्वास-प्रस्तुतिः - ऋक्</summary>

तमु॑ स्तोतारᳶ पू॒र्व्यय्ँ यथा॑ **वि॒द**+++(=वेद)+++।  
ऋ॒तस्य॒ गर्भꣳ॑ ह॒विषा॑ **पिपर्तन** ।  
आऽस्य॑ जा॒नन्तो॒ नाम॑ चिद् **विवक्तन** ।  
बृ॒हत् ते॑ विष्णो सुम॒तिम् **भ॑जामहे** ॥29॥  
</details>

<details><summary>मूलम्</summary>

तमु॑ स्तोतारᳶ पू॒र्व्यय्ँयथा॑ वि॒द ऋ॒तस्य॑ ।  
गर्भꣳ॑ ह॒विषा॑ पिपर्तन ।  
आऽस्य॑ जा॒नन्तो॒ नाम॑ चिद्विवक्तन ।  
बृ॒हत्ते॑ विष्णो सुम॒तिम्भ॑जामहे ॥29॥  
</details>

<details><summary>सायणटीका</summary>

हे स्तोतारः! पुरुषाः! **पूर्व्यं** जगतः पूर्वमेवावस्थितं **तमु** तमेव विष्णुं **यथाविद** यथावज् जानति । ज्ञात्वा **चर्तस्य** सत्यस्य देवस्य गर्भं गर्भवदन्तःस्थितं वेदप्रतिपाद्यमित्यर्थः । तादृशं विष्णुं **हविषा पिपर्तन** पालयत पूरयत वा । तत्राशक्तौ यूयमस्य विष्णोर् **नामचित्** केशवनारायणादीनि नामानि जानन्तः शास्त्राचार्यमुखादवगच्छत्त **आविवक्तन** समन्ताद्विशेषेण ब्रूत निरन्तरं जपतेत्यर्थः । हे विष्णो! ते सुमतिं त्वदीयामनुग्रहबुद्धिं बृहद्भजामहे निरन्तरं सेवामह इत्यर्थः । एतास्तिस्र ऋचो वैष्णवे कर्मण्युपहोमार्थाः ॥
</details>

<details open><summary>विश्वास-प्रस्तुतिः</summary>

इ॒मा धा॒ना घृ॑त॒स्नुवः॑ ।  
हरी॑ इ॒होप॑वख्षतः ।  
इन्द्रꣳ॑ सु॒खत॑मे॒ रथे᳚ ।  
</details>

<details><summary>मूलम्</summary>

इ॒मा धा॒ना घृ॑त॒स्नुवः॑ ।  
हरी॑ इ॒होप॑वख्षतः ।  
इन्द्रꣳ॑ सु॒खत॑मे॒ रथे᳚ ।  
</details>

<details><summary>सायणटीका</summary>

24अथ चतुर्विंशीमाह - घृतस्नुवो घृतं क्षरन्त्य इमा धाना भर्जितयवरूपा अस्माभिरुपकॢप्ता इति शेषः । सुखतमेऽतिशयेन सुखप्रदे रथे समारूढं इन्द्रं हरी तदीयौ अश्वाविह धानायुक्ते कर्मण्युपवक्षतः समीपं प्रापयतः । अयं मन्त्रः प्रातस्सवन उन्नीयमानसूक्तेऽन्तर्भावनीयः । अत एव बह्वृचैः - 'आ त्वा वहन्तु' इति सूक्तेऽन्तर्भाव्याम्नातः ॥
</details>

<details open><summary>विश्वास-प्रस्तुतिः</summary>

ए॒ष ब्र॒ह्मा प्रते॑म॒हे ।  
वि॒दथे॑ शꣳसिष॒ꣳ॒ हरी᳚ ।  
य ऋ॒त्विय॒ᳶ प्रते॑ वन्वे ।  
व॒नुषो॑ हर्य॒तम्मद᳚म् ।  

इन्द्रो॒ नाम॑ घृ॒तन्नयः ।  
हरि॑भि॒श्चारु॒ सेच॑ते ।  
श्रु॒तो ग॒ण आ त्वा॑ विशन्तु ॥30॥  
हरि॑वर्पस॒ङ्गिरः॑ ।  
</details>

<details><summary>मूलम्</summary>

ए॒ष ब्र॒ह्मा प्रते॑म॒हे ।  
वि॒दथे॑ शꣳसिष॒ꣳ॒ हरी᳚ ।  
य ऋ॒त्विय॒ᳶ प्रते॑ वन्वे ।  
व॒नुषो॑ हर्य॒तम्मद᳚म् ।  

इन्द्रो॒ नाम॑ घृ॒तन्नयः ।  
हरि॑भि॒श्चारु॒ सेच॑ते ।  
श्रु॒तो ग॒ण आ त्वा॑ विशन्तु ॥30॥  
हरि॑वर्पस॒ङ्गिरः॑ ।  
</details>

<details><summary>सायणटीका</summary>

25अथ पञ्चविंशीमाह - द्वयो ऋचोर्व्यतिषक्तरूपोऽयं मन्त्रः । प्रयोगकाले हि तदुभयं व्यतिषज्य शंसनीयम् । अत एवात्र व्यतिषज्याम्नातः । अर्थस्तु विभज्यैवावबोद्धव्यः । तत्रैका द्विपदाऽनुष्टुप् । इतरा चतुष्पदा जगती । तत्र द्विपदायाः पाठस्तु - 'एष ब्रह्मा य ऋत्वियः । इन्द्रो नाम श्रुतौ गणे' इति । तस्यायमर्थः - इन्द्रो नाम यो देवतागणे श्रुतः प्रसिद्धः । ऋत्विय ऋतावृतौ तत्तत्कर्मकाले तत्तत्कर्म कर्तुमाविर्भवति, एष एवंभूत इन्द्रः सदा ब्रह्मा प्रजापतिरेवेति । अयं द्विपदो मन्त्र एवमेवाच्छिद्रकाण्डे समाम्नातः । जगत्याः पाठस्तु - 'प्र ते महे विदथे शꣳसिषꣳ हरी । प्र ते वन्वे वनुषो हर्यतं मदम् । घृतं न यो हरिभिश्चारु सेचते । आ त्वा विशन्तु हरिवर्पसं गिरः' इति । हे इन्द्र! महे विदथे महति यज्ञे हरी त्वदीयावश्वौ प्रशंसिषं प्रकर्षेण स्तुतवानस्मि । हर्यतं हरणीयं मदं मदहेतुं सोमं वनुषः प्रार्थितवतः ते तव प्रवन्वे प्रकर्षेण ददामि । चारु घृतं न समीचीनं घृतमिव मद्दत्तं सोमं हरिभिः अश्वैर्युक्तोऽयमिन्द्वः सेचते समवैति संबध्यानुभवतीत्यर्थः । हरिवर्पसं हरितवर्णवपुर्युक्तं च पूर्वोक्तगुणयुक्तं त्वा त्वां मदीयाः स्तुतिरूपा गिर आविशन्त्विति । एतयो ऋचोर्व्यतिषङ्गपाठः केवलमदृष्टार्थ एवोपहोमेष्वाम्नातः । अयं च व्यनिषक्तो मन्त्रो विहृतषोडशस्तोत्रेऽन्तर्भावनीयः ॥
</details>

<details open><summary>विश्वास-प्रस्तुतिः</summary>

आच॑र्षणि॒प्रा वृ॑ष॒भो जना॑नाम् ।  
राजा॑ कृष्टी॒नाम्पु॑रुहू॒त इन्द्रः॑ ।  
स्तु॒तश्र॑व॒स्यन्नव॒सोप॑म॒द्रिक् ।  
यु॒क्त्वा हरी॒ वृष॒णाया᳚ह्य॒र्वाङ् ।  
</details>

<details><summary>मूलम्</summary>

आच॑र्षणि॒प्रा वृ॑ष॒भो जना॑नाम् ।  
राजा॑ कृष्टी॒नाम्पु॑रुहू॒त इन्द्रः॑ ।  
स्तु॒तश्र॑व॒स्यन्नव॒सोप॑म॒द्रिक् ।  
यु॒क्त्वा हरी॒ वृष॒णाया᳚ह्य॒र्वाङ् ।  
</details>

<details><summary>सायणटीका</summary>

26अथ षड्विंशीमाह - हे! इन्द्र! त्वं वृषणा सेचनसमर्थो हरी अश्वौ युक्त्वा रथे संयोज्य अर्वाङ् अस्मदभिमुख आयाहि आगच्छ। कीदृशस्त्वम्? आ समन्तात् चर्षणिप्राः चर्षणीनां मनुष्याणां यजमानरूपाणां फलैः पूरयिता जनानां देवलोकस्थानां मध्ये वृषभः श्रेष्ठः कृष्टीनां मनुष्याणां सर्वेषां स्वामी पुरुहूतः पुरुषु बहुषु यज्ञेष्वाहूतः इन्द्रः परमैश्वर्ययुक्तः स्तुतो यागकाले स्तोत्रैः स्तुतः श्रवस्यन् श्रवोऽन्नं हविस्तदिच्छन् अवसाऽस्मदीयरक्षणेन निमित्तेनोपमद्रिक् मत्समीपं प्राप्नुवन् । अयं च मन्त्रः सौत्रामण्यामैन्द्रस्य पशोर्वपायाः पुरोनुवाक्या । अत एव तत्र प्रतीकमाम्नातम् - 'आ चर्षणिप्रा विवेष यन्मा' इति ॥
</details>

<details open><summary>विश्वास-प्रस्तुतिः</summary>

प्र यथ्सिन्ध॑वᳶ प्रस॒वय्ँयदायन्न्॑ ।  
आप॑स्समु॒द्रꣳ र॒थ्ये॑व जग्मुः ।  
अत॑श्चि॒दिन्द्र॒स्सद॑सो॒ वरी॑यान् ।  
यदी॒ꣳ॒ सोम॑ᳶ पृ॒णति॑ दु॒ग्धो अ॒ꣳ॒शुः ।  
</details>

<details><summary>मूलम्</summary>

प्र यथ्सिन्ध॑वᳶ प्रस॒वय्ँयदायन्न्॑ ।  
आप॑स्समु॒द्रꣳ र॒थ्ये॑व जग्मुः ।  
अत॑श्चि॒दिन्द्र॒स्सद॑सो॒ वरी॑यान् ।  
यदी॒ꣳ॒ सोम॑ᳶ पृ॒णति॑ दु॒ग्धो अ॒ꣳ॒शुः ।  
</details>

<details><summary>सायणटीका</summary>

27अथ सप्तविंशीमाह - यद्यदा सिन्धवो नद्यः प्रसवमिन्द्रस्यानुज्ञां प्रकर्षेणायन्प्राप्नुवन् । द्वितीयो यच्छब्दस्तच्छब्दार्थे वर्तमान उत्तरत्रान्वेति । तत्तदा रथ्येव रथपङ्किरिव नदीप्रवाहगताः आपः समुद्रं जग्मुः । यथा राजमार्गे रथपङ्क्तिः शीघ्रं ग्रामान्तरं प्राप्नोति तद्वन्नदीगतो जलप्रवाहः सहसा समुद्रं प्राप्नोति । यद्यस्मात्कारणात् ईं इममिन्द्रं दुग्धः अभिषुऽतः सोमः अंशुः सोमरसभागः पृणति पूरयति तद्वत् । अतश्चित् अत एव कारणादयमिन्द्रः सदसः सभागताद्देवसमूहात् वरीयान् अतिशयेन श्रेष्ठः ॥
</details>

<details open><summary>विश्वास-प्रस्तुतिः</summary>

ह्वया॑मसि॒ त्वेन्द्र॑ या॒ह्य॑र्वाङ् ॥31॥  
अर॑न्ते॒ सोम॑स्त॒नुवे॑ भवाति ।  
शत॑क्रतो मा॒दय॑स्वा सु॒तेषु॑ ।  
प्रास्माꣳ अ॑व॒ पृत॑नासु॒ प्रयु॒थ्सु ।  
</details>

<details><summary>मूलम्</summary>

ह्वया॑मसि॒ त्वेन्द्र॑ या॒ह्य॑र्वाङ् ॥31॥  
अर॑न्ते॒ सोम॑स्त॒नुवे॑ भवाति ।  
शत॑क्रतो मा॒दय॑स्वा सु॒तेषु॑ ।  
प्रास्माꣳ अ॑व॒ पृत॑नासु॒ प्रयु॒थ्सु ।  
</details>

<details><summary>सायणटीका</summary>

28अथाष्टाविंशीमाह - हे! इन्द्र! त्वा ह्वयामसि अस्मिन्कर्मण्याह्वयामः: । अर्वाङ् अभिमुखो याहि कर्मभूमिं गच्छ । ते तनुवे त्वदीयाय शरीराय सोमः अस्माभिर्दीयमानः अरं भवाति अलं संपूर्णो भवति । हे शतक्रतो! सुतेषु सोमेषु मादयस्व तं पीत्वा हृष्टो भव । पृतनासु परकीयसेनासु प्रकर्षेण अस्मानव रक्ष । युत्सु युद्धेषु च प्रकर्षेण रक्ष ॥
</details>

<details open><summary>विश्वास-प्रस्तुतिः</summary>

इन्द्रा॑य॒ सोमा᳚ᳶ प्र॒दिवो॒ विदा॑नाः ।  
ऋ॒भुर्येभि॒र्वृष॑पर्वा॒ विहा॑याः ।  
प्र॒य॒म्यमा॑णा॒न्प्रति॒ षू गृ॑भाय ।  
इन्द्र॒ पिब॒ वृष॑धूतस्य॒ वृष्णः॑ ।  
</details>

<details><summary>मूलम्</summary>

इन्द्रा॑य॒ सोमा᳚ᳶ प्र॒दिवो॒ विदा॑नाः ।  
ऋ॒भुर्येभि॒र्वृष॑पर्वा॒ विहा॑याः ।  
प्र॒य॒म्यमा॑णा॒न्प्रति॒ षू गृ॑भाय ।  
इन्द्र॒ पिब॒ वृष॑धूतस्य॒ वृष्णः॑ ।  
</details>

<details><summary>सायणटीका</summary>

29अथैकोनत्रिंशीमाह - प्रदिव इति पुरातननामसु पठितः, प्रदिवः सोमाः पुरातनाः सोमा इन्द्राय विदाना इन्द्रार्थत्वेनैव विज्ञाताः । ऋभुः इन्द्रः येभिः यैस्सोमैः वृषपर्वा वृषभवत्पीवराङ्गो विहायाः विशेषेण कार्श्यं हित्वाऽवस्थितः प्रति प्रत्येकं प्रयम्यमाणान् प्रकर्षेणास्माभिर्दीयमानान्सोमान् सुष्ठु गृभाय गृहाण । हे इन्द्र! वृषधूतस्य वृषभवद्वीर्यवद्भिर्ग्रावभिरभिषुतस्य वृष्णः वीर्यवतस्सोमस्य रसं पिब ॥
</details>

<details open><summary>विश्वास-प्रस्तुतिः</summary>

अहे॑डमान॒ उप॑याहि य॒ज्ञम् ।  
तुभ्य॑म्पवन्त॒ इन्द॑वस्सु॒तासः॑ ।  
गावो॒ न व॑ज्रिन्थ्स्व॒मोको॒ अच्छ॑ ॥32॥  
इन्द्रा ग॑हि प्रथ॒मो य॒ज्ञिया॑नाम् ।  
</details>

<details><summary>मूलम्</summary>

अहे॑डमान॒ उप॑याहि य॒ज्ञम् ।  
तुभ्य॑म्पवन्त॒ इन्द॑वस्सु॒तासः॑ ।  
गावो॒ न व॑ज्रिन्थ्स्व॒मोको॒ अच्छ॑ ॥32॥  
इन्द्रा ग॑हि प्रथ॒मो य॒ज्ञिया॑नाम् ।  
</details>

<details><summary>सायणटीका</summary>

30अयं त्रिंशीमाह - हे इन्द्र! अहेडमानोऽक्रुध्यन्सन् अस्मदीयं यज्ञमुपयाहि सुतासः अभिषुता इन्दवः सोमाः तुभ्यं त्वदर्थं पवन्ते दशापवित्रेण शोधिता भवन्ति । हे वज्रिन्! इन्द्र! यज्ञियानां यज्ञार्हणां देवानां मध्ये प्रथमस्सन् स्वमोको अच्छ स्वकीयं स्थानमभिलक्ष्य आगहि आगच्छ । तत्र दृष्टान्तः - गावो न यथा गावः स्वकीयां गोशालां प्रत्यागच्छन्ति तद्वत् ॥
</details>

<details open><summary>विश्वास-प्रस्तुतिः</summary>

या ते॑ का॒कुथ्सुकृ॑ता॒ या वरि॑ष्ठा ।  
यया॒ शश्व॒त्पिब॑सि॒ मध्व॑ ऊ॒र्मिम् ।  
तया॑ पाहि॒ प्र ते॑ अध्व॒र्युर॑स्थात् ।  
सन्ते॒ वज्रो॑ वर्ततामिन्द्र ग॒व्युः ।  
</details>

<details><summary>मूलम्</summary>

या ते॑ का॒कुथ्सुकृ॑ता॒ या वरि॑ष्ठा ।  
यया॒ शश्व॒त्पिब॑सि॒ मध्व॑ ऊ॒र्मिम् ।  
तया॑ पाहि॒ प्र ते॑ अध्व॒र्युर॑स्थात् ।  
सन्ते॒ वज्रो॑ वर्ततामिन्द्र ग॒व्युः ।  
</details>

<details><summary>सायणटीका</summary>

31अथैकत्रिंशीमाह - हे इन्द्र! या ते काकुत् जिह्वा सुकृता प्रजापतिना सुष्ठु निर्मिता । अत एव या जिह्वा वरिष्ठाऽतिशयेन श्रेष्ठा । यया जिह्वया मध्वो मधुरस्य सोमस्योर्मिं तरङ्गं तरङ्गाकारं रसं शश्वत् निरन्तरं पिबसि । तया जिह्नया पाहि । अध्वर्युरयं ते तव यागार्थं प्रास्थात् प्रस्थितः । हे इन्द्र! ते वज्रो गव्यः गा इच्छन् संवर्ततां सम्यक्प्रवर्तताम् । 'प्र यत्सिन्धवः' इत्यादयः पञ्चेन्द्रलिङ्गका मन्त्रा माध्यंदिनसवने शुक्रामन्थिग्रहप्रचारा- त्पूर्वं प्रस्थितयाज्या द्रष्टव्याः ॥
</details>

<details open><summary>विश्वास-प्रस्तुतिः</summary>

प्रा॒त॒र्युजा॒ वि बो॑धय ।  
अश्वि॑ना॒वेह ग॑च्छतम् ।  
अ॒स्य सोम॑स्य पी॒तये᳚ ।  
प्रा॒त॒र्यावा॑णा प्रथ॒मा य॑जध्वम् ।  
</details>

<details><summary>मूलम्</summary>

प्रा॒त॒र्युजा॒ वि बो॑धय ।  
अश्वि॑ना॒वेह ग॑च्छतम् ।  
अ॒स्य सोम॑स्य पी॒तये᳚ ।  
प्रा॒त॒र्यावा॑णा प्रथ॒मा य॑जध्वम् ।  
</details>

<details><summary>सायणटीका</summary>

32अथ द्वात्रिंशीमाह - हे होतः! प्रातर्युजा प्रातःकालभोजनीयावश्विनौ विबोधय मन्त्रविशेषेण प्रबुद्धौ कुरु । हे अश्विना इह कर्मणि अस्य सोमस्य पानाय युवां गच्छतम् । अयं मन्त्र आश्विनग्रहस्य पुरोनुवाक्या ॥
</details>

<details open><summary>विश्वास-प्रस्तुतिः</summary>

प्रा॒त॒र्यावा॑णा प्रथ॒मा य॑जध्वम् ।  
पु॒रा गृध्रा॒दर॑रुषᳶ पिबाथः ।  
प्रा॒तर्हि य॒ज्ञम॒श्विना॒ दधा॑ते ।  
प्रशꣳ॑सन्ति क॒वय॑ᳶ पूर्व॒भाजः॑ ।  
</details>

<details><summary>मूलम्</summary>

प्रा॒त॒र्यावा॑णा प्रथ॒मा य॑जध्वम् ।  
पु॒रा गृध्रा॒दर॑रुषᳶ पिबाथः ।  
प्रा॒तर्हि य॒ज्ञम॒श्विना॒ दधा॑ते ।  
प्रशꣳ॑सन्ति क॒वय॑ᳶ पूर्व॒भाजः॑ ।  
</details>

<details><summary>सायणटीका</summary>

33अथ त्रयस्त्रिंशीमाह - हे ऋत्विजः! प्रातर्यावाणा प्रातस्सवनं गच्छन्तावश्विनौ प्रथमा प्रथममेव यजध्वम् । हे अश्विनौ गृध्रात् सोमयुक्तात् अररुषः अररुर्नामकादसुरात् पुरा पिवाथः इमं सोमरसं पिबतम् । हि यस्मात्कारणादेतावश्विनौ प्रातःकाले यज्ञं दधाते आश्विने शस्त्रे चमसगणे यज्ञमश्विनौ धारयतः तस्मात्कारणात् पूर्वभाजः पूर्वमेव देवान्भजमानाः कवयो विद्वांस ऋत्विज एतावश्विनौ प्रशंसति ॥
</details>

<details open><summary>विश्वास-प्रस्तुतिः</summary>

प्रा॒तर्य॑जध्वम॒श्विना॑ हिनोत ।  
न सा॒यम॑स्ति देव॒या अजु॑ष्टम् ।  
उ॒तान्यो अ॒स्मद्य॑जते॒ विचा॑यः ।  
पूर्व॑ᳶपूर्वो॒ यज॑मानो॒ वनी॑यान् ॥33॥  
</details>

<details><summary>मूलम्</summary>

प्रा॒तर्य॑जध्वम॒श्विना॑ हिनोत ।  
न सा॒यम॑स्ति देव॒या अजु॑ष्टम् ।  
उ॒तान्यो अ॒स्मद्य॑जते॒ विचा॑यः ।  
पूर्व॑ᳶपूर्वो॒ यज॑मानो॒ वनी॑यान् ॥33॥  
</details>

<details><summary>सायणटीका</summary>

34अथ चतुर्स्त्रिशीमाह - हे ऋत्विजः! प्रातःकाले यजध्वम् एतावश्विनौ हिनोत प्रीणयत । सायंकाले देवया देवार्थं यागो नास्ति यस्मात्सायंकाले हुतं अजुष्टमप्रियम् । उत अपिच अस्मदन्यः कश्चिद्यजमानो विचायो विशेषेण पूजायुक्तो यद्यपि यजते तथाऽपि पूर्वः पूर्वो यजमानो वनीयान् अत्यन्तं संभजनीयः तस्मादहमेव सर्वेभ्यः पूर्वो यजामीत्यभिप्रायः । एते ऋचावाश्विने कर्मणि विकल्पिते याज्ये ॥

इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयब्राह्मणभाष्ये द्वितीयकाण्डे चतुर्थप्रपाठके तृतीयोऽनुवाकः ॥  

</details>

