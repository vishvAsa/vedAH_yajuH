+++
title = "०२ उपहोमाः"
unicode_script = "devanagari"

+++
##  चक्षुषो हेते
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/brAhmaNam/sarva-prastutiH/2/4/aMshAH/2_chaxuSho_hete">
<details open><summary><h2>चक्षुषो हेते ...{Loading}...</h2></summary>

### मेनिवारणम्
<details open><summary>विश्वास-प्रस्तुतिः - ऋक्</summary>

चक्षु॑षो हेते॒ मन॑सो हेते,  
वाचो॑ हेते॒ ब्रह्म॑णो हेते ।  
यो मा॑ ऽघा॒युर् अ॑भि॒दास॑ति+++(=अभिचरति)+++,  
तम् अ॑ग्ने मे॒न्या+++(=मन्युना)+++ ऽमे॒निं कृ॑णु ।
</details>
<details><summary>मूलम्</summary>

चख्षु॑षो हेते॒ मन॑सो हेते ।
वाचो॑ हेते॒ ब्रह्म॑णो हेते ।
यो मा॑ऽघा॒युर॑भि॒दास॑ति ।
तम॑ग्ने मे॒न्या मे॒निङ्कृ॑णु ।
</details>
<details><summary>सायण-टीका</summary>

1अभिचारेष्ट्यां 'अग्रये यविष्ठाय' इत्यादौ उपहोमाः - चक्षुषो हेत इति बृहतीप्रकारः ॥ चक्षुरादीनां ज्ञानेन्द्रियाणां शत्रुसंबन्धिनां हे! हेते! विनाशहेतो! मनसस्चान्तःकरणस्य हेते! वागादीनां च कर्मेन्द्रियाणां हेते! ब्रह्मणो मन्त्रस्य कर्मणो वा हेते! यो मामघायुः अघं पापं वधादिकं ममेच्छन् 'छन्दसि परेच्छायामपि' इति क्यच् । 'अश्वाघस्स्यात्' इत्यात्वम् । अभिदासति क्षपयति 'दमु उपक्षये' वर्णविकारश्छान्दसः । हे! अग्ने! तदीयचक्षुरादिविनाशक! तं मेन्या वज्ज्रेणायुधेन अमेनिं अशरीरं कृणु कुरु । अमनस्कमित्येके । मारयेति यावत् ॥
</details>
<details open><summary>विश्वास-प्रस्तुतिः - ऋक्</summary>

यो मा॒ चक्षु॑षा॒ यो मन॑सा,  
यो वा॒चा ब्रह्म॑णा ऽऽघा॒युर् अ॑भि॒दास॑ति ।  
तया॑ऽग्ने॒ त्वं मे॒न्या,   
अ॒मुम् अ॑मे॒निं कृ॑णु ।
</details>
<details><summary>मूलम्</summary>

यो मा॒ चख्षु॑षा॒ यो मन॑सा ।
यो वा॒चा ब्रह्म॑णाऽघा॒युर॑भि॒दास॑ति ।
तया᳚ऽग्ने॒ त्वम्मे॒न्या ।
अ॒मुम॑मे॒निङ्कृ॑णु ।
</details>
<details><summary>सायण-टीका</summary>

2यो मेति बृहतीविशेषः ॥ यो मां चक्षुरादिना अघायुः चक्षुरादिविनाशरूपं ममेच्छन् मामभिदासति अमुं अमुकशर्माणं मेन्या तया अमेनिं कृणु हे! अग्ने! ॥
</details>



### अभिचार-प्रतीकारः
<details open><summary>विश्वास-प्रस्तुतिः - ऋक्</summary>

यत् किञ्चा॒सौ मन॑सा॒ यच् च॑ वा॒चा,  
य॒ज्ञैर् जु॒होति॒ यजु॑षा ह॒विर्भिः॑ ।  
तन् मृ॒त्युर् निरृ॑त्या संविदा॒नः+++(=समाहितः)+++,   
पु॒रा दि॒ष्टाद्+++(=दैवात् तदनुकूलाद्)+++ आहु॑तीर् अस्य हन्तु ।
</details>
<details><summary>मूलम्</summary>

यत्किञ्चा॒सौ मन॑सा॒ यच्च॑ वा॒चा ।
य॒ज्ञैर्जु॒होति॒ यजु॑षा ह॒विर्भिः॑ ॥12॥  
तन्मृ॒त्युर्निर्ऋ॑त्या सव्ँ विदा॒नः ।
पु॒रादि॒ष्टादाहु॑तीरस्य हन्तु ।
</details>
<details><summary>सायण-टीका</summary>

3यत्किंचेति त्रिष्टुप् ॥ असौ अमुकनामा मम मरणार्थं यत्किंचिन्मनसा वाचा च यज्ञैर्जुहोति हविर्भिस्माधनैः, तत् तदा अस्य आहुतीर्हन्तु मृत्युः । निर्ऋत्या कृच्छ्रवत्या संविदानः ऐकमत्यं गतः आदिष्टात्पुरा प्रागेव देवतादेशात् प्रागेव हन्तु उत्तरकाले हन्तुमशक्यत्वात् ॥
</details>
<details open><summary>विश्वास-प्रस्तुतिः - ऋक्</summary>

या॒तु॒धाना॒ निरृ॑ति॒र् आदु॒+++(=अनु)+++ रक्षः॑,  
ते अ॑स्य घ्न॒न्त्व् अनृ॑तेन स॒त्यम् ।  
इन्द्रे॑षिता॒ आज्य॑मस्य मथ्नन्तु,  
मा तत् समृ॑द्धि॒ यद् अ॒सौ क॒रोति॑ ।
</details>
<details><summary>मूलम्</summary>

या॒तु॒धाना॒ निर्ऋ॑ति॒रादु॒रख्षः॑ ।
ते अ॑स्य घ्न॒न्त्वनृ॑तेन स॒त्यम् ।
इन्द्रे॑षिता॒ आज्य॑मस्य मथ्नन्तु ।
मा तथ्समृ॑द्धि॒ यद॒सौ क॒रोति॑ ।
</details>
<details><summary>सायण-टीका</summary>

4यातुधाना इति त्रिष्टुप् ॥ दक्षिणादिग्वासिनी निर्ऋतिरुक्ता । रक्षः प्रसिद्धम् । ते यज्ञविद्वेषिणः सर्वे अस्य मदीयस्य शत्रोः सत्यं यागफलं आदु अनन्तरमेव घ्नन्तु अनृतेन विपरीतसाधनेन । पुंसश्शेषश्छान्दसः । किंच ते सर्वेऽपि इन्द्रेषिता इन्द्रेण प्रेषिताः आज्यं आज्यादिकं हविः मथ्नन्तु । मा तत्समृद्धि तत्कर्म संगतर्द्धिकं समृद्धं मा भूत् । यदसौ यज्ञशर्मा करोति साधयति । यद्वा - तत्कर्म मा समृद्धिं यत्करोति कर्म अमुकः । च्लेः वर्णविकारः ॥
</details>



### प्रतिज्ञा
<details open><summary>विश्वास-प्रस्तुतिः - ऋक्</summary>

हन्मि॑ ते॒ऽहं  कृ॒तꣳ ह॒विः,  
यो मे॑ घो॒रम् अची॑कृतः+++(=अकार्षीः)+++ ।  
अपां॑चौ त उ॒भौ बा॒हू,  
अप॑नह्याम्य् (=बध्नामि) आ॒स्य॑म् ।
</details>
<details><summary>मूलम्</summary>

हन्मि॑ ते॒ऽहङ्कृ॒तꣳ ह॒विः ।
यो मे॑ घो॒रमची॑कृतः ।
अपा᳚ञ्चौ त उ॒भौ बा॒हू ।
अप॑नह्याम्या॒स्य᳚म् ॥13॥
</details>
<details><summary>सायण-टीका</summary>

5हन्मि त इत्याद्या अनुष्टुभः ॥ शत्रो! त्वदीयं कृतं हविः अहं हन्मि नाशयामि यस्त्वं मे घोरं क्रूरं आयुरादिकं अचीकृतः कृन्तासि । 'कृती छेदने' । किंच तव ते उभावपि बाहू अपाञ्चौ अपगतौ आस्यं च अपनह्यामि ॥
</details>
<details open><summary>विश्वास-प्रस्तुतिः - ऋक्</summary>

अप॑नह्यामि ते बा॒हू,  
अप॑नह्याम्य् आ॒स्य॑म् ।  
अ॒ग्नेर् दे॒वस्य॒ ब्रह्म॑णा,  
सर्वं॑ तेऽवधिषं कृ॒तम् ।
</details>
<details><summary>मूलम्</summary>

अप॑नह्यामि ते बा॒हू ।
अप॑नह्याम्या॒स्य᳚म् ।
अ॒ग्नेर्दे॒वस्य॒ ब्रह्म॑णा ।
सर्व॑न्तेऽवधिषङ्कृ॒तम् ।
</details>
<details><summary>सायण-टीका</summary>

6अपनह्यामीत्याद्यर्धर्चो गतः । अग्नेर्देवस्य दीप्तिमतः ब्रह्मणा तेजसा कर्मणा वा ते त्वदीयं कृतं सर्वमपि कर्म अवधिषं हतवानेवास्मि ॥
</details>



### अभिचार-प्रतीकारः
<details open><summary>विश्वास-प्रस्तुतिः - ऋक्</summary>

पु॒रा ऽमुष्य॑ वषट्का॒रात्,  
य॒ज्ञं दे॒वेषु॑ नस् कृधि ।  
स्वि॑ष्टम् अ॒स्माकं॑ भ्यूयात्,  
माऽस्मान् प्राप॒न्न् अरा॑तयः ।
</details>
<details><summary>मूलम्</summary>

पु॒राऽमुष्य॑ वषट्का॒रात् ।
य॒ज्ञन्दे॒वेषु॑ नस्कृधि ।
स्वि॑ष्टम॒स्माक॑म्भूयात् ।
माऽस्मान्प्राप॒न्नरा॑तयः ।
</details>
<details><summary>सायण-टीका</summary>

7पुराऽमुष्येति ॥ अमुष्य यज्ञशर्मणो वषट्कारात्पुरैव अस्माकं यज्ञं देवेषु कृधि कुरु स्थापय । अस्य यज्ञः छिनत्तु । अस्माकं स्विष्टं भूयात् । अस्मान् मा प्रापन् अप्राप्यैव विनश्यन्तु ॥
</details>
<details open><summary>विश्वास-प्रस्तुतिः - ऋक्</summary>

अन्ति॑ दू॒रे स॒तो अ॒ग्ने,  
भ्रातृ॑व्यस्याऽऽभि॒दास॑तः ।  
व॒ष॒ट्का॒रेण॒ वज्रे॑ण,  
कृ॒त्याꣳ ह॑न्मि कृ॒ताम् अ॒हम् ।
</details>
<details><summary>मूलम्</summary>

अन्ति॑ दू॒रे स॒तो अ॑ग्ने ।
भ्रातृ॑व्यस्याभि॒दास॑तः ॥14॥  
व॒ष॒ट्का॒रेण॒ वज्रे॑ण ।
कृ॒त्याꣳ ह॑न्मि कृ॒ताम॒हम् ।
</details>
<details><summary>सायण-टीका</summary>

8अन्ति दूर इत्यादि ॥ अन्तिके दूरे वा सतः भ्रातृव्यस्य शत्रोः 'कादिलोपो बहुलम्' इत्यन्तिकस्य लोपः । अभिदासतः मामुपक्षयितुं प्रवृत्तस्य संबन्धिनीं तेन कृतां कृत्यां वज्रस्थानीयेन वषट्कारेण अहं हन्मि त्वत्प्रसादात् ॥
</details>
<details open><summary>विश्वास-प्रस्तुतिः - ऋक्</summary>

यो मा॒ नक्तं॒ दिवा॑ सा॒यम्,  
प्रा॒तश् चाह्नो॑ नि॒पीय॑ति+++(=बाधते)+++ ।  
अ॒द्या तम् इ॑न्द्र॒वज्रे॑ण,  
भ्रातृ॑व्यं पादयामसि+++(=पातयामि)+++ ।
</details>
<details><summary>मूलम्</summary>

यो मा॒ नक्त॒न्दिवा॑ सा॒यम् ।
प्रा॒तश्चाह्नो॑ नि॒पीय॑ति ।
अ॒द्या तमि॑न्द्र॒ वज्रे॑ण ।
भातृ॑व्यम्पादयामसि ।
</details>
<details><summary>सायण-टीका</summary>

9यो मा नक्तमिति ॥ नक्तं दिवा च अह्नोपि सायं प्रातश्च अविरतं यो मां निपीयति नियमेन पिबति शोषयति अद्य अस्मिन् कर्मणि अप्रतिहतशक्त्या तं भ्रातृव्यं पादयामसि गमयामः मनुष्यलोकात् हे! इन्द्र! त्वत्प्रसादात् ॥
</details>
</details>
</div> 
]()

## शिष्टम्
<details open><summary>विश्वास-प्रस्तुतिः</summary>

इन्द्र॑स्य गृ॒हो॑ऽसि॒ तन्त्वा᳚ ।
प्रप॑द्ये॒ सगु॒स्साश्वः॑ ।
स॒ह यन्मे॒ अस्ति॒ तेन॑ ।
</details>
<details><summary>मूलम्</summary>

इन्द्र॑स्य गृ॒हो॑ऽसि॒ तन्त्वा᳚ ।
प्रप॑द्ये॒ सगु॒स्साश्वः॑ ।
स॒ह यन्मे॒ अस्ति॒ तेन॑ ।
</details>
<details><summary>सायण-टीका</summary>

10आदित्यमुपतिष्ठते - इन्द्रस्येत्यादि गायत्री ॥ इन्द्रस्य ईश्वरस्य गृहोसि उपासनस्थानमसि । तं त्वा प्रपद्येऽहमाश्रयामि । सगुः गोसहितः साश्वः अश्वसहितः । यच्चान्यत् मे ममास्ति पुरुषादि तेन च सह त्वां प्रपद्ये ॥
</details>
<details open><summary>विश्वास-प्रस्तुतिः</summary>

ईडे॑ अ॒ग्निव्ँ वि॑प॒श्चित᳚म् ॥15॥  
गि॒रा य॒ज्ञस्य॒ साध॑नम् ।
श्रु॒ष्टी॒वान॑न्धि॒तावा॑नम् ।
</details>
<details><summary>मूलम्</summary>

ईडे॑ अ॒ग्निव्ँ वि॑प॒श्चित᳚म् ॥15॥  
गि॒रा य॒ज्ञस्य॒ साध॑नम् ।
श्रु॒ष्टी॒वान॑न्धि॒तावा॑नम् ।
</details>
<details><summary>सायण-टीका</summary>

11ईडे अग्निमिति गायत्री ॥ ईडे स्तौमि अग्निं विपश्चितं मेधाविनं यज्ञस्य साधनं श्रुष्टीवानं सुखवन्तं अन्नवन्तं वा । धितावानं धितं निहितं धनं तेन तद्वन्तम् । हित्वाभावश्छान्दसः । यद्वा - 'धि धारणे' 'छन्दसि वनिपौ' इति वनिप् । ईदृशमग्निं गिरा स्तौमि ॥
</details>
<details open><summary>विश्वास-प्रस्तुतिः</summary>

अग्ने॑ श॒केम॑ ते व॒यम् ।
यम॑न्दे॒वस्य॑ वा॒जिनः॑ ।
अति॒ द्वेषाꣳ॑सि तरेम ।
</details>
<details><summary>मूलम्</summary>

अग्ने॑ श॒केम॑ ते व॒यम् ।
यम॑न्दे॒वस्य॑ वा॒जिनः॑ ।
अति॒ द्वेषाꣳ॑सि तरेम ।
</details>
<details><summary>सायण-टीका</summary>

12अग्ने शकेमेति गायत्री। ॥ हे! अग्ने! देवस्य देवनशीलस्य वाजिनः अन्नवतः तव यमं यमनं अन्त्यलोपश्छान्दसः । वशीकारं शकेम कर्तुं च समर्थास्स्याम । ततश्चातितरेम द्वेषांसि द्वेष्याणि पापानि ॥
</details>
<details open><summary>विश्वास-प्रस्तुतिः</summary>

अव॑तम्मा॒ सम॑नसौ॒ समो॑कसौ ।
सचे॑तसौ॒ सरे॑तसौ ।
उ॒भौ माम॑वतञ्जातवेदसौ ।
शि॒वौ भ॑वतम॒द्य नः॑ ।
</details>
<details><summary>मूलम्</summary>

अव॑तम्मा॒ सम॑नसौ॒ समो॑कसौ ।
सचे॑तसौ॒ सरे॑तसौ ।
उ॒भौ माम॑वतञ्जातवेदसौ ।
शि॒वौ भ॑वतम॒द्य नः॑ ।
</details>
<details><summary>सायण-टीका</summary>

13अवतमिति पङ्क्तिः ॥ हे! जातवेदसौ मामवतं रक्षतम् । समनसौ समानमनस्कौ ऐकमत्यं गतौ समोकसौ संगतस्थानौ सचेतसौ समानचैतन्यौ सरेतसौ समानपुंस्त्वौ । उभौ युवां गार्हपत्याहवनीयौ मां अवतम् । शिवौ चास्माकं भवतम् । अद्य अस्मिन् कर्मणि ॥
</details>
<details open><summary>विश्वास-प्रस्तुतिः</summary>

स्व॒यङ्कृ॑ण्वा॒नस्सु॒गमप्र॑यावम् ॥16॥  
ति॒ग्मशृ॑ङ्गो वृष॒भश्शोशु॑चानः ।
प्र॒त्नꣳ स॒धस्थ॒मनु॒पश्य॑मानः ।
आ तन्तु॑म॒ग्निर्दि॒व्यन्त॑तान ।
</details>
<details><summary>मूलम्</summary>

स्व॒यङ्कृ॑ण्वा॒नस्सु॒गमप्र॑यावम् ॥16॥  
ति॒ग्मशृ॑ङ्गो वृष॒भश्शोशु॑चानः ।
प्र॒त्नꣳ स॒धस्थ॒मनु॒पश्य॑मानः ।
आ तन्तु॑म॒ग्निर्दि॒व्यन्त॑तान ।
</details>
<details><summary>सायण-टीका</summary>

14यस्याग्निहोत्रं विच्छिद्येत सोऽग्नये तन्तुमते इत्यस्य याज्यानुवाक्ये - स्वयं कृण्वान इति त्रिष्टुभौ ॥ स्वयं कृण्वानः स्वयमेव कुर्वन् सुगं सुष्ठु गन्तव्यं, अप्रयावं प्रमादरहितं तन्तुं अपत्यं दिव्यं देवयोग्यं आततान आतनोत्वग्निः । कीदृशः? तिग्मशृङ्गः तीक्ष्णज्वालः वृषभः वर्षिता कामानाम् । शोशुचानः भृशं दीप्यमानः यत्नं पुराणं सधस्थं सहस्थानं पितापुत्रयोः सहावस्थानफलं अनुपश्यमानः अनुरूपत्वं पश्यन् तन्तुं आतनोतु ॥
</details>
<details open><summary>विश्वास-प्रस्तुतिः</summary>

त्वन्न॒स्तन्तु॑रु॒त सेतु॑रग्ने ।
त्वम्पन्था॑ भवसि देव॒यानः॑ ।
त्वया᳚ऽग्ने पृ॒ष्ठव्ँव॒यमारु॑हेम ।
अथा॑ दे॒वैस्स॑ध॒माद॑म्मदेम ।
</details>
<details><summary>मूलम्</summary>

त्वन्न॒स्तन्तु॑रु॒त सेतु॑रग्ने ।
त्वम्पन्था॑ भवसि देव॒यानः॑ ।
त्वया᳚ऽग्ने पृ॒ष्ठव्ँव॒यमारु॑हेम ।
अथा॑ दे॒वैस्स॑ध॒माद॑म्मदेम ।
</details>
<details><summary>सायण-टीका</summary>

15त्वं न इति ॥ हे अग्ने! त्वमेव अस्माकं तन्तुः संततिः, तत्कार्यकरणात् । अपिच त्वमेव अस्माकं सेतुः दुःखानां समाप्तिस्थानम् । दिवोपि त्वत्प्रसादप्राप्यत्वात् त्वमेव देवयानः देवत्वप्राप्तिमार्गोसि, अस्माकं त्वत्प्राप्तिहेतुत्वात् । त्वयैव हेतुना वयं पृष्ठं स्वर्गं आरुहेम, कर्मनिर्वृत्तिहेतुत्वात् । अथ एवं त्वया संपादिते वयं देवः सधमादं सहमदं मदेम ॥
</details>
<details open><summary>विश्वास-प्रस्तुतिः</summary>

उदु॑त्त॒मम्मु॑मुग्धि नः ।
वि पाश॑म्मध्य॒मञ्चृ॑त ।
अवा॑ध॒मानि॑ जी॒वसे᳚ ॥ 17॥
</details>
<details><summary>मूलम्</summary>

उदु॑त्त॒मम्मु॑मुग्धि नः ।
वि पाश॑म्मध्य॒मञ्चृ॑त ।
अवा॑ध॒मानि॑ जी॒वसे᳚ ॥ 17॥
</details>
<details><summary>सायण-टीका</summary>

16उदुत्तममिति गायत्री ॥ उदुत्तमं पाशं मुमुग्धि ऊर्ध्वं मोचय । मध्यमं पाशं विचृत विश्लिष्य छिन्धि । अधमानि अधस्स्थानानि अवचृत अवमुमुग्धि अवागाकृष्य नाशय । जीवसे जीवनाय ॥
</details>
<details open><summary>विश्वास-प्रस्तुतिः</summary>

व॒यꣳ सो॑म व्र॒ते तव॑ ।
मन॑स्त॒नूषु॒ बिभ्र॑तः ।
प्र॒जाव॑न्तो अशीमहि ।
</details>
<details><summary>मूलम्</summary>

व॒यꣳ सो॑म व्र॒ते तव॑ ।
मन॑स्त॒नूषु॒ बिभ्र॑तः ।
प्र॒जाव॑न्तो अशीमहि ।
</details>
<details><summary>सायण-टीका</summary>

17हे! सोम! तव व्रते कर्मणि वर्तमाना वयं अत्रैव तनूषु शरीरेषु मनो बिभ्रतः विस्रब्धां स्मृतिं धारयन्तः अशीमहि व्याप्नुवाम, तत्फलत्वात् । अश्नोतेश्छान्दसश्शपो लुक् ॥
</details>
<details open><summary>विश्वास-प्रस्तुतिः</summary>

इ॒न्द्रा॒णी दे॒वी सु॒भगा॑ सु॒पत्नी᳚ ।
उदꣳशे॑न पति॒विद्ये॑ जिगाय ।
त्रि॒ꣳ॒शद॑स्या ज॒घन॒य्ँयोज॑नानि ।
उ॒पस्थ॒ इन्द्र॒ꣵ॒ स्थवि॑रम्बिभर्ति ।
</details>
<details><summary>मूलम्</summary>

इ॒न्द्रा॒णी दे॒वी सु॒भगा॑ सु॒पत्नी᳚ ।
उदꣳशे॑न पति॒विद्ये॑ जिगाय ।
त्रि॒ꣳ॒शद॑स्या ज॒घन॒य्ँयोज॑नानि ।
उ॒पस्थ॒ इन्द्र॒ꣵ॒ स्थवि॑रम्बिभर्ति ।
</details>
<details><summary>सायण-टीका</summary>

18इन्द्राणीति त्रिष्टुभौ ॥ 'इन्द्राण्यै चरुम्' इत्यत्र विकल्पः उपहोमो वा । इन्द्राणी इन्द्रस्य पत्नी देवी क्रीडानादिशीला सुभगा सुशीला सुश्री सुपत्नी शोभनपतिका 'विभाषा सुपूर्वस्य' इति ङीब्नकारौ । उभयत्राद्युदात्तत्वम् । अस्याः को विशेष इत्याह - एषा हि अंशेन एकदेशेन उपस्थेन सौभाग्यैकदेशेन वा पतिविद्ये पतिलाभे उज्जिगाय । छान्दसः क्यप् । उच्छ्रिता बभूव । तत्कथमित्याह - त्रिंशद्योजनानि अस्या जघनं योनिपरीणाहः रतिकाले । अतः स्थविरं सर्वैर्गुणैः परिबृढ इन्द्रं रतिकाले उपस्थे बिभर्ति उत्सङ्गे गृह्णाति । ततो ज्ञायते - अंशमात्रेणैव पतिविद्ये उज्जयं लभत इति ॥
</details>
<details open><summary>विश्वास-प्रस्तुतिः</summary>

सेना॑ ह॒ नाम॑ पृथि॒वी ध॑नञ्ज॒या ।
वि॒श्वव्य॑चा॒ अदि॑ति॒स्सूर्य॑त्वक् ।
इ॒न्द्रा॒णी दे॒वी प्रा॒सहा॒ ददा॑ना ॥18॥  
सा नो॑ दे॒वी सु॒हवा॒ शर्म॑ यच्छतु ।
</details>
<details><summary>मूलम्</summary>

सेना॑ ह॒ नाम॑ पृथि॒वी ध॑नञ्ज॒या ।
वि॒श्वव्य॑चा॒ अदि॑ति॒स्सूर्य॑त्वक् ।
इ॒न्द्रा॒णी दे॒वी प्रा॒सहा॒ ददा॑ना ॥18॥  
सा नो॑ दे॒वी सु॒हवा॒ शर्म॑ यच्छतु ।
</details>
<details><summary>सायण-टीका</summary>

19सेना हेति ॥ सेना बलवती सेश्वरा वा । ह नाम प्रसिद्धौ । पृथिवी विस्तीर्णा । धनंजया धनानां नेत्री 'संज्ञायां भ्रातृवृजि' इति खश् । विश्वव्यचा विश्वं व्याप्य वर्तमाना 'गतिकारकयोरपि' इत्यसुन् । अदितिः अखण्डनीया सूर्यत्वचा वर्तमाना दीप्तिमतीत्यर्थः । ईदृशी इन्द्राणी देवी प्रासहा प्रसहनेन सहेः क्विपि 'नहि वृति' इति दीर्घत्वम् । आददाना शत्रुधनानि अस्मदर्थमाहरन्ती सा देवी अस्मभ्यं सुखं यच्छतु ददातु । सुहवा सुखेनाह्वातव्या 'बहुलं छन्दसि' इति संप्रसारणम् । शोभनाह्वाना वा । 'द्व्यचश्छन्दसि' इत्युत्तरपदाद्युदात्तत्वम् । आह्वानप्रयोजनस्य सद्य एव करणं शोभनत्वम् ॥
</details>

_______
## राजाभिषेकः
<div class="js_include" includetitle="false" newlevelforh1="5" unfilled url="/vedAH_yajuH/taittirIyam/brAhmaNam/sarva-prastutiH/2/4/aMshAH/2_A_tvA_hArSham">
<details open><summary><h5>आ त्वा हार्षम् ...{Loading}...</h5></summary>
<div caption="छात्राः, वेदभवनम्, भाग्यनगरे" class="videoEmbed" src="https://youtu.be/cp48mUi6d14"></div>
<details><summary>सायणोक्त-विनियोगः</summary>

20अतः परं राजाभिषेके विनियोज्याः पश्चाप्यनुष्टुभः - आ त्वाऽहार्षमिति ॥
</details>
<details open><summary>विश्वास-प्रस्तुतिः</summary>

आत्वा॑ ऽहार्षम्, +++(राष्ट्रे)+++ अ॒न्तर् अ॑भूः+++(→भूयाः)+++ ।
ध्रु॒वस् ति॒ष्ठावि॑चाचलिः ।
विश॑स् त्वा॒ सर्वा॑ वाञ्छन्तु ।
मा त्वद्-रा॒ष्ट्रम् अधि॑-भ्रशत् ।
</details>
<details><summary>मूलम्</summary>

आत्वा॑ऽहार्षम॒न्तर॑भूः ।
ध्रु॒वस्ति॒ष्ठावि॑चाचलिः ।
विश॑स्त्वा॒ सर्वा॑ वाञ्छन्तु ।
मा त्वद्रा॒ष्ट्रमधि॑भ्रशत् ।
</details>
<details><summary>सायण-टीका</summary>

व्याख्याता 'विष्णोः क्रमोसि' इत्यत्र । पुरोहितो राजानं प्रत्याह - **त्वां** अहं **आहार्षं** स्थानाच्च्युतमाहरामि । आहृतश्च त्वं **अन्तर् अभूः** राष्ट्रस्य मध्ये भव । अविचाचलिः विचालयितुमशक्यः ध्रुवश्च तिष्ठ । विशो राष्ट्रवर्तिन्यः प्रजाः त्वामेव राजानं वाञ्छन्तु राष्ट्रं च त्वत्तो माऽधिभ्रशत् । अधिरत्र पञ्चम्यर्थानुवादी । भ्रष्टं मा मृत् ।।
</details>
<details open><summary>विश्वास-प्रस्तुतिः</summary>

ध्रु॒वा द्यौर्, ध्रु॒वा पृ॑थि॒वी ।
ध्रु॒वव्ँ विश्व॑म् इ॒दञ् जग॑त् ।
ध्रु॒वा ह॒ पर्व॑ता इ॒मे ।
ध्रु॒वो राजा॑ वि॒शाम् अ॒यम् ।
</details>
<details><summary>मूलम्</summary>

ध्रु॒वा द्यौर्ध्रु॒वा पृ॑थि॒वी ।
ध्रु॒वव्ँ विश्व॑मि॒दञ्जग॑त् ।
ध्रु॒वा ह॒ पर्व॑ता इ॒मे ।
ध्रु॒वो राजा॑ वि॒शाम॒यम् ।
</details>
<details><summary>सायण-टीका</summary>

21त्रिषु पादेषु दृष्टान्ताः, चतुर्थो दार्ष्टान्तिकः - ध्रुवेत्यादि ॥ द्यौः पृथिवी च ध्रुवा । इदं च विश्वं ध्रुव जगत् आप्रवाहं नित्यं ध्रुवं, बहुकालावस्थायित्वात् । इमे च पर्वताः ध्रुवाः । अयं च विशां मनुष्याणां राजा ध्रुवः । तुल्ययोगोपमैषां, द्युप्रभृतिविषयो राजा भवत्विति यावत् ॥
</details>
<details open><summary>विश्वास-प्रस्तुतिः</summary>

इ॒हैवैधि॒ मा व्य॑थिष्ठाः ॥19॥  
पर्व॑त इ॒वावि॑चाचलिः ।
इन्द्र॑ इवे॒ह ध्रु॒वस्ति॑ष्ठ ।
इ॒ह रा॒ष्ट्रम् उ॑ धारय ।
</details>
<details><summary>English</summary>

Grow right here, don't be distressed.  
Like a mountain un-fickle.  
Like Indra, stand firm here.  
Bear the nation here.
</details>
<details><summary>मूलम्</summary>

इ॒हैवैधि॒ मा व्य॑थिष्ठाः ॥19॥  
पर्व॑त इ॒वावि॑चाचलिः ।
इन्द्र॑ इवे॒ह ध्रु॒वस्ति॑ष्ठ ।
इ॒ह रा॒ष्ट्रमु॑ धारय ।
</details>
<details><summary>सायण-टीका</summary>

22इहैवैधीति ॥ **इहैव** राष्ट्रे **एधि** राजा भव । **मा व्यथिष्ठाः पर्वत इव अविचाचलिः** अविचलो भव । 'उपसर्गाच्छन्दसि' इति इप्रत्ययः । **इन्द्र इव ध्रुवो** भव । **इह** राजभावे **तिष्ठ** । **राष्ट्रं** च **धारय** । अवधारणे उकारः । राष्ट्रं धारयैव माऽमुचः ॥
</details>
<details open><summary>विश्वास-प्रस्तुतिः</summary>

अ॒भि-ति॑ष्ठ पृतन्य॒तः ।  
अध॑रे सन्तु॒ शत्र॑वः ।  
इन्द्र॑ इव वृत्र॒-हा ति॑ष्ठ ।  
अ॒पः ख्षेत्रा॑णि स॒ञ्जयन्न्॑ ।
</details>
<details><summary>मूलम्</summary>

अ॒भिति॑ष्ठ पृतन्य॒तः ।
अध॑रे सन्तु॒ शत्र॑वः ।
इन्द्र॑ इव वृत्र॒हा ति॑ष्ठ ।
अ॒पः ख्षेत्रा॑णि स॒ञ्जयन्न्॑ ।
</details>
<details><summary>English</summary>

Outflank the assailants.  
Down be the enemies.  
Stand like Indra vRtra-killer.  
Thoroughly winning (their) deeds and lands.
</details>
<details><summary>सायण-टीका</summary>

23अभितिष्ठेति । । पृतन्यतः संग्रामं कर्तुमिच्छतः 'कव्यध्वरपृतनस्यर्चि लोपः' 'शतुरनुमः' इति विभक्तेरुदात्तत्वम् । शत्रवोऽधरे त्वत्तो निकृष्टैश्वर्यबलास्सन्तु । **वृत्रहा** वृत्रस्य हन्ता **इन्द्र इव पृतन्यतोऽभितिष्ठ** । यथा **शत्रूणां अपः** कर्माणि **क्षेत्राणि संजयन्** **वृत्रहेव** शत्रूनाक्राम ॥
</details>
<details open><summary>विश्वास-प्रस्तुतिः</summary>

इन्द्र॑ एणम् अदीधरत् ।
ध्रु॒वन् ध्रु॒वेण॑ ह॒विषा᳚ ।
तस्मै॑ दे॒वा अधि॑-ब्रवन्न् ।
अ॒यञ् च॒ ब्रह्म॑ण॒स्-पतिः॑ ॥20॥
</details>
<details open><summary>English</summary>

Indra Bear this king!  
Firm with firm offerings.  
Gods speak in his favor!  
Him too, the brahmaNas-pati!
</details>
<details><summary>मूलम्</summary>

इन्द्र॑ एणमदीधरत् ।
ध्रु॒वन्ध्रु॒वेण॑ ह॒विषा᳚ ।
तस्मै॑ दे॒वा अधि॑ब्रवन्न् ।
अ॒यञ्च॒ ब्रह्म॑ण॒स्पतिः॑ ॥20॥
</details>
<details><summary>सायण-टीका</summary>

24इन्द्र एणमिति ॥ **इन्द्र एनं** राजानं **अदिधरत्** धारयतु । छान्दसं सांहितिकं णत्वम् । **ध्रुवं** अविचलितैश्वर्यं कृत्वा **ध्रुवेण** नित्येन **हविषा** । किं च - **तस्मै** अस्भै **देवाः अधिब्रवन्** अधिब्रुवन्तु उपरिवदन्तु पक्षपातेन वदन्तु । अयं च ब्रह्मणः कर्मणः पतिरिन्द्रश्च अस्मानधिब्रवीतु ॥

इत्युपहोमभाष्ये द्वितीयोऽनुवाकः ॥
</details>
</details>
</div>
