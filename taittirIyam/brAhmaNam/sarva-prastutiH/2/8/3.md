---
title: ०३, सौम्यादीनां  सूक्तानि
unicode_script: devanagari
---

<details><summary>सायणोक्त-विनियोगः</summary>

(SB) 1द्वितीये वशादीनां पशूनां सूक्तान्यभिहितानि । तृतीये सौम्यादीनां सूक्तान्युच्यन्ते । तत्र 'आग्रेयं कृष्णग्रीवमालभेत सौम्यं बभ्रुं ज्योगामयावी' इत्येतस्य पशोः सूक्ते वपायाः पुरोनुवाक्यामाह - 
</details>


<details open><summary>विश्वास-प्रस्तुतिः</summary>

सोमो॑ धे॒नुꣳ सोमो॒ अर्व॑न्तमा॒शुम् ।  
सोमो॑ वी॒रङ्क॑र्म॒ण्य॑न्ददातु ।  
सा॒द॒न्य॑व्ँविद॒थ्यꣳ॑ स॒भेय᳚म् ।  
पि॒तु॒श्श्रव॑ण॒य्ँयो ददा॑शदस्मै ।  
</details>

<details><summary>मूलम्</summary>

सोमो॑ धे॒नुꣳ सोमो॒ अर्व॑न्तमा॒शुम् ।  
सोमो॑ वी॒रङ्क॑र्म॒ण्य॑न्ददातु ।  
सा॒द॒न्य॑व्ँविद॒थ्यꣳ॑ स॒भेय᳚म् ।  
पि॒तु॒श्श्रव॑ण॒य्ँयो ददा॑शदस्मै ।  
</details>

<details><summary>सायणटीका</summary>

योऽयं सोमो देवः सोऽयमस्मै यजमानाय धेनुं ददातु । तथा स सोमः आशुं शीघ्रगामिनमर्वन्तमश्वं ददातु । तथा स सोमः कर्मण्यं श्रौतस्मार्तकर्मयोग्यं वीरं पुत्रं ददातु । कीदृशं वीरं? सदनं गृहं तत्र साधुः सादन्यस्तं गृहनिर्वाहकमित्यर्थः । विदथे यज्ञे कुशलं विदथ्यम् । सभायां साधुः सभेयस्तं सभेयम् । स्वकीयस्य पितुः श्रवणं कीर्तिः संपाद्यते येन सोऽयं पितुःश्रवणस्तम् । यो यजमानः सोमाय देवाय ददाशत् चरु पुरोडाशादिकं ददाति । अस्मै यजमानायेति पूर्वत्रान्वयः ॥
</details>

<details><summary>सायणोक्त-विनियोगः</summary>

2अथ वपाया याज्यायाः पुरोडाशस्य पुरोनुवाक्यायाश्च प्रतीके दर्शयति - 'अषाढं युत्सु पृतनासु' इति वपाया याज्या । 'त्वꣳ सोम क्रतुभिः' इति पुरोडाशस्य पुरोनुवाक्या । एतच्चोभयं 'जुष्टी नरः' इत्यत्र व्याख्यातम् ॥
</details>

<details><summary>मूलम् (संयुक्तम्)</summary>

अषा॑ढय्ँ यु॒थ्सु त्वꣳ सो॑म॒ क्रतु॑भिः ।  
</details>

<details><summary>सायणोक्त-विनियोगः</summary>

3अथ पुरोडाशस्य याज्यायाः प्रतीकं दर्शयति । सा च 'अग्नेरातिथ्यमसि' इत्यत्र व्याख्याता ।
</details>


<details><summary>मूलम् (संयुक्तम्)</summary>

या ते॒ धामा॑नि ह॒विषा॒ यज॑न्ति ।
</details>

<details><summary>सायणोक्त-विनियोगः</summary>

अथ हविषः पुरोनुवाक्यामाह - 
</details>

<details open><summary>विश्वास-प्रस्तुतिः</summary>

त्वमि॒मा ओष॑धीस्सोम॒ विश्वाः᳚ ।  
त्वम॒पो अ॑जनय॒स्त्वङ्गाः ।   
त्वमात॑तन्थो॒र्व॑न्तरि॑ख्षम् ।  
त्वञ्ज्योति॑षा॒ वि तमो॑ ववर्थ ॥ 15 ॥  
</details>

<details><summary>मूलम्</summary>

त्वमि॒मा ओष॑धीस्सोम॒ विश्वाः᳚ ।  
त्वम॒पो अ॑जनय॒स्त्वङ्गाः ।   
त्वमात॑तन्थो॒र्व॑न्तरि॑ख्षम् ।  
त्वञ्ज्योति॑षा॒ वि तमो॑ ववर्थ ॥ 15 ॥  
</details>

<details><summary>सायणटीका</summary>

हे सोम त्वं विश्वा: सर्वा इमा ओषधीः अजनयः उत्पादितवानसि । तथा त्वमपो जलान्यजनयः । तथा त्वं गाः गवादिपशूनजनयः । तथा त्वमुरु विस्तीर्णमन्तरिक्षं आततन्थ विस्तारितवानसि । तथा त्वं ज्योतिषा तेजसा तमोऽन्धकारं ववर्थ निवारितवानसि ॥
</details>


<details><summary>सायणोक्त-विनियोगः</summary>

4अथ हविषो याज्यामाह - 
</details>

<details open><summary>विश्वास-प्रस्तुतिः</summary>

या ते॒ धामा॑नि दि॒वि या पृ॑थि॒व्याम् ।  
या पर्व॑ते॒ष्वोष॑धीष्व॒फ्सु ।    
तेभि॑र्नो॒ विश्वै᳚स्सु॒मना॒ अहे॑डन्न् ।   
राज᳚न्थ्सोम॒ प्रति॑ ह॒व्या गृ॑भाय ।
</details>

<details><summary>मूलम्</summary>

या ते॒ धामा॑नि दि॒वि या पृ॑थि॒व्याम् ।  
या पर्व॑ते॒ष्वोष॑धीष्व॒फ्सु ।    
तेभि॑र्नो॒ विश्वै᳚स्सु॒मना॒ अहे॑डन्न् ।   
राज᳚न्थ्सोम॒ प्रति॑ ह॒व्या गृ॑भाय ।
</details>

<details><summary>सायणटीका</summary>

हे सोम राजन् ते तव द्युलोके या धामानि यानि स्थानानि सन्ति तथा पृथिव्यां यानि सन्ति पर्वतेष्वोषधीष्वप्सु यानि सन्ति सुमना अस्माभिः सह सौमनस्ययुक्तस्त्वं तेभिर्विश्चैस्तैः सर्वैः स्थानैर्युक्तो नोऽस्मान्प्रति हेडन्क्रोधमकुर्वन् हव्या प्रतिगृभाय हवींषि प्रतिगृहाण ॥
</details>

<details open><summary>मूलम् (संयुक्तम्)</summary>

विष्णो॒र्नुक॒न्, तद॑स्य प्रि॒यम् । प्र तद्विष्णुः॑ ।
</details>

<details><summary>सायणटीका</summary>

5अथ 'वैष्णवं वामनमालभेत स्पर्धमानः' इत्यस्य पशोः सूक्ते प्रतीकत्रयं दर्शयति - 'विष्णोर्नु कं वीर्याणि' इति वपायाः पुरोनुवाक्या ।
सेयं 'युञ्जते मनः' इत्यत्र व्याख्याता ।
'प्र तद्विष्णुस्तवते' इति पुरोडाशस्य पुरोनुवाक्या । सेयं 'जुष्टो नरः' इत्यत्र व्याख्याता ॥
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/01/154/01_viShNornu_kaM.md"  newLevelForH1="5" includeTitle="plain" title="विश्वास-प्रस्तुतिः"> </div>  
<div class="js_include" url="/vedAH_Rk/shAkalam/saMhitA/sarvASh_TIkAH/01/154/01_viShNornu_kaM.md"  newLevelForH1="5" includeTitle="plain" title="विश्वास-प्रस्तुतिः"> </div>  


<div class="js_include" url="/vedAH_Rk/shAkalam/saMhitA/vishvAsa-prastutiH/01/154/02_pra_tadviShNuH.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/01/154/02_pra_tadviShNuH.md"  newLevelForH1="5" includeTitle="false"> </div>  

<details><summary>सायणोक्त-विनियोगः</summary>

6अथ पुरोडाशस्य याज्यामाह - 
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/07/099/01_paro_mAtrayA.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/sarvASh_TIkAH/07/099/01_paro_mAtrayA.md"  newLevelForH1="5" includeTitle="false"> </div>  


<details><summary>सायणोक्त-विनियोगः</summary>

7अथ हविषो याज्यानुवाक्ययोः प्रतीके दर्शयति - 'विचक्रमे पृथिवीमेषः' इति पुरोनुवाक्या । 'त्रिर्देवः पृथिवीमेषः' इति याज्या । एतच्चोभयं 'जुष्टो नरः' इत्यत्र व्याख्यातम् ॥
</details>


<details><summary>मूलम् (संयुक्तम्)</summary>

विच॑क्रमे॒, त्रिर्दे॒वः ।
</details>

<div class="js_include" url="/vedAH_Rk/shAkalam/saMhitA/vishvAsa-prastutiH/07/100/04_vi_chakrame.md"  newLevelForH1="5" includeTitle="false"> </div>  
<div class="js_include" url="/vedAH_Rk/shAkalam/saMhitA/sarvASh_TIkAH/07/100/04_vi_chakrame.md"  newLevelForH1="5" includeTitle="false"> </div>  

<div class="js_include" url="/vedAH_Rk/shAkalam/saMhitA/vishvAsa-prastutiH/07/100/03_trirdevaH_pRthivImeSha.md"  newLevelForH1="5" includeTitle="false"> </div>  
<div class="js_include" url="/vedAH_Rk/shAkalam/saMhitA/sarvASh_TIkAH/07/100/03_trirdevaH_pRthivImeSha.md"  newLevelForH1="5" includeTitle="false"> </div>  


<details><summary>सायणोक्त-विनियोगः</summary>

8अथ 'इन्द्राय मन्युमते मनस्वते ललाम प्राशृङ्गमालभेत' इत्यस्य पशोः सूक्ते प्रतीकत्रयं दर्शयति - 'आ ते मह इन्द्र' इति वपायाः पुरोनुवाक्या । 'यो जात एव प्रथमो मनस्वान्' इति याज्या । एतच्चोभयमन्वहमासा इत्यत्र व्याख्यातम् ।
</details>


<details><summary>मूलम् (संयुक्तम्)</summary>

आ ते॑ म॒हो, यो जा॒त ए॒व ।
</details>

<details><summary>सायणोक्त-विनियोगः</summary>

'अभि गोत्राणि सहसा गाहमानः' इहि पुरोडाशस्य पुरोनुवाक्या । सा च 'आशुः शिशानः' इत्यत्र व्याख्याता ॥
</details>


<details><summary>मूलम् (संयुक्तम्)</summary>

अ॒भि गो॒त्राणि॑ ।
</details>

<details><summary>सायणोक्त-विनियोगः</summary>

9अथ पुरोडाशस्य याज्यामाह - 
</details>


<details open><summary>विश्वास-प्रस्तुतिः</summary>

आभि॒स्स्पृधो॑ मिथ॒तीररि॑षण्यन्न् ।  
अ॒मित्र॑स्य व्यथया म॒न्युमि॑न्द्र ।  
आभि॒र्विश्वा॑ अभि॒युजो॒ विषू॑चीः ।  
आर्या॑य॒ विशोव॑तारी॒र्दासीः᳚ ।  
</details>

<details><summary>मूलम्</summary>

आभि॒स्स्पृधो॑ मिथ॒तीररि॑षण्यन्न् ।  
अ॒मित्र॑स्य व्यथया म॒न्युमि॑न्द्र ।  
आभि॒र्विश्वा॑ अभि॒युजो॒ विषू॑चीः ।  
आर्या॑य॒ विशोव॑तारी॒र्दासीः᳚ ।  
</details>

<details><summary>सायणटीका</summary>

हे इन्द्र, अमित्रस्य अस्मद्वैरिणः मन्युं क्रोधं व्यथय व्यथितं निष्फलं कुरु । अस्मासु क्रुद्धः शत्रुर्यदाऽस्मान् हन्तुं न क्षमते तदा तदीयः क्रोधो निष्कलो भवेत्तथा त्वं कुर्वित्यर्थः । किं कुर्वन्? स्पृधः शत्रूणां स्पर्धमाना अस्मदीयाः सेना मिथतीः त्वां प्रत्यभयं याचमाना आभिरस्मदीयाभिः स्तुतिभिः अरिषण्यन् अहिंसिताः कुर्वन् । अस्मदीयस्तुतिभिस्तुष्टस्त्वमस्मदीयाः सेना यथा न हिंसिता भवन्ति तथा कुर्वित्यर्थः । किंच विश्वा परकीयाः सर्वाः सेना अभियुजः अस्मद्वधमभिलक्ष्य प्रयुज्यमाना विषूचीः नानागतीर्दासीरुपक्षयं प्राप्ता विशः सर्वाः प्रजा अभितुष्टस्सन्नवतारीः विनाशय । यथा अस्मदयिस्तुत्या तुष्टं त्वां प्रत्यभयं याचमानानामस्मत्सेनानां न हिंसां कृतवानसि तथैवास्मदीयस्तुत्या तुष्टस्सन्परकीयसेनां विनाशयेत्यर्थः ॥
</details>

<details><summary>सायणोक्त-विनियोगः</summary>

10अथ हविषः पुरोनुवाक्यामाह - 
</details>


<details open><summary>विश्वास-प्रस्तुतिः</summary>

अ॒यꣳ शृ॑ण्वे॒ अध॒ जय॑न्नु॒त घ्नन्न् ।  
अ॒यमु॒त प्र कृ॑णुते यु॒धा गाः ।  
य॒दा स॒त्यङ्कृ॑णु॒ते म॒न्युमिन्द्रः॑ ॥ 17 ॥  
विश्व॑न्दृ॒ढम्भ॑यत॒ एज॑दस्मात् ।  
</details>

<details><summary>मूलम्</summary>

अ॒यꣳ शृ॑ण्वे॒ अध॒ जय॑न्नु॒त घ्नन्न् ।  
अ॒यमु॒त प्र कृ॑णुते यु॒धा गाः ।  
य॒दा स॒त्यङ्कृ॑णु॒ते म॒न्युमिन्द्रः॑ ॥ 17 ॥  
विश्व॑न्दृ॒ढम्भ॑यत॒ एज॑दस्मात् ।  
</details>

<details><summary>सायणटीका</summary>

अयमिन्द्वः अध कदाचिज्जयन्वर्तते, उत अथवा घ्नन् वर्तत इत्यहं शृण्वे । अयमर्थः - यदा यदेन्द्रस्य वार्तां शृणोमि तदा तदा जयतीति वा वैरिणं हन्तीति वा शृणोमि । उत अपिच अयमिन्द्रः युधा युद्धेन गाः परकीयाः प्रकृणुते प्रकर्षेण स्वाधीनाः करोति । किंच यदाऽयमिन्द्रः स्वकीयं मन्युं सत्यमवश्यंभाविनं कृणुते करोति तदानीं दृढं क्वचिदेवावस्थितं स्थावरं एजत् कम्पमानं जङ्गमं च विश्वं सर्वं जगदस्मादिन्द्रात् भयते बिभेति । अयमर्थः - परिहासार्थो यः कोपस्तमन्तरेण यदा हृदयपूर्वकं कोपं करोति तदा सर्वं जगद्विभेतीति ।
</details>

<details><summary>सायणोक्त-विनियोगः</summary>

11अथ हविषो याज्यामाह - 
</details>


<details open><summary>विश्वास-प्रस्तुतिः</summary>

अनु॑ स्व॒धाम॑ख्षर॒न्नापो॑ अस्य ।  
अव॑र्धत॒ मध्य॒ आ ना॒व्या॑नाम् ।  
स॒ध्री॒चीने॑न॒ मन॑सा॒ तमि॑न्द्र॒ ओजि॑ष्ठेन ।  
हन्म॑नाहन्न॒भिद्यून् ।  
</details>

<details><summary>मूलम्</summary>

अनु॑ स्व॒धाम॑ख्षर॒न्नापो॑ अस्य ।  
अव॑र्धत॒ मध्य॒ आ ना॒व्या॑नाम् ।  
स॒ध्री॒चीने॑न॒ मन॑सा॒ तमि॑न्द्र॒ ओजि॑ष्ठेन ।  
हन्म॑नाहन्न॒भिद्यून् ।  
</details>

<details><summary>सायणटीका</summary>

अस्येन्द्रस्य स्वधां हविर्लक्षणमनु आपः वृष्टिलक्षणा अक्षरन् स्रवन्ति । नाव्यानां नावा तरणीयानां नदीनां मध्य आऽवर्धत जलं सर्वतोऽभिवृद्धमभूत् । अयमिन्द्रः ओजिष्ठेनात्यन्तबलयुक्तेन सध्रीचीनेन सह वर्तमानेन मनसा युक्तस्तं प्रसिद्धं मेघमभिद्यून् प्रतिदिनं हन्मना हननसाधनेन स्वायुधेन वज्रेण अहन् ताडयति । अयमर्थः - यदाऽयं स्वेच्छया मेधं भिनत्ति तदा वृष्ट्या नदीपूरणक्षमं जलं वर्धत इति ॥
</details>

<details><summary>सायणोक्त-विनियोगः</summary>

12अथ 'इन्द्राय मरुत्वते पृश्निसक्थमालभेत' इत्यस्य पशोः सूक्ते वपायाः पुरोनुवाक्यामाह -
</details>


<details open><summary>विश्वास-प्रस्तुतिः</summary>

म॒रुत्व॑न्तव्ँ वृष॒भव्ँ वा॑वृधा॒नम् ।  
अक॑वारिन्दि॒व्यꣳ शा॒समिन्द्र᳚म् ।  
वि॒श्वा॒साह॒मव॑से॒ नूत॑नाय ।  
उ॒ग्रꣳ स॑हो॒दामि॒ह तꣳ हु॑वेम ।  
</details>

<details><summary>मूलम्</summary>

म॒रुत्व॑न्तव्ँ वृष॒भव्ँ वा॑वृधा॒नम् ।  
अक॑वारिन्दि॒व्यꣳ शा॒समिन्द्र᳚म् ।  
वि॒श्वा॒साह॒मव॑से॒ नूत॑नाय ।  
उ॒ग्रꣳ स॑हो॒दामि॒ह तꣳ हु॑वेम ।  
</details>

<details><summary>सायणटीका</summary>

इह कर्मणि तमिन्द्रं हुवेम आह्वयामः । किमर्थं? नूतनाय अवसे अन्यैरकृतपूर्वाय रक्षणाय । कीदृशमिन्द्रं? मरुत्वन्तं मरुद्भिः संयुतम् । वृषभं कामानां वर्षितारम् । वावृधानं अतिशयेन वर्धमानम् । अकवारिं अकुत्सितारिम् । कुत्सितेनातिस्वल्पेन वैरिणा सह स्पर्धा लज्जायै भवति । दिव्यं दिवि भवम् । शासं शासितारम् । विश्वासाहं विश्वस्याभिभवितारम् । उग्रं अनभिभवनीयम् । सहोदां बलप्रदम् ॥
</details>

<details><summary>सायणोक्त-विनियोगः</summary>

13अथ वपाया याज्यामाह - 
</details>


<details open><summary>विश्वास-प्रस्तुतिः</summary>

जनि॑ष्ठा उ॒ग्रस्सह॑से तु॒राय॑ ॥ 18 ॥  
म॒न्द्र ओजि॑ष्ठो बहु॒लाभि॑मानः ।   
अव॑र्ध॒न्निन्द्र॑म्म॒रुत॑श्चि॒दत्र॑ ।  
मा॒ता यद्वी॒रन्द॒धन॒द्धनि॑ष्ठा ।  
</details>

<details><summary>मूलम्</summary>

जनि॑ष्ठा उ॒ग्रस्सह॑से तु॒राय॑ ॥ 18 ॥  
म॒न्द्र ओजि॑ष्ठो बहु॒लाभि॑मानः ।   
अव॑र्ध॒न्निन्द्र॑म्म॒रुत॑श्चि॒दत्र॑ ।  
मा॒ता यद्वी॒रन्द॒धन॒द्धनि॑ष्ठा ।  
</details>

<details><summary>सायणटीका</summary>

हे इन्द्र त्वमुग्रः परैरप्रधृष्यः जनिष्ठ उत्पन्नोऽसि । किमर्थं? सहसे वैरिबलस्य तुराय हिंसार्थम् । कीदृश इन्द्रः? मन्द्रो हर्षयुक्तः । ओजिष्ठो बलवत्तरः । बहुलाभिमानः प्रभूताहंकारः । मरुतश्चित् मरुतोऽपि बलकर्मणि वृत्रवधादिके इन्द्रमवर्धन् वर्धितवन्तः । किंच धनिष्ठा अतिशयेन धनवती माता अदितिरूपा यद्वीरं यमिन्द्रं शूरं दधनत् धारितवती तमिन्द्रमवर्धन्नित्यन्वयः ॥
</details>

<details><summary>सायणोक्त-विनियोगः</summary>

14अथ पुरोडाशस्य पुरोनुवाक्यामाह - 
</details>


<details open><summary>विश्वास-प्रस्तुतिः</summary>

क्व॑स्यावो॑ मरुतस्स्व॒धाऽऽसी᳚त् ।  
यन्मामेकꣳ॑ स॒मध॑त्ताहि॒हत्ये᳚ ।  
अ॒हꣵ ह्यु॑ग्रस्त॑वि॒षस्तुवि॑ष्मान् ।  
विश्व॑स्य॒ शत्रो॒रन॑मव्ँवध॒स्नैः ।  
</details>

<details><summary>मूलम्</summary>

क्व॑स्यावो॑ मरुतस्स्व॒धाऽऽसी᳚त् ।  
यन्मामेकꣳ॑ स॒मध॑त्ताहि॒हत्ये᳚ ।  
अ॒हꣵ ह्यु॑ग्रस्त॑वि॒षस्तुवि॑ष्मान् ।  
विश्व॑स्य॒ शत्रो॒रन॑मव्ँवध॒स्नैः ।  
</details>

<details><summary>सायणटीका</summary>

इन्द्रस्य मरुतां च परस्परसंवादोऽयम् । अहिनामकस्यामुरस्य वधे मरुत इन्द्रस्य साहाय्यमकृत्वा पलायिता अतस्तान्प्रतीन्द्रः कुपित एवं ब्रवीति - हे मरुतः यद्यस्मात्काराणादहिहत्ये अहिनामकशत्रोर्वधे मामेकमेव यूयं समधत्त संयोजितवन्तः तदानीं वो युष्माकं स्वधा साऽन्ननिमित्ता शक्तिः क्वासीत् कुत्र गता । अथवा किं मे युष्माभिः, अहं ह्युग्रः अहमेवातितीव्रः तविषः महान् तुविष्मान् बलवान् तादृशस्सन्विश्वस्य सर्वस्यापि शत्रोर्वधस्नैः वधबन्धनैः अनमं वशीकरणे शक्तोऽस्मि ॥
</details>

<details><summary>सायणोक्त-विनियोगः</summary>

15अथ पुरोडाशस्य याज्यामाह - 
</details>


<details open><summary>विश्वास-प्रस्तुतिः</summary>

वृ॒त्रस्य॑ त्वा श्व॒सथा॒ दीष॑माणाः ।  
विश्वे॑ दे॒वा अ॑जहु॒र्ये सखा॑यः ।  
म॒रुद्भि॑रिन्द्र स॒ख्यन्ते॑ अस्तु ॥ 19 ॥  
अथे॒मा विश्वा॒ᳶ पृत॑ना जयासि ।  
</details>

<details><summary>मूलम्</summary>

वृ॒त्रस्य॑ त्वा श्व॒सथा॒ दीष॑माणाः ।  
विश्वे॑ दे॒वा अ॑जहु॒र्ये सखा॑यः ।  
म॒रुद्भि॑रिन्द्र स॒ख्यन्ते॑ अस्तु ॥ 19 ॥  
अथे॒मा विश्वा॒ᳶ पृत॑ना जयासि ।  
</details>

<details><summary>सायणटीका</summary>

पुरा वृत्रवधार्थमिन्द्रः सर्वेषां देवानां सहायमपेक्षमाणस्तैस्सह युद्धार्थमागतः । तदा सर्वे देवा वृत्रस्य श्वासमात्रेण निराकृताः सन्तो गताः । मरुतस्तु पलायनमकृत्वेन्द्रस्य सख्यमाचरन् । सोऽयं वृत्तान्तो बह्वृचब्राह्मणस्थोऽस्मिन्मन्त्रे सूच्यते । तमेतमर्थमिन्द्रं संबोध्य होता कथयति । हे इन्द्र विश्वे सर्वे देवा वृत्रस्य श्वसथात् तदुच्छ्वासादीषमाणाः पलायमानास्सन्तस्त्वामजहुः परित्यक्तवन्तः । ये तु सखायो मरुतो न पलायन्ते तैर्मरुद्भिः सख्यं तवास्तु । अथानन्तरमिमा विश्वाः सर्वाः पृतनाः सेना जयसि जेष्यसि ॥
</details>

<details><summary>सायणोक्त-विनियोगः</summary>

16अथ हविषः पुरोनुवाक्यामाह - 
</details>


<details open><summary>विश्वास-प्रस्तुतिः</summary>

वधी᳚व्ँ वृ॒त्रम्म॑रुत इन्द्रि॒येण॑ ।  
स्वेन॒ भामे॑न तवि॒षो ब॑भू॒वान् ।  
अ॒हमे॒ता मन॑वे वि॒श्वश्च॑न्द्राः ।  
सु॒गा अ॒पश्च॑कर॒ वज्र॑बाहुः ।  
</details>

<details><summary>मूलम्</summary>

वधी᳚व्ँ वृ॒त्रम्म॑रुत इन्द्रि॒येण॑ ।  
स्वेन॒ भामे॑न तवि॒षो ब॑भू॒वान् ।  
अ॒हमे॒ता मन॑वे वि॒श्वश्च॑न्द्राः ।  
सु॒गा अ॒पश्च॑कर॒ वज्र॑बाहुः ।  
</details>

<details><summary>सायणटीका</summary>

हे मरुतः इन्द्रोऽहं स्वेनेन्द्रियेण हस्तेन स्वेन भामेन स्वकीयेन कोपेन वृत्रं वधीं अवधिषम् । अतः तविषो बभूवान् महानभवम् । इन्द्रो महानित्येवं लोके कीर्तिर्जातेत्यर्थः । अहमिन्द्रो वज्रबाहुस्सन् विश्वश्चन्द्राः सर्वस्य जगत आह्लादकराः सुगाः सुखेन गन्तुं प्राप्तुं शक्या एता दृश्यमाना वृष्टिलक्षणा अपो मनवे मनुष्यार्थं चकर कृतवानस्मि । सर्वस्य लोकस्यानिष्ठनिवारणाय वृत्रं हत्वेष्टप्राप्तये वृष्टिमुत्पादितवानस्मीत्यर्थः ॥
</details>

<details><summary>सायणोक्त-विनियोगः</summary>

17अथ हविषो याज्यामाह - 
</details>


<details open><summary>विश्वास-प्रस्तुतिः</summary>

स यो वृषा॒ वृष्णि॑येभि॒स्समो॑काः ।  
म॒हो दि॒वᳶ पृ॑थि॒व्याश्च॑ स॒म्राट् ।  
स॒ती॒नस॑त्वा॒ हव्यो॒ भरे॑षु ।  
म॒रुत्वा᳚न्नो भव॒त्विन्द्र॑ ऊ॒ती ।  
</details>

<details><summary>मूलम्</summary>

स यो वृषा॒ वृष्णि॑येभि॒स्समो॑काः ।  
म॒हो दि॒वᳶ पृ॑थि॒व्याश्च॑ स॒म्राट् ।  
स॒ती॒नस॑त्वा॒ हव्यो॒ भरे॑षु ।  
म॒रुत्वा᳚न्नो भव॒त्विन्द्र॑ ऊ॒ती ।  
</details>

<details><summary>सायणटीका</summary>

य इन्द्रो वृषत्वादिगुणकः स इन्द्रो नोऽस्मान्प्रति मरुत्वान् मरुद्भिर्युक्त ऊती रक्षणहेतुर्भवतु । के ते गुणा इति तेऽभिधीयन्ते - वृषा कामानां वर्षयिता । वृष्णियशब्दो बलनामसु पठितः । वृष्णियैर्बलैः समोकाः संयुक्तः । महो महत्या दिवः पृथिव्याश्च सम्राट् स्वामी सन् सम्यग्राजमानः । सतीनशब्दो जलनामसु पठितः । सतीनसत्त्वा वृष्ट्यात्मकजलप्रदः । भ्रियन्ते संपाद्यन्ते हवींषि येषु यागेष्विति भरा यागाः तेषु हव्यः आह्वानार्हः ॥
</details>

<details><summary>सायणोक्त-विनियोगः</summary>

18अथ 'इन्द्राय वृत्रतुरे ललामं प्राशृङ्गमालभेत' इत्यस्य पशोः सूक्ते वपायाः पुरोनुवाक्यामाह - 
</details>


<details open><summary>विश्वास-प्रस्तुतिः</summary>

इन्द्रो॑ वृ॒त्रम॑तरद्वृत्र॒तूर्ये᳚ ॥ 20 ॥  
अ॒ना॒धृ॒ष्यो म॒घवा॒ शूर॒ इन्द्रः॑ ।  
अन्वे॑न॒व्ँविशो॑ अमदन्त पू॒र्वीः ।  
अ॒यꣳ राजा॒ जग॑तश्चर्षणी॒नाम् ।  
</details>

<details><summary>मूलम्</summary>

इन्द्रो॑ वृ॒त्रम॑तरद्वृत्र॒तूर्ये᳚ ॥ 20 ॥  
अ॒ना॒धृ॒ष्यो म॒घवा॒ शूर॒ इन्द्रः॑ ।  
अन्वे॑न॒व्ँविशो॑ अमदन्त पू॒र्वीः ।  
अ॒यꣳ राजा॒ जग॑तश्चर्षणी॒नाम् ।  
</details>

<details><summary>सायणटीका</summary>

अयमिन्द्रो वृत्रतूर्ये वृत्रवधनिमित्ते युजे वृत्रमतरत् विनाशितवान् । स इन्द्रोऽनाधृष्यः केनापि तिरस्कर्तुमशक्यः । मघवा धनवान् । शूरो विक्रमयुक्तः । पूर्वीः पूर्वकालोना विशः प्रजा एनमिन्द्रं अन्वमदन्त बृत्रवधेनेन्द्रे हृष्टे सति प्रजा अपि हृष्टवत्यः । अयमिन्द्रः चर्षणीनां मनुष्याणां कृत्स्नस्य जगतश्च राजा भूत्वा वर्तते ॥
</details>

<details><summary>सायणोक्त-विनियोगः</summary>

19अथ वपाया याज्यामाह - 
</details>


<details open><summary>विश्वास-प्रस्तुतिः</summary>

स ए॒व वी॒रस्स उ॑ वी॒र्या॑वान् ।  
स ए॑करा॒जो जग॑तᳶ पर॒स्पाः ।  
य॒दा वृ॒त्रमत॑र॒च्छूर॒ इन्द्रः॑ ।  
अथा॑भवद्दमि॒ताभिक्र॑तूनाम् ।   
</details>

<details><summary>मूलम्</summary>

स ए॒व वी॒रस्स उ॑ वी॒र्या॑वान् ।  
स ए॑करा॒जो जग॑तᳶ पर॒स्पाः ।  
य॒दा वृ॒त्रमत॑र॒च्छूर॒ इन्द्रः॑ ।  
अथा॑भवद्दमि॒ताभिक्र॑तूनाम् ।   
</details>

<details><summary>सायणटीका</summary>

योऽयमिन्द्रः स एव वीरो युद्धेषु शूरः । स उ वीर्यवान् स एवोत्साहयुक्तः । स एकराजः कृत्स्नस्य जगत एक एव राजा । परस्पा अतिशयेन पाता । सोऽयं शूर इन्द्रो यदा वृत्रमतरत् विनाशितवान् अय अनन्तरमभिक्रतूनां अभिप्राप्तविरोधाचरणलक्षणकर्मणां दमिता दमनहेतुरभवत् ॥
</details>

<details><summary>सायणोक्त-विनियोगः</summary>

20अथ पुरोडाशस्य पुरोनुवाक्यामाह - 
</details>


<details open><summary>विश्वास-प्रस्तुतिः</summary>

इन्द्रो॑ य॒ज्ञव्ँव॒र्धय॑न्वि॒श्ववे॑दाः ।   
पु॒रो॒डाश॑स्य जुषताꣳ ह॒विर्नः॑ ।  
वृ॒त्रन्ती॒र्त्वा दा॑न॒वव्ँवज्र॑बाहुः ॥ 21 ॥  
</details>

<details><summary>मूलम्</summary>

इन्द्रो॑ य॒ज्ञव्ँव॒र्धय॑न्वि॒श्ववे॑दाः ।   
पु॒रो॒डाश॑स्य जुषताꣳ ह॒विर्नः॑ ।  
वृ॒त्रन्ती॒र्त्वा दा॑न॒वव्ँवज्र॑बाहुः ॥ 21 ॥  
</details>

<details><summary>सायणटीका</summary>

विश्ववेदाः सर्वज्ञोऽयमिन्द्रः यज्ञमस्मदीयं वर्धयन् नः अस्मदीयस्य पुरोडाशस्य सारांशं हविर्जुषताम् । वज्रबाहुरयं वत्राख्यं दानवं तीर्त्वा हत्वा दृंहणेन दृढीकरणसाधनेन दृंहिता दृढीकर्तुमुद्यतस्सन्दिशोऽदृंहत् वृत्रकृतोपद्रवेण प्रचलितानां सर्वदिग्वर्तिप्रजानां स्थैर्यं कृतवानित्यर्थः ॥
</details>

<details><summary>सायणोक्त-विनियोगः</summary>

21अथ पुरोडाशस्य याज्यामाह - स्पष्टोऽर्थः ॥
</details>

<details open><summary>विश्वास-प्रस्तुतिः</summary>

पु॒रो॒डाश॒म्प्रति॑ गृभ्णा॒त्विन्द्रः॑ ।  
य॒दा वृ॒त्रमत॑र॒च्छूर॒ इन्द्रः॑ ।  
अथै॑करा॒जो अ॑भव॒ज्जना॑नाम् ।  
</details>

<details><summary>मूलम्</summary>

पु॒रो॒डाश॒म्प्रति॑ गृभ्णा॒त्विन्द्रः॑ ।  
य॒दा वृ॒त्रमत॑र॒च्छूर॒ इन्द्रः॑ ।  
अथै॑करा॒जो अ॑भव॒ज्जना॑नाम् ।  
</details>

<details><summary>सायणोक्त-विनियोगः</summary>

22अथ हविषः पुरोनुवाक्यामाह - 
</details>


<details open><summary>विश्वास-प्रस्तुतिः</summary>

इन्द्रो॑ दे॒वाञ्छ॑म्बर॒हत्य॑ आवत् ।  
इन्द्रो॑ दे॒वाना॑मभवत्पुरो॒गाः ।  
इन्द्रो॑ य॒ज्ञे ह॒विषा॑ वावृधा॒नः ।  
वृ॒त्र॒तूर्नो॒ अभ॑य॒ꣳ॒ शर्म॑ यꣳसत् ।  
</details>

<details><summary>मूलम्</summary>

इन्द्रो॑ दे॒वाञ्छ॑म्बर॒हत्य॑ आवत् ।  
इन्द्रो॑ दे॒वाना॑मभवत्पुरो॒गाः ।  
इन्द्रो॑ य॒ज्ञे ह॒विषा॑ वावृधा॒नः ।  
वृ॒त्र॒तूर्नो॒ अभ॑य॒ꣳ॒ शर्म॑ यꣳसत् ।  
</details>

<details><summary>सायणटीका</summary>

शम्बरहत्ये शम्बराख्यस्यासुरस्य हत्थे वधे निष्पन्ने सति स इन्द्रो देवानावत् रक्षितवान् । स चेन्द्रो देवानां मध्ये पुरोगा मुख्योऽभवत् । इन्द्रोऽस्मितयज्ञे हविषा वावृधानोऽतिशयेन वर्धते । वृत्रतूः वृत्रघाती स इन्द्रो नोऽस्मभ्यमभयं भयरहितं शर्म सुखं यंसत् यच्छतु ॥
</details>

<details><summary>सायणोक्त-विनियोगः</summary>

23अथ हविषो याज्यामाह - 
</details>


<details open><summary>विश्वास-प्रस्तुतिः</summary>

यस्स॒प्त सिन्धू॒ꣳ॒ रद॑धात्पृथि॒व्याम् ।  
यस्स॒प्त लो॒कानकृ॑णो॒द्दिश॑श्च ।  
इन्द्रो॑ ह॒विष्मा॒न्थ्सग॑णो म॒रुद्भिः॑ ।  
वृ॒त्र॒तूर्नो॑ य॒ज्ञमि॒होप॑ यासत् ॥ 22 ॥  
</details>

<details><summary>मूलम्</summary>

यस्स॒प्त सिन्धू॒ꣳ॒ रद॑धात्पृथि॒व्याम् ।  
यस्स॒प्त लो॒कानकृ॑णो॒द्दिश॑श्च ।  
इन्द्रो॑ ह॒विष्मा॒न्थ्सग॑णो म॒रुद्भिः॑ ।  
वृ॒त्र॒तूर्नो॑ य॒ज्ञमि॒होप॑ यासत् ॥ 22 ॥  
</details>

<details><summary>सायणटीका</summary>

योऽयमिन्द्रः पृथिव्यां सप्त सिन्धून् समुद्रानदधात् स्थापितवान् । य इन्द्रः सप्त लोकान् भूरादीन्दिशश्चाकृष्णोत् कृतवान् । मरुद्भिर्देवैर्युक्तत्वेन सगणो गणसहित इन्द्रो हविष्मान् हविर्युक्तोऽभूत् । वृत्रतूः वृत्रघाती स इन्द्रः इह लोके नोऽस्मदीयं यज्ञमुपयासत् उपागच्छतु ।   
</details>

<details><summary>सायणोक्त-विनियोगः</summary>

अत्र विनियोगसंग्रहः -  
सोमो धेनुऽमिति प्रोक्तं सौम्ये विष्णोर्नु वामने ।   
आ ते महो य ऐन्द्रे स्यान्मरुत्वत्यैन्द्रके मरुत् ।  
इद्रो वृत्रतुरैन्द्रे स्याद्वर्णितं सूक्तपञ्चकम् ॥ १ ॥

इति श्रमित्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयब्राह्मणभाष्ये द्वितीयाष्टकेऽष्टमेप्रपाठके तृतीयोऽनुवाकः ॥  
</details>

