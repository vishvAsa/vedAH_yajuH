---
title:  ११, पशुत्रये प्रयाजार्था मैत्रावरुणप्रैषाः
unicode_script: devanagari
---



<details open><summary>विश्वास-प्रस्तुतिः</summary>

होता॑ यख्षथ्स॒मिधा॒ऽग्निमि॒डस्प॒दे ।  
अ॒श्विनेन्द्र॒ꣳ॒ सर॑स्वतीम् ।  
अ॒जो धू॒म्रो न गो॒धूमै॒ᳵ क्व॑लैर्भेष॒जम् ।  
मधु॒ शष्पै॒र्न तेज॑ इन्द्रि॒यम् ।  
पय॒स्सोम॑ᳶ परि॒स्रुता॑ घृ॒तम्मधु॑ ।  
वि॒यन्त्वाज्य॑स्य॒ होत॒र्यज॑ ।  
</details>

<details><summary>मूलम्</summary>

होता॑ यख्षथ्स॒मिधा॒ऽग्निमि॒डस्प॒दे ।  
अ॒श्विनेन्द्र॒ꣳ॒ सर॑स्वतीम् ।  
अ॒जो धू॒म्रो न गो॒धूमै॒ᳵ क्व॑लैर्भेष॒जम् ।  
मधु॒ शष्पै॒र्न तेज॑ इन्द्रि॒यम् ।  
पय॒स्सोम॑ᳶ परि॒स्रुता॑ घृ॒तम्मधु॑ ।  
वि॒यन्त्वाज्य॑स्य॒ होत॒र्यज॑ ।  
</details>

<details><summary>सायणटीका</summary>

(SB) 1निर्वापकालीनो योऽयमैन्द्रः पशुः सूत्रकारेणणेक्तः - 'निर्वपनकाल ऐन्द्रं पशुमालभते' इति, तत्रानुयाजार्था मैत्रावरुणप्रैषा दशमेऽनुवाकेऽभिहिताः । अयैकादशे चोदकप्राप्तपशुत्रये प्रयाजार्था मैत्रावरुणप्रैषा उच्यन्ते । अस्याः कौकिल्याः प्रकृतिभूतायां सौत्रामण्यां पशुत्रयं विहितम् - 'आश्विनं धूम्रमालभते सारस्वतं मेषमैन्द्रमृषभम्' इति । तदेतत्त्रयमत्र चोदकप्राप्तं, तदीयेषु प्रयाजप्रैषेषु प्रथममन्त्रमाह - सर्वप्रयाजसाधारणो देवोऽग्निः । तस्य विशेषमूर्तयः समिदादयः । योऽयं दैव्यो होता सोऽयं इडस्पदे सोमक्रयणीपदपांसुयुक्त आहवनीये समिधाऽग्निं यक्षत् समिन्मूर्तिरूपेण वर्तमानमग्निं यक्षत् पूजयतु । तद्द्वारेणाश्विनौ द्वाविन्द्रं सरस्वतीं च देवतात्रयं पूजयतु । योऽयमजो धूम्रवर्णः 'आश्विनं धूम्रललाममालभेत' इति विहितः सोऽयमत्र 'सक्त्वर्थैर्गोधूमैः क्वलैर्बदरफलैश्च सह भेषजमौषधं अनिष्टनिवारकमित्यर्थः । अत्र 'अजो धूम्रो न गोधूमैः' इत्युक्तो नकारः साहित्यार्थः । एवमुत्तरत्रापि यथोचितं साहित्यार्थ उपमार्थो वा योजनीयः । यानि शष्पाणि व्रीह्यङ्कुराणि तैः सहितं मधुरं इदं द्रव्यं तेजस इन्द्रियस्य च कारणत्वेन तद्रूपम् । येयं परिस्रुता धारया स्रवन्ती सुरा, यच्च पयः क्षीरं तदुभयमत्र सोमः सोमसदृशं मधु धृतं मधुरघृतसदृशम्, अतस्तदीयं कर्म निष्पादयितुं योऽयं समिदाख्योऽग्निः येऽश्वीन्द्रसरस्वत्याख्या देवाः ते सर्वेऽप्याज्यस्य वियन्तु इदमाज्यं पिबन्तु । तदर्थं हे मानुष होत:! यज याज्यां पठ ॥
</details>

<details open><summary>विश्वास-प्रस्तुतिः</summary>

होता॑ यख्ष॒त्तनू॒नपा॒थ्सर॑स्वती ।  
अवि॑र्मे॒षो न भे॑ष॒जम् ।  
प॒था मधु॑म॒ताभ॑रन्न् ।  
अ॒श्विनेन्द्रा॑य वी॒र्य᳚म् ॥50॥  
बद॑रैरुप॒वाका॑भिर्भेष॒जन्तोक्म॑भिः ।  
पय॒स्सोम॑ᳶ परि॒स्रुता॑ घृ॒तम्मधु॑ ।  
वि॒यन्त्वाज्य॑स्य॒ होत॒र्यज॑ ।  
</details>

<details><summary>मूलम्</summary>

होता॑ यख्ष॒त्तनू॒नपा॒थ्सर॑स्वती ।  
अवि॑र्मे॒षो न भे॑ष॒जम् ।  
प॒था मधु॑म॒ताभ॑रन्न् ।  
अ॒श्विनेन्द्रा॑य वी॒र्य᳚म् ॥50॥  
बद॑रैरुप॒वाका॑भिर्भेष॒जन्तोक्म॑भिः ।  
पय॒स्सोम॑ᳶ परि॒स्रुता॑ घृ॒तम्मधु॑ ।  
वि॒यन्त्वाज्य॑स्य॒ होत॒र्यज॑ ।  
</details>

<details><summary>सायणटीका</summary>

2द्वितीयमन्त्रमाह - योऽयं द्वितीयप्रयाजदेवस्तनूनपान्नामकः, या च सरस्वती, यौ च सरस्वत्युपलक्षितावश्विनौ, यश्च सरस्वत्युपलक्षित इन्द्रः तान्सर्वान्देवान् अयं दैव्यो होता यक्षत् पूजयतु । योऽयमत्राविजातीयो मेषः 'सारस्वतं मेषम्' इतिवाक्यविहितः सोऽयं मधुमता पथा सह भेषजमनिष्टनिवारकम् । कर्मानुष्ठानमेवात्र मधुरः पन्थाः । अत्र अश्विना तदुपलक्षिताः सर्वे देवा इन्द्राय वीर्यमाभरन् । कीदृशं वीर्यं? बदरैः सक्तुहेतुभिर्बदरफलैः उपवाकाभिर्हरितयवैः तोक्मभिरङ्कुरितव्रीहिभिश्च निष्पन्नं भेषजमनिष्टनिवारकम् । 'पयस्सोमः' इत्यादि पूर्ववत् ॥

-  येयं परिस्रुता धारया स्रवन्ती सुरा, यच्च पयः क्षीरं तदुभयमत्र सोमः सोमसदृशं मधु धृतं मधुरघृतसदृशम्, अतस्तदीयं कर्म निष्पादयितुं योऽयं समिदाख्योऽग्निः येऽश्वीन्द्रसरस्वत्याख्या देवाः ते सर्वेऽप्याज्यस्य वियन्तु इदमाज्यं पिबन्तु । तदर्थं हे मानुष होत:! यज याज्यां पठ ॥
</details>

<details open><summary>विश्वास-प्रस्तुतिः</summary>

होता॑ यख्ष॒न्नरा॒शꣳस॒न्न न॒ग्नहु᳚म् ।  
पति॒ꣳ॒ सुरा॑यै भेष॒जम् ।  
मे॒षस्सर॑स्वती भि॒षक् ।  
रथो॒ न च॒न्द्र्य॑श्विनो᳚र्व॒पा इन्द्र॑स्य वी॒र्य᳚म् ।  
बद॑रैरुप॒वाका॑भिर्भेष॒जन्तोक्म॑भिः ।  
पय॒स्सोम॑ᳶ परि॒स्रुता॑ घृ॒तम्मधु॑ ।  
वि॒यन्त्वाज्य॑स्य॒ होत॒र्यज॑ ॥51॥
</details>

<details><summary>मूलम्</summary>

होता॑ यख्ष॒न्नरा॒शꣳस॒न्न न॒ग्नहु᳚म् ।  
पति॒ꣳ॒ सुरा॑यै भेष॒जम् ।  
मे॒षस्सर॑स्वती भि॒षक् ।  
रथो॒ न च॒न्द्र्य॑श्विनो᳚र्व॒पा इन्द्र॑स्य वी॒र्य᳚म् ।  
बद॑रैरुप॒वाका॑भिर्भेष॒जन्तोक्म॑भिः ।  
पय॒स्सोम॑ᳶ परि॒स्रुता॑ घृ॒तम्मधु॑ ।  
वि॒यन्त्वाज्य॑स्य॒ होत॒र्यज॑ ॥51॥
</details>

<details><summary>सायणटीका</summary>

3तृतीयमन्त्रमाह - तृतीयप्रयाजदेवो नराशंसः तमग्न्यादिदेवसंयुक्तं होता पूजयतु । साहित्यवाचिना नकारेण देवतान्तरयोगोऽवगम्यते । नग्नहुशब्दः स्थूलयवनिष्पन्नसक्तुवाची । स च द्रव्यविशेषमेलनेन सुरायाः पतिः पालकः । तादृशसुरापतिं नग्नहुं भेषजं अनिष्टनिवारकं कर्तुं दैव्यो होता पूजयत्वित्यन्वयः । योऽयं विहितो मेषरूपः पशुः, या च तद्देवता सरस्वती तदुभयं भिषक् चिकित्सकसदृशं सर्वारिष्टनिवारकमित्यर्थः । येयं वपा सेयमश्चिनोर्देवयोः रथः न चन्द्री चन्द्रवदाह्लादकारी, इन्द्रस्य तु वीर्यं सामर्थ्यहेतुः । बदरैरित्यादि पूर्ववत् ॥

- कीदृशं वीर्यं? बदरैः सक्तुहेतुभिर्बदरफलैः उपवाकाभिर्हरितयवैः तोक्मभिरङ्कुरितव्रीहिभिश्च निष्पन्नं भेषजमनिष्टनिवारकम् ।  
-  येयं परिस्रुता धारया स्रवन्ती सुरा, यच्च पयः क्षीरं तदुभयमत्र सोमः सोमसदृशं मधु धृतं मधुरघृतसदृशम्, अतस्तदीयं कर्म निष्पादयितुं योऽयं समिदाख्योऽग्निः येऽश्वीन्द्रसरस्वत्याख्या देवाः ते सर्वेऽप्याज्यस्य वियन्तु इदमाज्यं पिबन्तु । तदर्थं हे मानुष होत:! यज याज्यां पठ ॥
</details>

<details open><summary>विश्वास-प्रस्तुतिः</summary>

होता॑ यख्षदि॒डेडि॒त आ॒जुह्वा॑न॒स्सर॑स्वतीम् ।  
इन्द्र॒म्बले॑न व॒र्धयन्न्॑ ।  
ऋ॒ष॒भेण॒ गवे᳚न्द्रि॒यम् ।  
अ॒श्विनेन्द्रा॑य वी॒र्य᳚म् ।  
यवै᳚ᳵ क॒र्कन्धु॑भिः ।  
मधु॑ ला॒जैर्न मास॑रम् ।  
पय॒स्सोम॑ᳶ परि॒स्रुता॑ घृ॒तम्मधु॑ ।  
वि॒यन्त्वाज्य॑स्य॒ होत॒र्यज॑ ।  
</details>

<details><summary>मूलम्</summary>

होता॑ यख्षदि॒डेडि॒त आ॒जुह्वा॑न॒स्सर॑स्वतीम् ।  
इन्द्र॒म्बले॑न व॒र्धयन्न्॑ ।  
ऋ॒ष॒भेण॒ गवे᳚न्द्रि॒यम् ।  
अ॒श्विनेन्द्रा॑य वी॒र्य᳚म् ।  
यवै᳚ᳵ क॒र्कन्धु॑भिः ।  
मधु॑ ला॒जैर्न मास॑रम् ।  
पय॒स्सोम॑ᳶ परि॒स्रुता॑ घृ॒तम्मधु॑ ।  
वि॒यन्त्वाज्य॑स्य॒ होत॒र्यज॑ ।  
</details>

<details><summary>सायणटीका</summary>

4चतुर्थमन्त्रमाह - इट्शब्देन चतुर्थप्रयाजदेव उच्यते । इडा देवेन सहाश्विसरस्वतीन्द्रदेवान् होता यजतु । कीदृश इन्द्रः? ईडितः मन्त्रैः स्तुतः, सरस्वतीमाजुह्वानः इह कर्मण्याह्वयन् वर्तते । इन्द्रं बलेन वर्धयन्वर्तते । 'ऐन्द्रमृषभम्'12 इति विहितेन गोजातीयेनर्षभेणेन्द्रियं वर्धयन्वर्तते । अश्विसहितायेन्द्राय वीर्यं वर्धयन्वर्तते । ये सक्त्वर्था यवाः, ये च कर्कन्धवः स्थूलबदरफलविशेषाः, ये च लाजसदृशा व्रीहिबीजविशेषाः तैः सर्वैर्युक्तं मधु मधुरं मासरं मासरद्रव्यं वर्धयन्वर्तते । मासरं तक्रमिश्रितं सूक्ष्मयवचूर्णम् ॥

-   येयं परिस्रुता धारया स्रवन्ती सुरा, यच्च पयः क्षीरं तदुभयमत्र सोमः सोमसदृशं मधु धृतं मधुरघृतसदृशम्, अतस्तदीयं कर्म निष्पादयितुं योऽयं समिदाख्योऽग्निः येऽश्वीन्द्रसरस्वत्याख्या देवाः ते सर्वेऽप्याज्यस्य वियन्तु इदमाज्यं पिबन्तु । तदर्थं हे मानुष होत:! यज याज्यां पठ ॥
</details>

<details open><summary>विश्वास-प्रस्तुतिः</summary>

होता॑ यख्षद्ब॒र्हिस्सु॒ष्टरी॒मोर्ण॑म्रदाः ।  
भि॒षङ्नास॑त्या ॥52॥  
भि॒षजा॒ऽश्विनाऽश्वा॒ शिशु॑मती ।  
भि॒षग्धे॒नुस्सर॑स्वती ।  
भि॒षग्दु॒ह इन्द्रा॑य भेष॒जम् ।  
पय॒स्सोम॑ᳶ परि॒स्रुता॑ घृ॒तम्मधु॑ ।  
वि॒यन्त्वाज्य॑स्य॒ होत॒र्यज॑ ।  
</details>

<details><summary>मूलम्</summary>

होता॑ यख्षद्ब॒र्हिस्सु॒ष्टरी॒मोर्ण॑म्रदाः ।  
भि॒षङ्नास॑त्या ॥52॥  
भि॒षजा॒ऽश्विनाऽश्वा॒ शिशु॑मती ।  
भि॒षग्धे॒नुस्सर॑स्वती ।  
भि॒षग्दु॒ह इन्द्रा॑य भेष॒जम् ।  
पय॒स्सोम॑ᳶ परि॒स्रुता॑ घृ॒तम्मधु॑ ।  
वि॒यन्त्वाज्य॑स्य॒ होत॒र्यज॑ ।  
</details>

<details><summary>सायणटीका</summary>

5पञ्चममन्त्रमाह - दर्भाभिमानी बर्हिश्शब्दवाच्यः पञ्चमप्रयाजदेवः तं देवं होता यजतु । कीदृशो देवः? सुष्टरीमा शोभनः स्तरीमा वेद्यामास्तरणं यस्यासौ सुष्टरीमा, ऊणम्रदाः कम्बलवन्मृदुः । इह कर्मणि नासत्या भिषक् अश्विदेवौ चिकित्सकौ विघ्नरूपानिष्टनिवारकौ । न केवलमत्रैव किं तु सर्वत्र । भिषजाऽश्विना तौ देवौ चिकित्सकौ । कीदृशौ? अश्वा अश्ववन्तौ व्यापिनौ वा । शिशुमती निशितबुद्धिः येयं सरस्वती साऽपि धेनुः प्रीणयित्री सती भिषक् चिकित्सकसदृशी । योऽयमश्विरूपः सरस्वतीरूपश्च भिषक् सोऽयमिन्द्रार्थं भेषजमौषधसदृशमिदं कर्म दुहे दोग्धि निष्पादयतीत्यर्थः ॥

-   येयं परिस्रुता धारया स्रवन्ती सुरा, यच्च पयः क्षीरं तदुभयमत्र सोमः सोमसदृशं मधु धृतं मधुरघृतसदृशम्, अतस्तदीयं कर्म निष्पादयितुं योऽयं समिदाख्योऽग्निः येऽश्वीन्द्रसरस्वत्याख्या देवाः ते सर्वेऽप्याज्यस्य वियन्तु इदमाज्यं पिबन्तु । तदर्थं हे मानुष होत:! यज याज्यां पठ ॥
</details>

<details open><summary>विश्वास-प्रस्तुतिः</summary>

होता॑ यख्ष॒द्दुरो॒ दिशः॑ ।  
क॒व॒ष्यो॑ न व्यच॑स्वतीः ।  
अ॒श्विभ्या॒न्न दुरो॒ दिशः॑ ।  
इन्द्रो॒ न रोद॑सी॒ दुघे᳚ ।  
दु॒हे कामा॒न्थ्सर॑स्वती ॥53॥  

अ॒श्विनेन्द्रा॑य भेष॒जम् ।  
शु॒क्रन्न ज्योति॑रिन्द्रि॒यम् ।  
पय॒स्सोम॑ᳶ परि॒स्रुता॑ घृ॒तम्मधु॑ ।  
वि॒यन्त्वाज्य॑स्य॒ होत॒र्यज॑ ।  
</details>

<details><summary>मूलम्</summary>

होता॑ यख्ष॒द्दुरो॒ दिशः॑ ।  
क॒व॒ष्यो॑ न व्यच॑स्वतीः ।  
अ॒श्विभ्या॒न्न दुरो॒ दिशः॑ ।  
इन्द्रो॒ न रोद॑सी॒ दुघे᳚ ।  
दु॒हे कामा॒न्थ्सर॑स्वती ॥53॥  

अ॒श्विनेन्द्रा॑य भेष॒जम् ।  
शु॒क्रन्न ज्योति॑रिन्द्रि॒यम् ।  
पय॒स्सोम॑ᳶ परि॒स्रुता॑ घृ॒तम्मधु॑ ।  
वि॒यन्त्वाज्य॑स्य॒ होत॒र्यज॑ ।  
</details>

<details><summary>सायणटीका</summary>

6षष्ठमन्त्रमाह - दुरश्शब्दाभिधेया द्वाराभिमानिन्यः षष्ठप्रयाजदेवताः ता होता यजतु । ताः कीदृश्यः? दिशः दिगात्मिकाः कवष्यो न कवाटयुक्ता इव वर्तन्ते । व्यचस्वतीः व्याप्तिमत्यः । ईदृश्यो दिगात्मिका दुराख्या देवता अश्विभ्यां न अश्विदेवाभ्यां सह वर्तन्ते । इन्द्रो न इन्द्रस्तु रोदसी द्यावापृथिव्यौ दुघे दोग्धि तत्रत्यं सारं संपादयतीत्यर्थः । सरस्वती कामं दुहे दोग्धि संपादयति । अश्विनेन्द्राय अश्विभ्यां सहितायेन्द्राय भेषजमौषधसदृशमिदं कर्म शुक्रं न शुद्धमिव ज्योतिः प्रकाशकमिन्द्रियं संपाद्यत इति शेषः ॥


- येयं परिस्रुता धारया स्रवन्ती सुरा, यच्च पयः क्षीरं तदुभयमत्र सोमः सोमसदृशं मधु धृतं मधुरघृतसदृशम्, अतस्तदीयं कर्म निष्पादयितुं योऽयं समिदाख्योऽग्निः येऽश्वीन्द्रसरस्वत्याख्या देवाः ते सर्वेऽप्याज्यस्य वियन्तु इदमाज्यं पिबन्तु । तदर्थं हे मानुष होत:! यज याज्यां पठ ॥
</details>

<details open><summary>विश्वास-प्रस्तुतिः</summary>

होता॑ यख्षथ्सु॒पेश॑सो॒षे नक्त॒न्दिवा᳚ ।  
अ॒श्विना॑ सञ्जाना॒ने ।  
सम॑ञ्जाते॒ सर॑स्वत्या ।  
त्विषि॒मिन्द्रे॒ न भे॑ष॒जम् ।  
श्ये॒नो न रज॑सा हृ॒दा ।  
पय॒स्सोम॑ᳶ परि॒स्रुता॑ घृ॒तम्मधु॑ ॥ 54॥  
वि॒यन्त्वाज्य॑स्य॒ होत॒र्यज॑ ।  
</details>

<details><summary>मूलम्</summary>

होता॑ यख्षथ्सु॒पेश॑सो॒षे नक्त॒न्दिवा᳚ ।  
अ॒श्विना॑ सञ्जाना॒ने ।  
सम॑ञ्जाते॒ सर॑स्वत्या ।  
त्विषि॒मिन्द्रे॒ न भे॑ष॒जम् ।  
श्ये॒नो न रज॑सा हृ॒दा ।  
पय॒स्सोम॑ᳶ परि॒स्रुता॑ घृ॒तम्मधु॑ ॥ 54॥  
वि॒यन्त्वाज्य॑स्य॒ होत॒र्यज॑ ।  
</details>

<details><summary>सायणटीका</summary>

7सप्तममन्त्रमाह - उषाशब्देन सप्तमप्रयाजदेवस्य मूर्तिद्वयमहोरात्राभिमानिरूपमुच्यते । द्वे उषे होता यजतु । कीदृशे उषे? सुपेशसे शोभनरूपयुक्ते नक्तंदिवा अहोरात्ररूपे अश्विना संजानाने अश्विदेवाभ्यां संयुज्य सर्वं जानत्यौ । तथा सरस्वत्या सह समञ्जाते सम्यग्गच्छन्त्यौ, तादृश्यौ देव्यौ इन्द्रे भेषजं न औषधमिव त्विषि दीप्तिं कृतवत्याविति शेषः । श्येनो न प्रबलपक्षीव रजसा रञ्जकेन हृदा हृदयेन संयुक्ते इति शेषः । यथा श्येनस्तीव्रवेगेन मनुष्याणां हृदयं रञ्जयति तद्वदिमे अपि स्वकार्यनिष्पादनेन रञ्जयत इत्यर्थः ॥

-  येयं परिस्रुता धारया स्रवन्ती सुरा, यच्च पयः क्षीरं तदुभयमत्र सोमः सोमसदृशं मधु धृतं मधुरघृतसदृशम्, अतस्तदीयं कर्म निष्पादयितुं योऽयं समिदाख्योऽग्निः येऽश्वीन्द्रसरस्वत्याख्या देवाः ते सर्वेऽप्याज्यस्य वियन्तु इदमाज्यं पिबन्तु । तदर्थं हे मानुष होत:! यज याज्यां पठ ॥
</details>

<details open><summary>विश्वास-प्रस्तुतिः</summary>

होता॑ यख्ष॒द्दैव्या॒ होता॑रा भि॒षजा॒ऽश्विना᳚ ।  
इन्द्र॒न्न जागृ॑वी॒ दिवा॒ नक्त॒न्न भे॑ष॒जैः ।  
शूष॒ꣳ॒ सर॑स्वती भि॒षक् ।  
सीसे॑न दुह इन्द्रि॒यम् ।  
पय॒स्सोम॑ᳶ परि॒स्रुता॑ घृ॒तम्मधु॑ ।  
वि॒यन्त्वाज्य॑स्य॒ होत॒र्यज॑ ।  
</details>

<details><summary>मूलम्</summary>

होता॑ यख्ष॒द्दैव्या॒ होता॑रा भि॒षजा॒ऽश्विना᳚ ।  
इन्द्र॒न्न जागृ॑वी॒ दिवा॒ नक्त॒न्न भे॑ष॒जैः ।  
शूष॒ꣳ॒ सर॑स्वती भि॒षक् ।  
सीसे॑न दुह इन्द्रि॒यम् ।  
पय॒स्सोम॑ᳶ परि॒स्रुता॑ घृ॒तम्मधु॑ ।  
वि॒यन्त्वाज्य॑स्य॒ होत॒र्यज॑ ।  
</details>

<details><summary>सायणटीका</summary>

8अष्टममन्त्रमाह - दैव्याहोतृशब्देनाष्टमप्रयाजदेवस्य द्वौ देहावुच्येते । तौ होता यजतु । भिषजाऽश्विना भिषग्रूपावश्विनावपि यनतु । इन्द्रं न इन्द्रमपि यजतु । नकारः समुच्चयार्थः । कीदृशौ होतारौ? दिवा नक्तं न दिवसे रात्रौ च भेषजैरौषधैः जागृवी जागरूकौ अनिष्टपरिहारेण निरन्तरं सावधानावित्यर्थः । येयं सरस्वती सा भिषक्समाना सती सीसेन सीसक्रीतेन शष्पद्वव्येण शूषं बलं इन्द्रियं चक्षुरादिपाटवं च दुहे दोग्धि संपादयतीत्यर्थः ॥

-  येयं परिस्रुता धारया स्रवन्ती सुरा, यच्च पयः क्षीरं तदुभयमत्र सोमः सोमसदृशं मधु धृतं मधुरघृतसदृशम्, अतस्तदीयं कर्म निष्पादयितुं योऽयं समिदाख्योऽग्निः येऽश्वीन्द्रसरस्वत्याख्या देवाः ते सर्वेऽप्याज्यस्य वियन्तु इदमाज्यं पिबन्तु । तदर्थं हे मानुष होत:! यज याज्यां पठ ॥
</details>

<details open><summary>विश्वास-प्रस्तुतिः</summary>

होता॑ यख्षत्ति॒स्रो दे॒वीर्न भे॑ष॒जम् ।  
त्रय॑स्त्रि॒धात॑वो॒ऽपसः॑ ।  
रू॒पमिन्द्रे॑ हिर॒ण्यय᳚म् ॥55॥  
अ॒श्विनेडा॒ न भार॑ती ।  
वा॒चा सर॑स्वती ।  
मह॒ इन्द्रा॑य दधुरिन्द्रि॒यम् ।  
पय॒स्सोम॑ᳶ परि॒स्रुता॑ घृ॒तम्मधु॑ ।  
वि॒यन्त्वाज्य॑स्य॒ होत॒र्यज॑ ।  
</details>

<details><summary>मूलम्</summary>

होता॑ यख्षत्ति॒स्रो दे॒वीर्न भे॑ष॒जम् ।  
त्रय॑स्त्रि॒धात॑वो॒ऽपसः॑ ।  
रू॒पमिन्द्रे॑ हिर॒ण्यय᳚म् ॥55॥  
अ॒श्विनेडा॒ न भार॑ती ।  
वा॒चा सर॑स्वती ।  
मह॒ इन्द्रा॑य दधुरिन्द्रि॒यम् ।  
पय॒स्सोम॑ᳶ परि॒स्रुता॑ घृ॒तम्मधु॑ ।  
वि॒यन्त्वाज्य॑स्य॒ होत॒र्यज॑ ।  
</details>

<details><summary>सायणटीका</summary>

9नवममन्त्रमाह - इडा सरस्वती भारती इत्येतास्तिस्रो देव्यो नवमप्रयाजदेवताः तास्तिस्रो देवीर्होता यजतु । ताश्च देव्यः इज्यमानाः त्रयः लोकत्रयात्मिकाः त्रिधातवः त्रीणि शरीराणि धारयित्र्यः तत्तल्लोकमाप्तिरूपत्रिविधफलधारिण्यस्सत्यः अपसः अस्मात्कर्मणः इन्द्रे हिरण्ययं हिरण्मयं रूपं दधुः । किमिव भेषजं न औषधमिव । यथा सर्वोपद्रवशमनहेतुरौषधं एवमिन्द्रे संपाद्यमानमिदं रूपमित्यर्थः । यावेतावश्विनौ न, याश्चैता इडाद्यास्तिस्रो देव्यः ते सर्वे मिलित्वा इन्द्रार्थं मह इन्द्रियं अत्यधिकं बलं दधुः संपादितवन्तः ॥

-  येयं परिस्रुता धारया स्रवन्ती सुरा, यच्च पयः क्षीरं तदुभयमत्र सोमः सोमसदृशं मधु धृतं मधुरघृतसदृशम्, अतस्तदीयं कर्म निष्पादयितुं योऽयं समिदाख्योऽग्निः येऽश्वीन्द्रसरस्वत्याख्या देवाः ते सर्वेऽप्याज्यस्य वियन्तु इदमाज्यं पिबन्तु । तदर्थं हे मानुष होत:! यज याज्यां पठ ॥
</details>

<details open><summary>विश्वास-प्रस्तुतिः</summary>

होता॑ यख्ष॒त्त्वष्टा॑र॒मिन्द्र॑म॒श्विना᳚ ।  
भि॒षज॒न्न सर॑स्वतीम् ।  
ओजो॒ न जू॒तिरि॑न्द्रि॒यम् ।  
वृको॒ न र॑भ॒सो भि॒षक् ।  
यश॒स्सुर॑या भेष॒जम् ॥56 ॥  
श्रि॒या न मास॑रम् ।  
पय॒स्सोम॑ᳶ परि॒स्रुता॑ घृ॒तम्मधु॑ ।  
वि॒यन्त्वाज्य॑स्य॒ होत॒र्यज॑ ।  
</details>

<details><summary>मूलम्</summary>

होता॑ यख्ष॒त्त्वष्टा॑र॒मिन्द्र॑म॒श्विना᳚ ।  
भि॒षज॒न्न सर॑स्वतीम् ।  
ओजो॒ न जू॒तिरि॑न्द्रि॒यम् ।  
वृको॒ न र॑भ॒सो भि॒षक् ।  
यश॒स्सुर॑या भेष॒जम् ॥56 ॥  
श्रि॒या न मास॑रम् ।  
पय॒स्सोम॑ᳶ परि॒स्रुता॑ घृ॒तम्मधु॑ ।  
वि॒यन्त्वाज्य॑स्य॒ होत॒र्यज॑ ।  
</details>

<details><summary>सायणटीका</summary>

10दशममन्त्रमाह - दशमप्रयाजदेवस्त्वष्टा । तमिन्द्रमश्विनौ सरस्वतीं च होता यजतु । देवतानामेव दृष्टान्तः । भिषजं न, यथा भेषजमनिष्टनिवारकं तद्वदेते देवा इत्यर्थः । एतद्देवप्रसादात् ओजआदि त्रयं संपद्यते । ओजः कर्मानुष्ठान उत्साहः । जूतिर्जवो वेगः तत्रालस्यराहित्यम् । इन्द्रियं करणपाटवम् । त्रितयसमुच्चयार्थो नकारः । योऽयमस्मिन्कर्माणि वृकोऽस्ति तल्लोम्नामत्र संपादितत्वाल्लोमोपलक्षको वृकशब्दः । स च वृकः रभसो भिषङ्न तीव्रश्चिकित्सकइव हितकारीत्यर्थः । यत्तु मासरं यवसक्तुरूपं हव्यं तच्छ्रिया न संपदा सममित्यर्थः ॥

-  येयं परिस्रुता धारया स्रवन्ती सुरा, यच्च पयः क्षीरं तदुभयमत्र सोमः सोमसदृशं मधु धृतं मधुरघृतसदृशम्, अतस्तदीयं कर्म निष्पादयितुं योऽयं समिदाख्योऽग्निः येऽश्वीन्द्रसरस्वत्याख्या देवाः ते सर्वेऽप्याज्यस्य वियन्तु इदमाज्यं पिबन्तु । तदर्थं हे मानुष होत:! यज याज्यां पठ ॥
</details>

<details open><summary>विश्वास-प्रस्तुतिः</summary>

होता॑ यख्ष॒द्वन॒स्पति᳚म् ।  
श॒मि॒तारꣳ॑ श॒तक्र॑तुम् ।  
भी॒मन्न म॒न्युꣳ राजा॑नव्व्ँया॒घ्रन्नम॑सा॒ऽश्विना॒ भाम᳚म् ।  
सर॑स्वती भि॒षक् ।  
इन्दा॑य दुह इन्द्रि॒यम् ।  
पय॒स्सोम॑ᳶ परि॒स्रुता॑ घृ॒तम्मधु॑ ।  
वि॒यन्त्वाज्य॑स्य॒ होत॒र्यज॑ ॥57॥  
</details>

<details><summary>मूलम्</summary>

होता॑ यख्ष॒द्वन॒स्पति᳚म् ।  
श॒मि॒तारꣳ॑ श॒तक्र॑तुम् ।  
भी॒मन्न म॒न्युꣳ राजा॑नव्व्ँया॒घ्रन्नम॑सा॒ऽश्विना॒ भाम᳚म् ।  
सर॑स्वती भि॒षक् ।  
इन्दा॑य दुह इन्द्रि॒यम् ।  
पय॒स्सोम॑ᳶ परि॒स्रुता॑ घृ॒तम्मधु॑ ।  
वि॒यन्त्वाज्य॑स्य॒ होत॒र्यज॑ ॥57॥  
</details>

<details><summary>सायणटीका</summary>

11एकादशमन्त्रमाह - एकादशप्रयाजदेवो वनस्पतिः तं होता यजतु । कीदृशम्? शमितारं सर्वोपद्रवशमनहेतुं, शतक्रतुं शतसंख्याकक्रतुनिष्पादकं, भीमं भयंकरं, मन्युं क्रोधवन्तं, राजानं मृगराजं सिंहम्, भामं क्रोधवन्तं व्याघ्रं न व्याघ्रमपि यजत्वित्वन्वयः । सिंहलोम्नां व्याघ्रलोम्नां चात्र हविषि प्रक्षिप्तत्वात्तद्यागोपन्यासः । यावेतावश्विनौ ताभ्यां सहिता सरस्वती इद्रार्थमिन्द्रियं दुहे दुग्धे ॥

-  येयं परिस्रुता धारया स्रवन्ती सुरा, यच्च पयः क्षीरं तदुभयमत्र सोमः सोमसदृशं मधु धृतं मधुरघृतसदृशम्, अतस्तदीयं कर्म निष्पादयितुं योऽयं समिदाख्योऽग्निः येऽश्वीन्द्रसरस्वत्याख्या देवाः ते सर्वेऽप्याज्यस्य वियन्तु इदमाज्यं पिबन्तु । तदर्थं हे मानुष होत:! यज याज्यां पठ ॥
</details>

<details open><summary>विश्वास-प्रस्तुतिः</summary>

होता॑ यख्षद॒ग्निꣵ स्वाहाऽऽज्य॑स्य स्तो॒काना᳚म् ।  
स्वाहा॒ मेद॑सा॒म्पृथ॑क् ।  
स्वाहा॒ छाग॑म॒श्विभ्या᳚म् ।  
स्वाहा॑ मे॒षꣳ सर॑स्वत्यै ।  
स्वाह॑र्ष॒भमिन्द्रा॑य सि॒ꣳ॒हाय॒ सह॑सेन्द्रि॒यम् ।  
</details>

<details><summary>मूलम्</summary>

होता॑ यख्षद॒ग्निꣵ स्वाहाऽऽज्य॑स्य स्तो॒काना᳚म् ।  
स्वाहा॒ मेद॑सा॒म्पृथ॑क् ।  
स्वाहा॒ छाग॑म॒श्विभ्या᳚म् ।  
स्वाहा॑ मे॒षꣳ सर॑स्वत्यै ।  
स्वाह॑र्ष॒भमिन्द्रा॑य सि॒ꣳ॒हाय॒ सह॑सेन्द्रि॒यम् ।  
</details>

<details><summary>सायणटीका</summary>

12द्वादशमन्त्रमाह - स्वाहाशब्देन द्वादशप्रयाजाभिमानी देवोऽभिधीयते । यद्यप्येकादशैव प्रयाजा अनुष्ठेयाः तथाऽपि द्वितीयप्रयाजे तनूनपान्नराशंसमन्त्रयोः अधिकारिभेदेन विकल्पितत्वात् द्वादश मन्त्राः अत्राम्नाताः । अतोऽयं द्वादशमन्त्रप्रतिपाद्यो देवः तं स्वाहाशब्देन विवक्षितमग्निं देवं होता यजतु । आज्यस्य स्तोकानां स्तोकान्बिन्दून् स्वाहा सुष्ठु जुहुयात्, मेदसां मेदांसि पृथग्विभज्य स्वाहा सुष्ठु जुहुयात्, छागमश्विभ्यां स्वाहा सुष्ठु जुहुयात्, मेषं सरस्वत्यै जुहुयात्, ऋषभमिन्द्राय जुहुयात्, सिंहाय लोमहेतवे सहसा बलेन सह इन्द्रियं स्वाहा जुहुयात् उद्दिश्य त्यजेदित्यर्थः ।  
</details>

<details open><summary>विश्वास-प्रस्तुतिः</summary>

स्वाहा॒ऽग्निन्न भे॑ष॒जम् ।  
</details>

<details><summary>मूलम्</summary>

स्वाहा॒ऽग्निन्न भे॑ष॒जम् ।  
</details>

<details><summary>सायणटीका</summary>

भेषजंन औषधमिव वर्तमानमग्निं प्रथमाज्यभागदेवं स्वाहा होमेन तर्पयेत् ।  
</details>

<details open><summary>विश्वास-प्रस्तुतिः</summary>

स्वाहा॒ सोम॑मिन्द्रि॒यम् ।  
</details>

<details><summary>मूलम्</summary>

स्वाहा॒ सोम॑मिन्द्रि॒यम् ।  
</details>

<details><summary>सायणटीका</summary>

इन्द्रियं इन्द्रियाभिवृद्धिहेतुं सोमं द्वितीयाज्यभागदेवं होमेन तर्पयेत् ।  
</details>

<details open><summary>विश्वास-प्रस्तुतिः</summary>

स्वाहेन्द्रꣳ॑ सु॒त्रामा॑णꣳ सवि॒तार॒व्ँवरु॑णम्भि॒षजा॒म्पति᳚म् ।  
</details>

<details><summary>मूलम्</summary>

स्वाहेन्द्रꣳ॑ सु॒त्रामा॑णꣳ सवि॒तार॒व्ँवरु॑णम्भि॒षजा॒म्पति᳚म् ।  
</details>

<details><summary>सायणटीका</summary>

य एतेऽत्र पुरोडाशा विहिताः 'ऐन्द्रमेकादशकपालं निर्वपति सावित्रं द्वादशकपालं वारुणं दशकपालम्' इति, तानेतानिन्द्रसवितृवरुणान् होमेन तर्पयेत् । तत्रेन्द्रः सुष्ठु रक्षकत्वात्सुत्रामेति विशेष्यते । वरुणोऽनिष्टनिवारकत्याद्भिषजां पतिरित्युच्यते ।  
</details>

<details open><summary>विश्वास-प्रस्तुतिः</summary>

स्वाहा॒ वन॒स्पति॑म्प्रि॒यम्पाथो॒ न भे॑ष॒जम् ।  
</details>

<details><summary>मूलम्</summary>

स्वाहा॒ वन॒स्पति॑म्प्रि॒यम्पाथो॒ न भे॑ष॒जम् ।  
</details>

<details><summary>सायणटीका</summary>

वनस्पतिं यूपदेवं होमेन तर्पयेत् । स विशेष्यते प्रियं पाथो न भेषजमिति । यथा प्रियमुदकं तृषाया औषधं एवमयं वनस्पतिरप्यनिष्टनिवारकत्वेनौषधरूपः ।  
</details>

<details open><summary>विश्वास-प्रस्तुतिः</summary>

स्वाहा॑ दे॒वाꣳ आ᳚ज्य॒पान् ॥58॥  
</details>

<details><summary>मूलम्</summary>

स्वाहा॑ दे॒वाꣳ आ᳚ज्य॒पान् ॥58॥  
</details>

<details><summary>सायणटीका</summary>

ये चाज्यपाः प्रयाजदेवताः ता होमेन तर्पयेत् ।  
</details>

<details open><summary>विश्वास-प्रस्तुतिः</summary>

स्वाहा॒ऽग्निꣳ हो॒त्राज्जु॑षा॒णो अ॒ग्निर्भे॑ष॒जम् ।  
पय॒स्सोम॑ᳶ परि॒स्रुता॑ घृ॒तम्मधु॑ ।  
वि॒यन्त्वाज्य॑स्य॒ होत॒र्यज॑ ।  
</details>

<details><summary>मूलम्</summary>

स्वाहा॒ऽग्निꣳ हो॒त्राज्जु॑षा॒णो अ॒ग्निर्भे॑ष॒जम् ।  
पय॒स्सोम॑ᳶ परि॒स्रुता॑ घृ॒तम्मधु॑ ।  
वि॒यन्त्वाज्य॑स्य॒ होत॒र्यज॑ ।  
</details>

<details><summary>सायणटीका</summary>

योऽयं स्विष्टकृद्देवोऽग्निः तं होमेन तर्पयेत् । होत्राद्धोमात् जुषाणः प्रीतः स्विष्टकृदग्निर्भेषजं क्रतुवैकल्यनिवारणेनौषधस्वरूषः ॥

- येयं परिस्रुता धारया स्रवन्ती सुरा, यच्च पयः क्षीरं तदुभयमत्र सोमः सोमसदृशं मधु धृतं मधुरघृतसदृशम्, अतस्तदीयं कर्म निष्पादयितुं योऽयं समिदाख्योऽग्निः येऽश्वीन्द्रसरस्वत्याख्या देवाः ते सर्वेऽप्याज्यस्य वियन्तु इदमाज्यं पिबन्तु । तदर्थं हे मानुष होत:! यज याज्यां पठ ॥
</details>

<details open><summary>विश्वास-प्रस्तुतिः</summary>

होता॑ यख्षद॒श्विना॒ सर॑स्वती॒मिन्द्रꣳ॑ सु॒त्रामा॑णम् ।  
इ॒मे सोमा᳚स्सु॒रामा॑णः ।  
छागै॒र्न मे॒षैर्ऋ॑ष॒भैस्सु॒ताः ।  
शष्पै॒र्न तोक्म॑भिः ।  
ला॒जैर्मह॑स्वन्तः ।  
मदा॒ मास॑रेण॒ परि॑ष्कृताः ।  
शु॒क्राᳶ पय॑स्वन्तो॒ऽमृताः᳚ ।  
प्रस्थि॑ता वो मधु॒श्चुतः॑ ।  
तान॒श्विना॒ सर॑स्व॒तीन्द्र॑स्सु॒त्रामा॑ वृत्र॒हा ।  
जु॒षन्ताꣳ॑ सौ॒म्यम्मधु॑ ।  
पिब॑न्तु॒ मद॑न्तु वि॒यन्तु॒ सोम᳚म् ।  
होत॒र्यज॑ ॥59॥  
</details>

<details><summary>मूलम्</summary>

होता॑ यख्षद॒श्विना॒ सर॑स्वती॒मिन्द्रꣳ॑ सु॒त्रामा॑णम् ।  
इ॒मे सोमा᳚स्सु॒रामा॑णः ।  
छागै॒र्न मे॒षैर्ऋ॑ष॒भैस्सु॒ताः ।  
शष्पै॒र्न तोक्म॑भिः ।  
ला॒जैर्मह॑स्वन्तः ।  
मदा॒ मास॑रेण॒ परि॑ष्कृताः ।  
शु॒क्राᳶ पय॑स्वन्तो॒ऽमृताः᳚ ।  
प्रस्थि॑ता वो मधु॒श्चुतः॑ ।  
तान॒श्विना॒ सर॑स्व॒तीन्द्र॑स्सु॒त्रामा॑ वृत्र॒हा ।  
जु॒षन्ताꣳ॑ सौ॒म्यम्मधु॑ ।  
पिब॑न्तु॒ मद॑न्तु वि॒यन्तु॒ सोम᳚म् ।  
होत॒र्यज॑ ॥59॥  
</details>

<details><summary>सायणटीका</summary>

13प्रधानदेवार्थः प्रैषः तमेतं त्रयोदशमन्त्रमाह - यौ देवावश्विनौ, या च सरस्वती, यश्च सुत्रामेन्द्रः तानेतान्मुख्यदेवान् दैव्यो होता यजतु पूजयतु । ये चाश्विनसारस्वतैन्द्रग्रहाः त इमे सोमाः सोमसदृशाः, सुरामाणः सुष्ठु रमणीयाः, मेषैः सारस्वतमेषावयवैः ऋषभैः ऐन्द्रर्षभावयवैः छागैर्न आश्विनच्छागावयवैरपि हविर्विशेषैः निमित्तभूतैः सुता उत्पादिताः । यानि व्रीह्यङ्कुरजन्यानि शष्पाणि बालतृणानि, यानि चाङ्कुरावस्थापन्नानि तोक्मानि, ये च बीजावस्था लाजाः तैस्त्रिभिरपि द्रव्यैः एते यागा महस्वन्तः तेजस्विनो भासन्ते मदा मदहेतुना मासरेण यवसक्तुद्रव्येण परिष्कृता अलंकृताः शुक्राः निर्मलाः पयस्वन्तः पयसा युक्ता अमृताः स्वादुत्वेन अमृतसमानाः हे अश्विसरस्वतीसुत्रामेन्द्ररूपा देवाः! वो युष्मदर्थं मधुश्चुतः माधुर्यरसस्राविणो ग्रहाः प्रस्थिताः, तान्ग्रग्रहान् अश्व्यादाय एते देवाः जुषन्तां सेवन्तां, तत्रत्यं सौम्यं रमणीय मधु मधुरं रसं पिबन्तु । ततो मदन्तु हृष्यन्तु । ततः सोमं वियन्तु सोमत्वेन स्वीकुर्वन्तु । तदर्थं हे मानुष होत! यज याज्यां पठ ॥

इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयब्राह्मणभाष्ये द्वितीयाष्टके षष्ठप्रपाठके एकादशोऽनुवाकः ॥  

</details>

