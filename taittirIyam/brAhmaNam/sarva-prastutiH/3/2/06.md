---
title: ०६, तण्डुलपेषणम् 
unicode_script: devanagari
---



<details><summary>मूलम्</summary>

अव॑धूत॒ꣳ॒ रख्षोऽव॑धूता॒ अरा॑तय॒ इत्या॑ह ।
रख्ष॑सा॒मप॑हत्यै ।  

अदि॑त्या॒स्त्वग॒सीत्या॑ह ।
इ॒यव्ँ वा अदि॑तिः ।
अ॒स्या ए॒वैन॒त्त्वच॑ङ्करोति ।
प्रति॑ त्वा पृथि॒वी वे॒त्त्वित्या॑ह॒ प्रति॑ष्ठित्यै ।  

पु॒रस्ता᳚त्प्रती॒चीन॑ग्रीव॒मुत्त॑रलो॒मोप॑स्तृणाति मेध्य॒त्वाय॑ ।
तस्मा᳚त्पु॒रस्ता᳚त्प्र॒त्यञ्च॑ᳶ प॒शवो॒ मेध॒मुप॑तिष्ठन्ते ।
तस्मा᳚त्प्र॒जा मृ॒गङ्ग्राहु॑काः ।  

य॒ज्ञो दे॒वेभ्यो॒ निला॑यत ॥46॥  
कृष्णो॑ रू॒पङ्कृ॒त्वा ।   

यत्कृ॑ष्णाजि॒ने ह॒विर॑धिपि॒नष्टि॑ ।
य॒ज्ञादे॒व तद्य॒ज्ञम्प्रयु॑ङ्क्ते ।
ह॒विषोऽस्क॑न्दाय ।
</details>

<details open><summary>विश्वास-प्रस्तुतिः</summary>

"अव॑धूत॒ꣳ॒ रख्षोऽव॑धूता॒ अरा॑तय॒" इत्या॑ह ।  
रख्ष॑सा॒मप॑हत्यै ।  

"अदि॑त्या॒स्त्वग॒सी"त्या॑ह ।  
इ॒यव्ँ वा अदि॑तिः ।  
अ॒स्या ए॒वैन॒त्त्वच॑ङ्करोति ।  

"प्रति॑ त्वा पृथि॒वी वे॒त्त्वि"त्या॑ह॒ प्रति॑ष्ठित्यै ।  
पु॒रस्ता᳚त्प्रती॒चीन॑ग्रीव॒मुत्त॑रलो॒मोप॑स्तृणाति मेध्य॒त्वाय॑ ।  

तस्मा᳚त्पु॒रस्ता᳚त्प्र॒त्यञ्च॑ᳶ प॒शवो॒ मेध॒मुप॑तिष्ठन्ते ।  
तस्मा᳚त्प्र॒जा मृ॒गङ्ग्राहु॑काः ।      

य॒ज्ञो दे॒वेभ्यो॒ निला॑यत॒ कृष्णो॑ रू॒पङ्कृ॒त्वा ।  

यत्कृ॑ष्णाजि॒ने ह॒विर॑धिपि॒नष्टि॑ य॒ज्ञादे॒व तद्य॒ज्ञम्प्रयु॑ङ्क्ते ह॒विषोऽस्क॑न्दाय ।
</details>

<details><summary>मूलम्</summary>

"अव॑धूत॒ꣳ॒ रख्षोऽव॑धूता॒ अरा॑तय॒" इत्या॑ह ।  
रख्ष॑सा॒मप॑हत्यै ।  

"अदि॑त्या॒स्त्वग॒सी"त्या॑ह ।  
इ॒यव्ँ वा अदि॑तिः ।  
अ॒स्या ए॒वैन॒त्त्वच॑ङ्करोति ।  

"प्रति॑ त्वा पृथि॒वी वे॒त्त्वि"त्या॑ह॒ प्रति॑ष्ठित्यै ।  
पु॒रस्ता᳚त्प्रती॒चीन॑ग्रीव॒मुत्त॑रलो॒मोप॑स्तृणाति मेध्य॒त्वाय॑ ।  

तस्मा᳚त्पु॒रस्ता᳚त्प्र॒त्यञ्च॑ᳶ प॒शवो॒ मेध॒मुप॑तिष्ठन्ते ।  
तस्मा᳚त्प्र॒जा मृ॒गङ्ग्राहु॑काः ।      

य॒ज्ञो दे॒वेभ्यो॒ निला॑यत॒ कृष्णो॑ रू॒पङ्कृ॒त्वा ।  

यत्कृ॑ष्णाजि॒ने ह॒विर॑धिपि॒नष्टि॑ य॒ज्ञादे॒व तद्य॒ज्ञम्प्रयु॑ङ्क्ते ह॒विषोऽस्क॑न्दाय ।
</details>

<details><summary>भट्टभास्कर-टीका</summary>

1अवधूतमित्यादि ॥ गतम् । हविरधिपिनष्टीति विशेषः ॥
</details>

<details open><summary>विश्वास-प्रस्तुतिः</summary>

द्यावा॑पृथि॒वी स॒हास्ता᳚म् ।
</details>

<details><summary>मूलम्</summary>

द्यावा॑पृथि॒वी स॒हास्ता᳚म् ।
</details>

<details><summary>भट्टभास्कर-टीका</summary>

2द्यावापृथिवी सहेत्यादि ॥ सह एकीभूते आस्ताम् ।
</details>

<details open><summary>विश्वास-प्रस्तुतिः</summary>

ते श॑म्यामा॒त्रमेक॒मह॒र्व्यैताꣳ॑ शम्यामा॒त्रमेक॒महः॑ ।
</details>

<details><summary>मूलम्</summary>

ते श॑म्यामा॒त्रमेक॒मह॒र्व्यैताꣳ॑ शम्यामा॒त्रमेक॒महः॑ ।
</details>

<details><summary>भट्टभास्कर-टीका</summary>

एकैकस्मिन् अहनि शम्यामात्रं शम्याप्रमाणं व्यैतां विश्लिष्टे अभूताम् । 'चादिलोपे विभाषा' इति निघाताभावः । 'तिङि चोदात्तवति, इति गतेरनुदात्तत्वे आट उदात्तत्वम् ॥
</details>

<details open><summary>विश्वास-प्रस्तुतिः</summary>

"दि॒वस्स्क॑म्भ॒निर॑सि॒ प्रति॒ त्वाऽदि॑त्या॒स्त्वग्वे॒"त्त्वित्या॑ह ।  
द्यावा॑पृथि॒व्योर्वीत्यै᳚ ।
</details>

<details><summary>मूलम्</summary>

"दि॒वस्स्क॑म्भ॒निर॑सि॒ प्रति॒ त्वाऽदि॑त्या॒स्त्वग्वे॒"त्त्वित्या॑ह ।  
द्यावा॑पृथि॒व्योर्वीत्यै᳚ ।
</details>

<details><summary>भट्टभास्कर-टीका</summary>

3दिव इति शम्यानिधानम् ॥ दिवः स्कम्भनिः धारयित्री त्वमसीति । पृथिव्या दिवः पृथग्वचनं द्यावापृथिव्योः वीत्यै भवति विश्लेषाय भवति मध्ये वा तयोश्शम्याऽवस्थापनात् । 'तादौ च' इति गतेः प्रकृतिस्वरत्वम् ॥
</details>

<details open><summary>विश्वास-प्रस्तुतिः</summary>

"धि॒षणा॑ऽसि पर्व॒त्या प्रति॑ त्वा दि॒वस्स्क॑म्भ॒निर्वे॒त्त्वि"त्या॑ह ।  
द्यावा॑पृथि॒व्योर्विधृ॑त्यै ॥47॥  
</details>

<details><summary>मूलम्</summary>

"धि॒षणा॑ऽसि पर्व॒त्या प्रति॑ त्वा दि॒वस्स्क॑म्भ॒निर्वे॒त्त्वि"त्या॑ह ।  
द्यावा॑पृथि॒व्योर्विधृ॑त्यै ॥47॥  
</details>

<details><summary>भट्टभास्कर-टीका</summary>

4धिषणाऽसीति शम्यायां दृषदोऽत्याधानम् ॥ द्युपृथिव्योः स्कम्भन्या शम्यया चर्मदृषदोर्मध्यस्थया द्यावापृथिव्योः विधृतिः पृथक्त्वेनावस्थानम् । धृङ् अवस्थाने ॥
</details>

<details open><summary>विश्वास-प्रस्तुतिः</summary>

"धि॒षणा॑ऽसि पार्वते॒यी प्रति॑ त्वा पर्व॒तिर्वे॒त्त्वि"त्या॑ह ।  
द्यावा॑पृथि॒व्योर्धृत्यै᳚ ।
</details>

<details><summary>मूलम्</summary>

"धि॒षणा॑ऽसि पार्वते॒यी प्रति॑ त्वा पर्व॒तिर्वे॒त्त्वि"त्या॑ह ।  
द्यावा॑पृथि॒व्योर्धृत्यै᳚ ।
</details>

<details><summary>भट्टभास्कर-टीका</summary>

5धिषणाऽसि पार्वतेयीति दृषद्युपलात्याधानम् ॥ दृषदुपलयोः द्युपृथिवीस्थानीययोः प्रतिवेदनं उपर्यधोभावेनावस्थानाभ्यनुज्ञानं तद्द्यावापृथिव्योर्धृत्यै धारणाय अच्युतये भवति ॥
</details>

<details open><summary>विश्वास-प्रस्तुतिः</summary>

"दे॒वस्य॑ त्वा सवि॒तुᳶ प्र॑स॒व" इत्या॑ह॒ प्रसू᳚त्यै ।       

"अ॒श्विनो᳚र्बा॒हुभ्या॒"मित्या॑ह ।         
अ॒श्वि॒नौ हि दे॒वाना॑मध्व॒र्यू आस्ता᳚म् ।

"पू॒ष्णो हस्ता᳚भ्या॒"मित्या॑ह॒ यत्त्ये᳚ ।

"अधि॑वपा॒मी"त्या॑ह ।  
य॒था॒दे॒व॒तमे॒वैना॒नधि॑वपति ।
</details>

<details><summary>मूलम्</summary>

"दे॒वस्य॑ त्वा सवि॒तुᳶ प्र॑स॒व" इत्या॑ह॒ प्रसू᳚त्यै ।       

"अ॒श्विनो᳚र्बा॒हुभ्या॒"मित्या॑ह ।         
अ॒श्वि॒नौ हि दे॒वाना॑मध्व॒र्यू आस्ता᳚म् ।

"पू॒ष्णो हस्ता᳚भ्या॒"मित्या॑ह॒ यत्त्ये᳚ ।

"अधि॑वपा॒मी"त्या॑ह ।  
य॒था॒दे॒व॒तमे॒वैना॒नधि॑वपति ।
</details>

<details><summary>भट्टभास्कर-टीका</summary>

6देवस्येति पुरोडाशीयाधिवपनम् ॥ 'अग्नये जुष्टमधिवपामि' इति विशेषः । तत्र 'अग्नये जुष्टं निर्वपाम्यग्नीषोमाभ्याम्' इति वचनात् यथादेवतमेवैनानधिवपति ॥
</details>

<details open><summary>विश्वास-प्रस्तुतिः</summary>

"धा॒न्य॑मसि धिनु॒हि दे॒वानि"त्या॑ह ।       
ए॒तस्य॒ यजु॑षो वी॒र्ये॑ण ॥48॥  
</details>

<details><summary>मूलम्</summary>

"धा॒न्य॑मसि धिनु॒हि दे॒वानि"त्या॑ह ।       
ए॒तस्य॒ यजु॑षो वी॒र्ये॑ण ॥48॥  
</details>


<details><summary>मूलम्</summary>

याव॒देका॑ दे॒वता॑ का॒मय॑ते॒ याव॒देका᳚ ।
ताव॒दाहु॑तिᳶ प्रथते ।
</details>

<details open><summary>विश्वास-प्रस्तुतिः</summary>

याव॒देका॑ दे॒वता॑ का॒मय॑ते॒ याव॒देका॒ ताव॒दाहु॑तिᳶ प्रथते ।
</details>

<details><summary>मूलम्</summary>

याव॒देका॑ दे॒वता॑ का॒मय॑ते॒ याव॒देका॒ ताव॒दाहु॑तिᳶ प्रथते ।
</details>

<details><summary>भट्टभास्कर-टीका</summary>

7धान्यमसीत्यधिवपनम् ॥ तत्र धिनुहि प्रीणय देवान् इत्येतन्मन्त्रपदबलेन तावदाहुतिः प्रथते पृथुतरा भवति । कियती? एकैका देवता यावद्यावत् कामयते तावत्तावत् पृथुः प्रथीयसी प्रतिष्ठा भवति । पूर्ववन्निघाताभावः ।
</details>


<details><summary>मूलम्</summary>

न हि तदस्ति॑ ।
यत्ताव॑दे॒व स्यात् ।
याव॑ज्जु॒होति॑ ।
</details>

<details open><summary>विश्वास-प्रस्तुतिः</summary>

न हि तदस्ति॒ यत्ताव॑दे॒व स्या॒द् याव॑ज्जु॒होति॑ ।
</details>

<details><summary>मूलम्</summary>

न हि तदस्ति॒ यत्ताव॑दे॒व स्या॒द् याव॑ज्जु॒होति॑ ।
</details>

<details><summary>भट्टभास्कर-टीका</summary>

ननु अवदानमात्रं हूयते, न च कामस्य समुद्रस्येवान्तोस्ति, तत्कथं कामानुरूपत्वसिद्धिरित्याह - न हीति । यत्प्रमाणं हूयते तावत्प्रमाणेनैव सर्वदा स्थातव्यमिति न हि तादृशं नियामकवचनमस्ति ॥
</details>

<details open><summary>विश्वास-प्रस्तुतिः</summary>

"प्रा॒णाय॑ त्वाऽपा॒नाय॒ त्वे"त्या॑ह ।  
प्रा॒णाने॒व यज॑माने दधाति ।  

"दी॒र्घामनु॒ प्रसि॑ति॒मायु॑षे धा॒"मित्या॑ह ।   
आयु॑रे॒वास्मि॑न्दधाति ।

अ॒न्तरि॑ख्षादिव॒ वा ए॒तानि॒ प्रस्क॑न्दन्ति॒ यानि॑ दृ॒षदः॑ ।   

"दे॒वो व॑स्सवि॒ता हिर॑ण्यपाणि॒ᳶ प्रति॑गृह्णा॒त्वि"त्या॑ह॒ प्रति॑ष्ठित्यै ।   
ह॒विषोऽस्क॑न्दाय ।  
</details>

<details><summary>मूलम्</summary>

"प्रा॒णाय॑ त्वाऽपा॒नाय॒ त्वे"त्या॑ह ।  
प्रा॒णाने॒व यज॑माने दधाति ।  

"दी॒र्घामनु॒ प्रसि॑ति॒मायु॑षे धा॒"मित्या॑ह ।   
आयु॑रे॒वास्मि॑न्दधाति ।

अ॒न्तरि॑ख्षादिव॒ वा ए॒तानि॒ प्रस्क॑न्दन्ति॒ यानि॑ दृ॒षदः॑ ।   

"दे॒वो व॑स्सवि॒ता हिर॑ण्यपाणि॒ᳶ प्रति॑गृह्णा॒त्वि"त्या॑ह॒ प्रति॑ष्ठित्यै ।   
ह॒विषोऽस्क॑न्दाय ।  
</details>

<details><summary>भट्टभास्कर-टीका</summary>

8प्राणायेत्यन्ववेक्षते ॥ देवो व इति कृष्णाजिने पिष्टानि प्रस्कन्दयति । गतमन्यत् ॥
</details>

<details open><summary>विश्वास-प्रस्तुतिः</summary>

"अस॑व्ँवपन्ती पिꣳषा॒णूनि॑ कुरुता॒"दित्या॑ह मेध्य॒त्वाय॑ ॥49॥   
</details>

<details><summary>मूलम्</summary>

"अस॑व्ँवपन्ती पिꣳषा॒णूनि॑ कुरुता॒"दित्या॑ह मेध्य॒त्वाय॑ ॥49॥   
</details>

<details><summary>भट्टभास्कर-टीका</summary>

9असंवपन्तीति दास्यादेः संप्रैषः ॥ असंवपन्ती पिष्टान्यन्यत्र किञ्चिदप्रक्षिपन्ती पिंष पिण्ढि अणूनि सूक्ष्माणि च पिष्टानि कुरुतात् कुर्विति वचनं मेधार्हत्वाय । पिषेर्लोटि द्विकरणता ॥

इति तैत्तिरीयब्राह्मणे तृतीये द्वितीये षष्ठोऽनुवाकः ॥  

</details>

