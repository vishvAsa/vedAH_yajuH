---
title: ०८,  पुरोडाशनिष्पादनम् 
unicode_script: devanagari
---

<details open><summary>विश्वास-प्रस्तुतिः</summary>

"दे॒वस्य॑ त्वा सवि॒तुᳶ प्र॑स॒व इत्या॑ह॒" प्रसू᳚त्यै ।  
"अ॒श्विनो᳚र्बा॒हुभ्या॒"मित्या॑ह ।   
अ॒श्विनौ॒ हि दे॒वाना॑मध्व॒र्यू आस्ता᳚म् ।

"पू॒ष्णो हस्ता᳚भ्या॒"मित्या॑ह॒ यत्यै᳚ ।

"सव्ँव॑पा॒मी"त्या॑ह ।  
य॒था॒दे॒व॒तमे॒वैना॑नि॒ सव्ँव॑पति ।
</details>

<details><summary>मूलम्</summary>

"दे॒वस्य॑ त्वा सवि॒तुᳶ प्र॑स॒व इत्या॑ह॒" प्रसू᳚त्यै ।  
"अ॒श्विनो᳚र्बा॒हुभ्या॒"मित्या॑ह ।   
अ॒श्विनौ॒ हि दे॒वाना॑मध्व॒र्यू आस्ता᳚म् ।

"पू॒ष्णो हस्ता᳚भ्या॒"मित्या॑ह॒ यत्यै᳚ ।

"सव्ँव॑पा॒मी"त्या॑ह ।  
य॒था॒दे॒व॒तमे॒वैना॑नि॒ सव्ँव॑पति ।
</details>

<details><summary>भट्टभास्करटीका</summary>

1 देवस्येति पिष्टानां संवपनम् ॥ गतम् । 'अग्रये जुष्टं संवपामि' इति विशेषः । 'अग्नये जुष्टम्'14 'अग्नीषौमाभ्याम्'14 इति यथादेवतं पात्र्यां संवपति सहप्रक्षिपति ॥
</details>

## मूलम्
समापो॑ अ॒द्भिर॑ग्मत॒ समोष॑धयो॒ रसे॒नेत्या॑ह ।  
आपो॒ वा ओष॑धीर्जिन्वन्ति ।
ओष॑धयो॒ऽपो जि॑न्वन्ति ।
अ॒न्या वा ए॒तासा॑म॒न्या जि॑न्वन्ति ॥56॥  
तस्मा॑दे॒वमा॑ह ।

सꣳ रे॒वती॒र्जग॑तीभि॒र्मधु॑मती॒र्मधु॑मतीभिस्सृज्यध्व॒मित्या॑ह ।

आपो॒ वै रे॒वतीः᳚ ।
प॒शवो॒ जग॑तीः ।
ओष॑धयो॒ मधु॑मतीः ।
आप॒ ओष॑धीᳶ प॒शून् ।
ताने॒वास्मा॑ एक॒धा स॒ꣳ॒सृज्य॑ ।
मधु॑मतᳵ करोति ।

अ॒द्भ्यᳶ परि॒ प्रजा॑तास्स्थ॒ सम॒द्भिᳶ पृ॑च्यध्व॒मिति॑ प॒र्याप्ला॑वयति ।
यथा॒ सुवृ॑ष्ट इ॒माम॑नुवि॒सृत्य॑ ॥57॥  
आप॒ ओष॑धीर्म॒हय॑न्ति ।
ता॒दृगे॒व तत् ।

<details open><summary>विश्वास-प्रस्तुतिः</summary>

"समापो॑ अ॒द्भिर॑ग्मत॒ समोष॑धयो॒ रसे॒ने"त्या॑ह ।  
आपो॒ वा ओष॑धीर्जिन्वन्ति ।   
ओष॑धयो॒ऽपो जि॑न्वन्ति ।   
अ॒न्या वा ए॒तासा॑म॒न्या जि॑न्वन्ति॒ तस्मा॑दे॒वमा॑ह ।

"सꣳ रे॒वती॒र्जग॑तीभि॒र्मधु॑मती॒र्मधु॑मतीभिस्सृज्यध्व॒"मित्या॑ह ।   
आपो॒ वै रे॒वतीः᳚  प॒शवो॒ जग॑ती॒र् ओष॑धयो॒ मधु॑मतीर् ,आप॒ ओष॑धीᳶ प॒शून् ताने॒वास्मा॑ एक॒धा स॒ꣳ॒सृज्य॒ मधु॑मतᳵ करोति ।  

अ॒द्भ्यᳶ परि॒ प्रजा॑तास्स्थ॒ सम॒द्भिᳶ पृ॑च्यध्व॒मिति॑ प॒र्याप्ला॑वयति ।
</details>

<details><summary>मूलम्</summary>

"समापो॑ अ॒द्भिर॑ग्मत॒ समोष॑धयो॒ रसे॒ने"त्या॑ह ।  
आपो॒ वा ओष॑धीर्जिन्वन्ति ।   
ओष॑धयो॒ऽपो जि॑न्वन्ति ।   
अ॒न्या वा ए॒तासा॑म॒न्या जि॑न्वन्ति॒ तस्मा॑दे॒वमा॑ह ।

"सꣳ रे॒वती॒र्जग॑तीभि॒र्मधु॑मती॒र्मधु॑मतीभिस्सृज्यध्व॒"मित्या॑ह ।   
आपो॒ वै रे॒वतीः᳚  प॒शवो॒ जग॑ती॒र् ओष॑धयो॒ मधु॑मतीर् ,आप॒ ओष॑धीᳶ प॒शून् ताने॒वास्मा॑ एक॒धा स॒ꣳ॒सृज्य॒ मधु॑मतᳵ करोति ।  

अ॒द्भ्यᳶ परि॒ प्रजा॑तास्स्थ॒ सम॒द्भिᳶ पृ॑च्यध्व॒मिति॑ प॒र्याप्ला॑वयति ।
</details>

<details><summary>भट्टभास्करटीका</summary>

2समाप इति प्रणीतामदन्तीनामानीयमानानां प्रतिमन्त्रणम् ॥ द्वयमत्र भवति - आपो वा ओषधीर्जिन्वन्ति ओषधयो हि अपः जिन्वन्ति प्रीणयन्ति । किं बहुना? आसां मध्ये अन्याः अन्याः प्रीणयन्ति अन्याश्चान्याः, न त्वेभ्योऽन्यः कश्चिदापः प्रीणयिता । यद्वा - आसामपामोषधीनां च मध्ये काश्चिदासां काश्चिदपः प्रीणयन्ति, काश्चिच्चौषधयः काश्चिदौषधीः, तस्मात् समापो अद्भिरित्याद्युच्यत इति । आपः रेवतीः रेवत्यः धनवत्यः सर्वधनोत्पत्तिहेतुत्वात् 'रयेर्मतौ बहुलम्' इति संप्रसारणम् । 'रैशब्दाच्चोपसंख्यानम्' इति मतुपो वत्वम् । पशवः जगती जगत्यः जङ्गमस्वभावाः जगति प्रभवा वा, ओषधयः मधुमतीः मधुमत्यः मधुरसवत्यः तान् सर्वान् आप ओषधीः पशूंश्च मधुमतः करोति यजमानाय एकधा संसृज्य करिष्यमाणपिष्टोदकसंसर्गव्याजेन । 'पुमान् स्त्रियः' इति पुंसश्शेषः ।

मन्त्रार्थस्तु - हे आपः! रेवत्यः मधुमत्यश्च यूयं जगतीभिः पशुभिः संसृज्यध्वं भोग्यत्वेन परिणामात् मधुमतीभिः ओषधीभिश्च संसृज्यध्वमिति । पर्याप्लावनं तप्ताभिरद्भिः सर्वत आप्लावनम् ।
</details>

<details open><summary>विश्वास-प्रस्तुतिः</summary>

यथा॒ सुवृ॑ष्ट इ॒माम॑नुवि॒सृत्य॒ आप॒ ओष॑धीर्म॒हय॑न्ति ता॒दृगे॒व तत् ।
</details>

<details><summary>मूलम्</summary>

यथा॒ सुवृ॑ष्ट इ॒माम॑नुवि॒सृत्य॒ आप॒ ओष॑धीर्म॒हय॑न्ति ता॒दृगे॒व तत् ।
</details>

<details><summary>भट्टभास्करटीका</summary>

यथा सुवृष्टे पर्जन्ये पृथिवीमनुप्रविश्य आपः ओषधीः महयन्ति पूजयन्ति वर्धयन्ति यत्तुल्यं तत्पर्याप्लावनम् । मह पूजायाम्, चुरादिरदन्तः ॥
</details>

<details open><summary>विश्वास-प्रस्तुतिः</summary>

"जन॑यत्यै त्वा॒ सय्ँयौ॒मी"त्या॑ह ।  
प्र॒जा ए॒वैतेन॑ दाधार ।
</details>

<details><summary>मूलम्</summary>

"जन॑यत्यै त्वा॒ सय्ँयौ॒मी"त्या॑ह ।  
प्र॒जा ए॒वैतेन॑ दाधार ।
</details>

<details><summary>भट्टभास्करटीका</summary>

3जनयत्यै त्वेत्यालोडनम् ॥ अग्नये त्वेत्यादि व्यूहाभिमर्शनम् ।
</details>

<details open><summary>विश्वास-प्रस्तुतिः</summary>

"अ॒ग्नये᳚ त्वा॒ऽग्नीषोमा᳚भ्या॒"मित्या॑ह॒ व्यावृ॑त्त्यै ।
</details>

<details><summary>मूलम्</summary>

"अ॒ग्नये᳚ त्वा॒ऽग्नीषोमा᳚भ्या॒"मित्या॑ह॒ व्यावृ॑त्त्यै ।
</details>

## मूलम्
य॒ज्ञो वै म॒खः ।
तस्यै॒तच्छिरः॑ ।  
यत्पु॑रो॒डाशः॑ ।
तस्मा॑दे॒वमा॑ह ॥58॥
<details open><summary>विश्वास-प्रस्तुतिः</summary>

य॒ज्ञो वै म॒खस् तस्यै॒तच्छिरो॒ यत्पु॑रो॒डाश॒स् तस्मा॑दे॒वमा॑ह ॥58॥  
</details>

<details><summary>मूलम्</summary>

य॒ज्ञो वै म॒खस् तस्यै॒तच्छिरो॒ यत्पु॑रो॒डाश॒स् तस्मा॑दे॒वमा॑ह ॥58॥  
</details>

<details><summary>भट्टभास्करटीका</summary>

मखस्येति पिण्डकरणम् । तस्यैतच्छिरः इति शिर इव प्रधानं साधनम् ।
</details>

<details open><summary>विश्वास-प्रस्तुतिः</summary>

"घ॒र्मो॑ऽसि वि॒श्वायु॒"रित्या॑ह ।  
विश्व॑मे॒वायु॒र्यज॑माने दधाति ।  
</details>

<details><summary>मूलम्</summary>

"घ॒र्मो॑ऽसि वि॒श्वायु॒"रित्या॑ह ।  
विश्व॑मे॒वायु॒र्यज॑माने दधाति ।  
</details>

<details><summary>भट्टभास्करटीका</summary>

धर्म इत्यधिश्रयणम् ।
</details>

<details open><summary>विश्वास-प्रस्तुतिः</summary>

"उ॒रु प्र॑थस्वो॒रु ते॑ य॒ज्ञप॑तिᳶ प्रथता॒"मित्या॑ह ।  
यज॑मानमे॒व प्र॒जया॑ प॒शुभि॑ᳶ प्रथयति ।  
</details>

<details><summary>मूलम्</summary>

"उ॒रु प्र॑थस्वो॒रु ते॑ य॒ज्ञप॑तिᳶ प्रथता॒"मित्या॑ह ।  
यज॑मानमे॒व प्र॒जया॑ प॒शुभि॑ᳶ प्रथयति ।  
</details>

<details><summary>भट्टभास्करटीका</summary>

उर्विति प्रथनम् ।
</details>

<details open><summary>विश्वास-प्रस्तुतिः</summary>

"त्वच॑ङ्गृह्णी॒ष्वे"त्या॑ह ।  
सर्व॑मे॒वैन॒ꣳ॒ सत॑नुङ्करोति ।  

अथा॒प आ॒नीय॒ परि॑मार्ष्टि ।  
मा॒ꣳ॒स ए॒व तत्त्वच॑न्दधाति ।  
तस्मा᳚त्त्व॒चा मा॒ꣳ॒सञ्छ॒न्नम् ।  
</details>

<details><summary>मूलम्</summary>

"त्वच॑ङ्गृह्णी॒ष्वे"त्या॑ह ।  
सर्व॑मे॒वैन॒ꣳ॒ सत॑नुङ्करोति ।  

अथा॒प आ॒नीय॒ परि॑मार्ष्टि ।  
मा॒ꣳ॒स ए॒व तत्त्वच॑न्दधाति ।  
तस्मा᳚त्त्व॒चा मा॒ꣳ॒सञ्छ॒न्नम् ।  
</details>

<details><summary>भट्टभास्करटीका</summary>

त्वच इति श्लक्ष्णीकरणमद्भिः । गतमन्यत् ॥
</details>

## मूलम्
घ॒र्मो वा ए॒षोऽशा᳚न्तः ॥59॥  
अ॒र्ध॒मा॒से᳚ऽर्धमासे॒ प्रवृ॑ज्यते ।
यत्पु॑रो॒डाशः॑ ।
स ई᳚श्व॒रो यज॑मानꣳ शु॒चा प्र॒दहः॑ ।
पर्य॑ग्नि करोति ।
प॒शुमे॒वैन॑मकः ।
शान्त्या॒ अप्र॑दाहाय ।
त्रिᳶ पर्य॑ग्नि करोति ।
त्र्या॑वृ॒द्धि य॒ज्ञः ।
अथो॒ रख्ष॑सा॒मप॑हत्यै ।

<details open><summary>विश्वास-प्रस्तुतिः</summary>

घ॒र्मो वा ए॒षोऽशा᳚न्तः ॥59॥  
अ॒र्ध॒मा॒से᳚ऽर्धमासे॒ प्रवृ॑ज्यते॒ यत्पु॑रो॒डाशः॑ ।   
स ई᳚श्व॒रो यज॑मानꣳ शु॒चा प्र॒दह॒ᳶ  पर्य॑ग्नि करोति ।  
प॒शुमे॒वैन॑मक॒श् शान्त्या॒ अप्र॑दाहाय ।  

त्रिᳶ पर्य॑ग्नि करोति ।  
अथो॒ रख्ष॑सा॒मप॑हत्यै ।  
त्र्या॑वृ॒द्धि य॒ज्ञः ।  
</details>

<details><summary>मूलम्</summary>

घ॒र्मो वा ए॒षोऽशा᳚न्तः ॥59॥  
अ॒र्ध॒मा॒से᳚ऽर्धमासे॒ प्रवृ॑ज्यते॒ यत्पु॑रो॒डाशः॑ ।   
स ई᳚श्व॒रो यज॑मानꣳ शु॒चा प्र॒दह॒ᳶ  पर्य॑ग्नि करोति ।  
प॒शुमे॒वैन॑मक॒श् शान्त्या॒ अप्र॑दाहाय ।  

त्रिᳶ पर्य॑ग्नि करोति ।  
अथो॒ रख्ष॑सा॒मप॑हत्यै ।  
त्र्या॑वृ॒द्धि य॒ज्ञः ।  
</details>

<details><summary>भट्टभास्करटीका</summary>

4घर्मो वा इति ॥ घर्मः अग्निः अशान्तः अनुपरतः प्रवृज्यते उद्दीप्यते, प्रस्तरणादिवत् धात्वर्थनिवृत्तिमुपसर्ग आह । शुचा दीप्त्या यजमानं यदहः प्रकर्षेण दग्धुं स ईश्वरः स्यात् । 'ईश्वरे तोसुन्कसुनौ' इति कसुन् । पर्यग्निकरणेन पशुकल्पः क्रियत इति तदस्य शान्त्यै भवति । यजमानस्य चाप्रदाहाय करोति । छान्दसे लुङि 'मन्त्रे घस' इति च्लेर्लुकि लङि वा शपो लुक् ॥
</details>

<details open><summary>विश्वास-प्रस्तुतिः</summary>

"अ॒न्तरि॑त॒ꣳ॒ रख्षो॒ऽन्तरि॑ता॒ अरा॑तय॒" इत्या॑ह ॥60॥  
रख्ष॑साम॒न्तर्हि॑त्यै ।

पु॒रो॒डाश॒व्ँवा अधि॑श्रित॒ꣳ॒ रख्षाꣳ॑स्यजिघाꣳसन्न् ।  
दि॒वि नाको॒ नामा॒ग्नी र॑ख्षो॒हा स ए॒वास्मा॒द्रख्षा॒ꣳ॒स्यपा॑हन्न् ।
</details>

<details><summary>मूलम्</summary>

"अ॒न्तरि॑त॒ꣳ॒ रख्षो॒ऽन्तरि॑ता॒ अरा॑तय॒" इत्या॑ह ॥60॥  
रख्ष॑साम॒न्तर्हि॑त्यै ।

पु॒रो॒डाश॒व्ँवा अधि॑श्रित॒ꣳ॒ रख्षाꣳ॑स्यजिघाꣳसन्न् ।  
दि॒वि नाको॒ नामा॒ग्नी र॑ख्षो॒हा स ए॒वास्मा॒द्रख्षा॒ꣳ॒स्यपा॑हन्न् ।
</details>

<details><summary>भट्टभास्करटीका</summary>

5अन्तरितमिति पर्यग्निकरणम् ॥
</details>

<details open><summary>विश्वास-प्रस्तुतिः</summary>

"दे॒वस्त्वा॑ सवि॒ता श्र॑पय॒त्वि"त्या॑ह ।  
स॒वि॒तृप्र॑सूत ए॒वैनꣵ॑ श्रपयति ।  

"वर्षि॑ष्ठे॒ अधि॒ नाक॒" इत्या॑ह ।  
रख्ष॑सा॒मप॑हत्यै ।

अ॒ग्निस्ते॑ त॒नुव॒म्माऽति॑धा॒गित्या॒हाऽन॑तिदाहाय ।
</details>

<details><summary>मूलम्</summary>

"दे॒वस्त्वा॑ सवि॒ता श्र॑पय॒त्वि"त्या॑ह ।  
स॒वि॒तृप्र॑सूत ए॒वैनꣵ॑ श्रपयति ।  

"वर्षि॑ष्ठे॒ अधि॒ नाक॒" इत्या॑ह ।  
रख्ष॑सा॒मप॑हत्यै ।

अ॒ग्निस्ते॑ त॒नुव॒म्माऽति॑धा॒गित्या॒हाऽन॑तिदाहाय ।
</details>

<details><summary>भट्टभास्करटीका</summary>

देवस्त्वेति श्रपणम् ।
</details>

<details open><summary>विश्वास-प्रस्तुतिः</summary>

"अग्ने॑ ह॒व्यꣳ र॑ख्ष॒स्वे"त्या॑ह॒ गुप्त्यै᳚ ॥61॥  
अवि॑दहन्तश्श्रपय॒तेति॒ वाच॒व्ँविसृ॑जते ।  
य॒ज्ञमे॒व ह॒वीꣳष्य॑भिव्या॒हृत्य॒ प्रत॑नुते ।  
</details>

<details><summary>मूलम्</summary>

"अग्ने॑ ह॒व्यꣳ र॑ख्ष॒स्वे"त्या॑ह॒ गुप्त्यै᳚ ॥61॥  
अवि॑दहन्तश्श्रपय॒तेति॒ वाच॒व्ँविसृ॑जते ।  
य॒ज्ञमे॒व ह॒वीꣳष्य॑भिव्या॒हृत्य॒ प्रत॑नुते ।  
</details>

<details><summary>भट्टभास्करटीका</summary>

अग्ने हव्यमिति गार्हपत्याभिमन्त्रणम् । अविदहन्तः अविदग्धं कुर्वन्तः श्रपयतेति वाचं विसृजते संवपने संयताम् । हविर्गुणाभिव्याहरणव्याजेन यज्ञमेव प्रकर्षेण तनुते ।
</details>

<details open><summary>विश्वास-प्रस्तुतिः</summary>

पु॒रो॒रुच॒मवि॑दाहाय॒ शृत्त्यै॑ करोति ।
</details>

<details><summary>मूलम्</summary>

पु॒रो॒रुच॒मवि॑दाहाय॒ शृत्त्यै॑ करोति ।
</details>

<details><summary>भट्टभास्करटीका</summary>

किं च - पुरोरुचं प्रथमत एव रोचकं उद्दीपकं वाक्यं अविदाहाय श्रपणाय च करोति ॥
</details>

## मूलम्
म॒स्तिष्को॒ वै पु॑रो॒डाशः॑ ।
तय्ँयन्नाभि॑वा॒सये᳚त् ।
आ॒विर्म॒स्तिष्क॑स्स्यात् ।  

अ॒भिवा॑सयति ।

तस्मा॒द्गुहा॑ म॒स्तिष्कः॑ ।
भस्म॑ना॒ऽभिवा॑सयति ।

तस्मा᳚न्मा॒ꣳ॒सेनास्थि॑ छ॒न्नम् ॥62॥  
वे॒देना॒भिवा॑सयति ।  

तस्मा॒त्केशै॒श्शिर॑श्छ॒न्नम् ।
अख॑लतिभावुको भवति ।
य ए॒वव्ँ वेद॑ ।
<details open><summary>विश्वास-प्रस्तुतिः</summary>

म॒स्तिष्को॒ वै पु॑रो॒डाश॒स् तय्ँयन्नाभि॑वा॒सये᳚द् आ॒विर्म॒स्तिष्क॑स्स्यात् ।   

अ॒भिवा॑सयति ।  
तस्मा॒द्गुहा॑ म॒स्तिष्को॒ भस्म॑ना॒ऽभिवा॑सयति ।

तस्मा᳚न्मा॒ꣳ॒सेनास्थि॑ छ॒न्नव्ँ वे॒देना॒भिवा॑सयति ।  
</details>

<details><summary>मूलम्</summary>

म॒स्तिष्को॒ वै पु॑रो॒डाश॒स् तय्ँयन्नाभि॑वा॒सये᳚द् आ॒विर्म॒स्तिष्क॑स्स्यात् ।   

अ॒भिवा॑सयति ।  
तस्मा॒द्गुहा॑ म॒स्तिष्को॒ भस्म॑ना॒ऽभिवा॑सयति ।

तस्मा᳚न्मा॒ꣳ॒सेनास्थि॑ छ॒न्नव्ँ वे॒देना॒भिवा॑सयति ।  
</details>

<details><summary>भट्टभास्करटीका</summary>

6मस्तिष्को वा इति ॥ शिरोमांसतुल्योऽयं पुरोडाशः, प्राधान्यात् । अभिवासनं छादनम् । मस्तिष्कस्याविर्भावे म्रियेत पुरोडाशस्याभिवासनात् सर्वदा मस्तिष्को गुहा गुह्यः गुह्ये वा स्थाने स्थितः । 'सुपां सुलुक्' इत्याकारः ।
</details>

<details open><summary>विश्वास-प्रस्तुतिः</summary>

तस्मा॒त्केशै॒श्शिर॑श्छ॒न्नम् अख॑लतिभावुको भवति ।  
य ए॒वव्ँ वेद॑ ।
</details>

<details><summary>मूलम्</summary>

तस्मा॒त्केशै॒श्शिर॑श्छ॒न्नम् अख॑लतिभावुको भवति ।  
य ए॒वव्ँ वेद॑ ।
</details>

<details><summary>भट्टभास्करटीका</summary>

अखलतिभावुकः खलतिभवनशीलः वेदिता न भवति । छान्दस उकञ् ॥
</details>

<details open><summary>विश्वास-प्रस्तुतिः</summary>

प॒शोर्वै प्र॑ति॒मा पु॑रो॒डाशः॑ ।  
स नाय॒जुष्क॑मभि॒वास्यः॑ ।  
वृथे॑व स्यात् ।  
ई॒श्व॒रा यज॑मानस्य प॒शव॒ᳶ प्रमे॑तोः ।  
</details>

<details><summary>मूलम्</summary>

प॒शोर्वै प्र॑ति॒मा पु॑रो॒डाशः॑ ।  
स नाय॒जुष्क॑मभि॒वास्यः॑ ।  
वृथे॑व स्यात् ।  
ई॒श्व॒रा यज॑मानस्य प॒शव॒ᳶ प्रमे॑तोः ।  
</details>

<details><summary>भट्टभास्करटीका</summary>

7पशोर्वा इति ॥ अयजुष्काभिवासने निष्फलं एव पुरोडाशो भवेत् । ईश्वराः यजमानस्य पशवः प्रमेतोः प्रकर्षेण मर्तुं ईश्वराः स्युः । 'ईश्वरे तोसुन्कसुनौ' इति तोसुन् ॥
</details>

<details open><summary>विश्वास-प्रस्तुतिः</summary>

"सम्ब्रह्म॑णा पृच्य॒स्वे"त्या॑ह ।  
प्रा॒णा वै ब्रह्म॑ ॥63॥    
प्रा॒णाᳶ प॒शवः॑ ।
प्रा॒णैरे॒व प॒शून्थ्सम्पृ॑णक्ति ।  

न प्र॒मायु॑का भवन्ति ।  
यज॑मानो॒ वै पु॑रो॒डाशः॑ ।
प्र॒जा प॒शव॒ᳶ पुरी॑षम् ।   
</details>

<details><summary>मूलम्</summary>

"सम्ब्रह्म॑णा पृच्य॒स्वे"त्या॑ह ।  
प्रा॒णा वै ब्रह्म॑ ॥63॥    
प्रा॒णाᳶ प॒शवः॑ ।
प्रा॒णैरे॒व प॒शून्थ्सम्पृ॑णक्ति ।  

न प्र॒मायु॑का भवन्ति ।  
यज॑मानो॒ वै पु॑रो॒डाशः॑ ।
प्र॒जा प॒शव॒ᳶ पुरी॑षम् ।   
</details>

<details><summary>भट्टभास्करटीका</summary>

8सं ब्रह्मणेति भस्मनाऽभिवासनम् ॥ प्राणहेतुः ब्रह्म पशवश्च प्राणाः प्राणवन्तः, प्राणवतां प्राणैस्संपर्कोऽनेन ब्रह्मपुरोडाशसंपर्केण प्रार्थ्यते ।
</details>

<details open><summary>विश्वास-प्रस्तुतिः</summary>

यदे॒वम॑भिवा॒सय॑ति॒ यज॑मानमे॒व प्र॒जया॑ प॒शुभि॒स्सम॑र्धयति ।
</details>

<details><summary>मूलम्</summary>

यदे॒वम॑भिवा॒सय॑ति॒ यज॑मानमे॒व प्र॒जया॑ प॒शुभि॒स्सम॑र्धयति ।
</details>

<details><summary>भट्टभास्करटीका</summary>

प्रजा पशवः पुरीषमिति तस्य पूरणम् ॥
</details>

## मूलम्
दे॒वा वै ह॒विर्भृ॒त्वाऽब्रु॑वन्न् ।
कस्मि॑न्नि॒दम्म्र॑ख्ष्यामह॒ इति॑ ।  

सो᳚ऽग्निर॑ब्रवीत् ॥64॥  
मयि॑ त॒नूस्सन्निध॑ध्वम् ।
अ॒हव्ँव॒स्तञ्ज॑नयिष्यामि ।
यस्मि॑न्म्र॒ख्ष्यध्व॒ इति॑ ।  
<details open><summary>विश्वास-प्रस्तुतिः</summary>

दे॒वा वै ह॒विर्भृ॒त्वाऽब्रु॑व॒न्न् -"कस्मि॑न्नि॒दम्म्र॑ख्ष्यामह॒" इति॑ ।
सो᳚ऽग्निर॑ब्रवी॒न् - "मयि॑ त॒नूस्सन्निध॑ध्वम् । अ॒हव्ँव॒स्तञ्ज॑नयिष्यामि । यस्मि॑न्म्र॒ख्ष्यध्व॒" इति॑ ।
</details>

<details><summary>मूलम्</summary>

दे॒वा वै ह॒विर्भृ॒त्वाऽब्रु॑व॒न्न् -"कस्मि॑न्नि॒दम्म्र॑ख्ष्यामह॒" इति॑ ।
सो᳚ऽग्निर॑ब्रवी॒न् - "मयि॑ त॒नूस्सन्निध॑ध्वम् । अ॒हव्ँव॒स्तञ्ज॑नयिष्यामि । यस्मि॑न्म्र॒ख्ष्यध्व॒" इति॑ ।
</details>

<details><summary>भट्टभास्करटीका</summary>

9देवा इत्यादि ॥ हविस्संभरणानन्तरं अब्रुवन् इदं हविस्संभरणप्रभवं हिंसादिकं पापं कस्मिन् म्रक्ष्यामहे शोधयाम इति । अथ तच्छ्रुतवान् अग्निः अब्रवीत् देवान्, युष्माकं तनूः मयि संनिधध्वं सह निक्षिपत, ततः अहं तादृशं युष्माकं जनयिष्यामि यस्मिन्निदं पापं म्रक्ष्वध्व इति ।
</details>

## मूलम्
ते दे॒वा अ॒ग्नौ त॒नूस्सन्न्य॑दधत ।
तस्मा॑दाहुः ।
अ॒ग्निस्सर्वा॑ दे॒वता॒ इति॑ ।

सोऽङ्गा॑रेणा॒पः ।
अ॒भ्य॑पातयत् ।
तत॑ एक॒तो॑ऽजायत ।

स द्वि॒तीय॑म॒भ्य॑पातयत् ॥65॥  
ततो᳚ द्वि॒तो॑ऽजायत ।

स तृ॒तीय॑म॒भ्य॑पातयत् ।
तत॑स्त्रि॒तो॑ऽजायत ।

यद॒द्भ्योऽजा॑यन्त ।
तदा॒प्याना॑माप्य॒त्वम् ।

यदा॒त्मभ्योऽजा॑यन्त ।
तदा॒त्म्याना॑मात्म्य॒त्वम् ।
<details open><summary>विश्वास-प्रस्तुतिः</summary>

ते दे॒वा अ॒ग्नौ त॒नूस्सन्न्य॑दधत ।
तस्मा॑दाहुर् -"अ॒ग्निस्सर्वा॑ दे॒वता॒" इति॑ ।
</details>

<details><summary>मूलम्</summary>

ते दे॒वा अ॒ग्नौ त॒नूस्सन्न्य॑दधत ।
तस्मा॑दाहुर् -"अ॒ग्निस्सर्वा॑ दे॒वता॒" इति॑ ।
</details>

<details><summary>भट्टभास्करटीका</summary>

ते देवा इत्यादि । गतम् ।
</details>

<details open><summary>विश्वास-प्रस्तुतिः</summary>

सोऽङ्गा॑रेणा॒पो अ॒भ्य॑पातयत् ।
</details>

<details><summary>मूलम्</summary>

सोऽङ्गा॑रेणा॒पो अ॒भ्य॑पातयत् ।
</details>

<details><summary>भट्टभास्करटीका</summary>

अथ सर्वदेवात्मा सः अग्निः अङ्गारेण अङ्गाररूपेण वर्तमानः अपोऽभि अपोऽभिलक्ष्य आत्मानं अपातयत् ।
</details>

<details open><summary>विश्वास-प्रस्तुतिः</summary>

तत॑ एक॒तो॑ऽजायत ।  
स द्वि॒तीय॑म॒भ्य॑पातयत् ॥65॥

ततो᳚ द्वि॒तो॑ऽजायत ।  
स तृ॒तीय॑म॒भ्य॑पातयत् ।  

तत॑स्त्रि॒तो॑ऽजायत ।
</details>

<details><summary>मूलम्</summary>

तत॑ एक॒तो॑ऽजायत ।  
स द्वि॒तीय॑म॒भ्य॑पातयत् ॥65॥

ततो᳚ द्वि॒तो॑ऽजायत ।  
स तृ॒तीय॑म॒भ्य॑पातयत् ।  

तत॑स्त्रि॒तो॑ऽजायत ।
</details>

<details><summary>भट्टभास्करटीका</summary>

तत एकतोनामाग्निविशेषोऽजायत एकस्मादभिपातात् जातः एकतः । तसिलन्ताच्छान्दसोऽकारप्रत्ययः । एतेन द्वितत्रितौ गतौ ।
</details>

<details open><summary>विश्वास-प्रस्तुतिः</summary>

यद॒द्भ्योऽजा॑यन्त॒ तदा॒प्याना॑माप्य॒त्वम् ।  
यदा॒त्मभ्योऽजा॑यन्त॒ तदा॒त्म्याना॑मात्म्य॒त्वम् ।  
</details>

<details><summary>मूलम्</summary>

यद॒द्भ्योऽजा॑यन्त॒ तदा॒प्याना॑माप्य॒त्वम् ।  
यदा॒त्मभ्योऽजा॑यन्त॒ तदा॒त्म्याना॑मात्म्य॒त्वम् ।  
</details>

<details><summary>भट्टभास्करटीका</summary>

आप्यानामिति । छान्दसो ण्यः । आत्म्यानामिति । छान्दसो यः ॥
</details>

## मूलम्
ते दे॒वा आ॒प्येष्व॑मृजत ।
आ॒प्या अ॑मृजत॒ सूर्या᳚भ्युदिते ।
सूर्या᳚भ्युदित॒स्सूर्या॑भिनिम्रुक्ते ॥66॥  

सूर्या॑भिनिम्रुक्तᳵ कुन॒खिनि॑ ।
कु॒न॒खी श्या॒वद॑ति ।
श्या॒वद॑न्नग्रदिधि॒षौ ।
अ॒ग्र॒दि॒धि॒षुᳶ प॑रिवि॒त्ते ।
प॒रि॒वि॒त्तो वी॑र॒हणि॑ ।
वी॒र॒हा ब्र॑ह्म॒हणि॑ ।
तद्ब्र॑ह्म॒हण॒न्नात्य॑च्यवत ।

अ॒न्त॒र्वे॒दि निन॑य॒त्यव॑रुध्यै ।
उल्मु॑केना॒भिगृ॑ह्णाति शृत॒त्वाय॑ ।
शृ॒तका॑मा इव॒ हि दे॒वाः ॥67॥   
<details open><summary>विश्वास-प्रस्तुतिः</summary>

ते दे॒वा आ॒प्येष्व॑मृजत ।  
आ॒प्या अ॑मृजत॒ सूर्या᳚भ्युदिते॒ सूर्या᳚भ्युदित॒स्सूर्या॑भिनिम्रुक्ते॒ सूर्या॑भिनिम्रुक्तᳵ कुन॒खिनि॑ कुन॒खी श्या॒वद॑ति श्या॒वद॑न्नग्रदिधि॒षाव् अग्रदिधि॒षुᳶ प॑रिवि॒त्ते  परिवि॒त्तो वी॑र॒हणि॑ वीर॒हा ब्र॑ह्म॒हणि॒ तद्ब्र॑ह्म॒हण॒न्नात्य॑च्यवत ।  
</details>

<details><summary>मूलम्</summary>

ते दे॒वा आ॒प्येष्व॑मृजत ।  
आ॒प्या अ॑मृजत॒ सूर्या᳚भ्युदिते॒ सूर्या᳚भ्युदित॒स्सूर्या॑भिनिम्रुक्ते॒ सूर्या॑भिनिम्रुक्तᳵ कुन॒खिनि॑ कुन॒खी श्या॒वद॑ति श्या॒वद॑न्नग्रदिधि॒षाव् अग्रदिधि॒षुᳶ प॑रिवि॒त्ते  परिवि॒त्तो वी॑र॒हणि॑ वीर॒हा ब्र॑ह्म॒हणि॒ तद्ब्र॑ह्म॒हण॒न्नात्य॑च्यवत ।  
</details>

<details><summary>भट्टभास्करटीका</summary>

10ते देवा इत्यादि ॥ 'एकताय स्वाहा' इत्यादिभिर्मन्त्रैः स्वरेखासु पात्रनिर्नेजनानां अपां निनयनेन । अथैते आप्या देवाः आत्मीयं पापं सूर्याभ्युदिते अमृजत यमकृतसन्ध्यं सूर्योऽभ्युदेति यमभिलक्ष्योदेति स सूर्येणाभ्युदितः अभिलक्ष्योद्यता दूषितः । 'तृतीया कर्मणि' इति पूर्वपदप्रकृतिस्वरत्वम् । यद्वा - यं सूर्योऽभिमन्यमानः क्रुध्यन्नुदेति स सूर्येणाभ्युदितः संज्ञैषा । सूर्याभिनिम्रुक्त इति । अमृजतेत्येव । एवं सवत्र ।
</details>

<details open><summary>विश्वास-प्रस्तुतिः</summary>

सूर्या॑भिनिम्रुक्तᳵ कुन॒खिनि॑ +++(अमृजत)+++।
</details>

<details><summary>मूलम्</summary>

सूर्या॑भिनिम्रुक्तᳵ कुन॒खिनि॑ +++(अमृजत)+++।
</details>

<details><summary>भट्टभास्करटीका</summary>

सूर्याभ्युदितेन सूर्याभिनिम्रुक्तो गतः । निम्रुक्तः अस्तंगतः । म्रुचुम्लुचु स्तेयकरणे ।
</details>

<details open><summary>विश्वास-प्रस्तुतिः</summary>

कु॒न॒खी श्या॒वद॑ति +++(अमृजत)+++।
</details>

<details><summary>मूलम्</summary>

कु॒न॒खी श्या॒वद॑ति +++(अमृजत)+++।
</details>

<details><summary>भट्टभास्करटीका</summary>

कुनखी कुत्सितनखाख्येन व्याधिविशेषेण तद्वान्, व्याधिविशेषेण दूषितनखः । श्यावदन् व्याधिविशेषेण मलिनदन्तः । 'विभाषा श्यावारोकाभ्याम्' इति दद्भावः ।
</details>

<details open><summary>विश्वास-प्रस्तुतिः</summary>

श्या॒वद॑न्नग्रदिधि॒षौ +++(अमृजत)+++।
</details>

<details><summary>मूलम्</summary>

श्या॒वद॑न्नग्रदिधि॒षौ +++(अमृजत)+++।
</details>

<details><summary>भट्टभास्करटीका</summary>

अग्रदिधिषुः यस्यां ज्येष्ठायामनूढायां कनीयसी ऊढा सा अग्रदिधिषुः । तद्भर्तेत्येके ।
</details>

<details open><summary>विश्वास-प्रस्तुतिः</summary>

अ॒ग्र॒दि॒धि॒षुᳶ प॑रिवि॒त्ते +++(अमृजत)+++।
</details>

<details><summary>मूलम्</summary>

अ॒ग्र॒दि॒धि॒षुᳶ प॑रिवि॒त्ते +++(अमृजत)+++।
</details>

<details><summary>भट्टभास्करटीका</summary>

परिवित्तः ज्येष्ठात्पर्वूमढूवान् अस्यैव ज्येष्ठ इत्येके ।
</details>

<details open><summary>विश्वास-प्रस्तुतिः</summary>

प॒रि॒वि॒त्तो वी॑र॒हणि॑ +++(अमृजत)+++।
</details>

<details><summary>मूलम्</summary>

प॒रि॒वि॒त्तो वी॑र॒हणि॑ +++(अमृजत)+++।
</details>

<details><summary>भट्टभास्करटीका</summary>

वीरहा गर्भघाती । क्षत्रियघातीत्येके ।
</details>

<details open><summary>विश्वास-प्रस्तुतिः</summary>

वी॒र॒हा ब्र॑ह्म॒हणि॑ +++(अमृजत)+++।
</details>

<details><summary>मूलम्</summary>

वी॒र॒हा ब्र॑ह्म॒हणि॑ +++(अमृजत)+++।
</details>

<details><summary>भट्टभास्करटीका</summary>

ब्रह्महा ब्राह्मणं हतवान् । तत् पाप ब्रह्महणं अतिक्रम्य नात्यच्यवत नात्यक्रमत नान्यत्रागच्छत् ।
</details>

<details open><summary>विश्वास-प्रस्तुतिः</summary>

अ॒न्त॒र्वे॒दि निन॑य॒त्यव॑रुध्यै ।  
उल्मु॑केना॒भिगृ॑ह्णाति शृत॒त्वाय॑ ।  
शृ॒तका॑मा इव॒ हि दे॒वाः ॥67॥  
</details>

<details><summary>मूलम्</summary>

अ॒न्त॒र्वे॒दि निन॑य॒त्यव॑रुध्यै ।  
उल्मु॑केना॒भिगृ॑ह्णाति शृत॒त्वाय॑ ।  
शृ॒तका॑मा इव॒ हि दे॒वाः ॥67॥  
</details>

<details><summary>भट्टभास्करटीका</summary>

अन्तर्वेदीत्यादि । निनयनं निपतनं अवरुध्यै कर्मफलस्य लाभाय । अभिग्रहणं उपर्याक्रमणं उल्मुकेनाभितापनं तत् शृतत्वाय भवति शृतं हि देवा कामयन्ते । 'शीलिकामि' इत्यादिना णप्रत्ययः । पूर्वपदप्रकृतिस्वरत्वं च ॥

इति तैत्तिरीये ब्राह्मणे तृतीये द्वितीये अष्टमोऽनुवाकः ॥  

</details>

