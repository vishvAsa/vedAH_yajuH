+++
title = "+०४"
unicode_script = "devanagari"
+++


<details open><summary>विश्वास-प्रसुतिः</summary>

"कर्म॑णे वान्दे॒, वेभ्य॑श् शकेय॒म्" इत्या॑ह॒ शक्त्यै᳚ ।
</details>

<details><summary>मूलम्</summary>

कर्म॑णे वान्दे॒वेभ्य॑श्शकेय॒"मित्या॑ह॒ शक्त्यै᳚ ।
</details>

<details><summary>भट्टभास्कर-टीका</summary>

1कर्मणे वामित्यादि ॥ 'कर्मणे वाम्' इतीह कर्मारम्भे हस्तयोस्संमर्शनम् ।
</details>

<details><summary>भट्टभास्कर-टीका</summary>

1कर्मणे वामित्यादि ॥ 'कर्मणे वाम्' इतीह कर्मारम्भे हस्तयोस्संमर्शनम् ।
</details>

<details open><summary>विश्वास-प्रसुतिः</summary>

य॒ज्ञस्य॒ वै सन्त॑ति॒मनु॑ प्र॒जाᳶ प॒शवो॒ यज॑मानस्य॒ सन्ता॑यन्ते ।   
य॒ज्ञस्य॒ विच्छि॑त्ति॒मनु॑ प्र॒जाᳶ प॒शवो॒ यज॑मानस्य॒ विच्छि॑द्यन्ते ।  
य॒ज्ञस्य॒ सन्त॑तिरसि य॒ज्ञस्य॑ त्वा॒ सन्त॑त्यै स्तृणामि॒ सन्त॑त्यै ।
</details>

<details><summary>मूलम्</summary>

य॒ज्ञस्य॒ वै सन्त॑ति॒मनु॑ प्र॒जाᳶ प॒शवो॒ यज॑मानस्य॒ सन्ता॑यन्ते ।   
य॒ज्ञस्य॒ विच्छि॑त्ति॒मनु॑ प्र॒जाᳶ प॒शवो॒ यज॑मानस्य॒ विच्छि॑द्यन्ते ।  
य॒ज्ञस्य॒ सन्त॑तिरसि य॒ज्ञस्य॑ त्वा॒ सन्त॑त्यै स्तृणामि॒ सन्त॑त्यै ।
</details>

<details><summary>भट्टभास्कर-टीका</summary>

यज्ञस्य वा इति । लक्षणेऽनोः कर्मप्रवचनीयत्वम् ।
</details>

<details open><summary>विश्वास-प्रसुतिः</summary>

"त्वा य॒ज्ञस्ये"त्याह॑व॒नीया॒थ्सन्त॑नोति ।  
यज॑मानस्य प्र॒जायै॑ पशू॒नाꣳ सन्त॑त्यै ।
</details>

<details><summary>मूलम्</summary>

"त्वा य॒ज्ञस्ये"त्याह॑व॒नीया॒थ्सन्त॑नोति ।  
यज॑मानस्य प्र॒जायै॑ पशू॒नाꣳ सन्त॑त्यै ।
</details>

<details><summary>भट्टभास्कर-टीका</summary>

आहवनीयादिति । गार्हपत्यात्प्रक्रम्य संततामुलपराजीं स्तृणात्याहवनीयात् ॥
</details>

<div class="js_include" url="apaH_praNayati"  newLevelForH1="2" includeTitle="true"> </div>  




<details open><summary>विश्वास-प्रसुतिः</summary>

"वेषा॑य॒ त्वे"त्या॑ह ।  
वेषा॑य॒ ह्ये॑नदाद॒त्ते ।
</details>

<details><summary>मूलम्</summary>

"वेषा॑य॒ त्वे"त्या॑ह ।  
वेषा॑य॒ ह्ये॑नदाद॒त्ते ।
</details>

<details><summary>भट्टभास्कर-टीका</summary>

3वेषाय त्वेति शूर्पादानम् ॥ वेषाय व्यापनाय कर्मणे शूर्पमादत्ते॥
</details>

<details open><summary>विश्वास-प्रसुतिः</summary>

"प्रत्यु॑ष्ट॒ꣳ॒ रख्ष॒ᳶ प्रत्यु॑ष्टा॒ अरा॑तय॒" इत्या॑ह ।  
रख्ष॑सा॒मप॑हत्यै ।
</details>

<details><summary>मूलम्</summary>

"प्रत्यु॑ष्ट॒ꣳ॒ रख्ष॒ᳶ प्रत्यु॑ष्टा॒ अरा॑तय॒" इत्या॑ह ।  
रख्ष॑सा॒मप॑हत्यै ।
</details>

<details><summary>भट्टभास्कर-टीका</summary>

4प्रत्युष्टमिति प्रतितपनम् ॥
</details>

<details open><summary>विश्वास-प्रसुतिः</summary>

"धूर॒सी"त्या॑ह।  
ए॒ष वै धुर्यो॒ऽग्निः ।   
तय्ँ यदनु॑पस्पृश्याती॒याद् अ॒ध्व॒र्युञ्च॒ यज॑मानञ्च॒ प्रद॑हेत् ।  
उ॒प॒स्पृश्यात्ये॑त्य् अ॒ध्व॒र्योश्च॒ यज॑मानस्य॒ चाप्र॑दाहाय ।
</details>

<details><summary>मूलम्</summary>

"धूर॒सी"त्या॑ह।  
ए॒ष वै धुर्यो॒ऽग्निः ।   
तय्ँ यदनु॑पस्पृश्याती॒याद् अ॒ध्व॒र्युञ्च॒ यज॑मानञ्च॒ प्रद॑हेत् ।  
उ॒प॒स्पृश्यात्ये॑त्य् अ॒ध्व॒र्योश्च॒ यज॑मानस्य॒ चाप्र॑दाहाय ।
</details>

<details><summary>भट्टभास्कर-टीका</summary>

5धूरसीति धुरोऽभिमर्शनम् ॥ धुर्य इति । यज्ञस्य धुरो वोढा धुर्यः । 'धुरो यढ्ढकौ' ॥
</details>

<details open><summary>विश्वास-प्रसुतिः</summary>

"धूर्व॒ तय्ँ यो᳚स्मान्धूर्व॑ति॒ तन्धू᳚र्व॒ यव्ँव॒यन्धूर्वा॑म॒" इत्या॑ह ।   
द्वौ वाव पुरु॑षौ ।   
यञ्चै॒व धूर्व॑ति॒ यश्चै॑न॒न्धूर्व॑ति॒ तावु॒भौ शु॒चाऽर्प॑यति ।
</details>

<details><summary>मूलम्</summary>

"धूर्व॒ तय्ँ यो᳚स्मान्धूर्व॑ति॒ तन्धू᳚र्व॒ यव्ँव॒यन्धूर्वा॑म॒" इत्या॑ह ।   
द्वौ वाव पुरु॑षौ ।   
यञ्चै॒व धूर्व॑ति॒ यश्चै॑न॒न्धूर्व॑ति॒ तावु॒भौ शु॒चाऽर्प॑यति ।
</details>

<details><summary>भट्टभास्कर-टीका</summary>

6धूर्वन्तमिति ॥ धुर्वी हिंसायाम् । 'उपधायां च' इति दीर्घत्वम् ॥
</details>

<details open><summary>विश्वास-प्रसुतिः</summary>

"त्वन्दे॒वाना॑मसि॒ सस्नि॑तम॒म्पप्रि॑तम॒ञ्जुष्ट॑तम॒व्ँवह्नि॑तमन्देव॒हूत॑म॒म्" इत्या॑ह ।   
य॒था॒य॒जुरे॒वैतत् ॥ 31॥

अह्रु॑तमसि हवि॒र्धान॒मित्या॒हाना᳚र्त्यै ।  
"दृꣳह॑स्व॒ मा ह्वा॒"रित्या॑ह॒ धृत्यै᳚ ।
</details>

<details><summary>मूलम्</summary>

"त्वन्दे॒वाना॑मसि॒ सस्नि॑तम॒म्पप्रि॑तम॒ञ्जुष्ट॑तम॒व्ँवह्नि॑तमन्देव॒हूत॑म॒"मित्या॑ह ।   
य॒था॒य॒जुरे॒वैतत् ॥ 31॥

अह्रु॑तमसि हवि॒र्धान॒मित्या॒हाना᳚र्त्यै ।  
"दृꣳह॑स्व॒ मा ह्वा॒"रित्या॑ह॒ धृत्यै᳚ ।
</details>

<details><summary>भट्टभास्कर-टीका</summary>

7त्वं देवानामिति अनसोऽभिमन्त्रणम् ॥ यथायजुर्वदति अनसो माहात्म्यं तथा सर्वमेतदस्त्वेव ॥
</details>

<details open><summary>विश्वास-प्रसुतिः</summary>

"मि॒त्रस्य॑ त्वा॒ चख्षु॑षा॒ प्रेख्ष॒" इत्या॑ह मित्र॒त्वाय॑ ।   
"मा भेर्मा सव्ँ वि॑क्था॒ मा त्वा॑ हिꣳसिष॒म्" इत्या॒हाहिꣳ॑सायै ।   
यद्वै किञ्च॒ वातो॒ नाभि॒वाति॒ तथ्सर्व॑व्ँवरुणदेव॒त्य᳚म् ।
</details>

<details><summary>मूलम्</summary>

"मि॒त्रस्य॑ त्वा॒ चख्षु॑षा॒ प्रेख्ष॒" इत्या॑ह मित्र॒त्वाय॑ ।   
"मा भेर्मा सव्ँ वि॑क्था॒ मा त्वा॑ हिꣳसिष॒म्" इत्या॒हाहिꣳ॑सायै ।   
यद्वै किञ्च॒ वातो॒ नाभि॒वाति॒ तथ्सर्व॑व्ँवरुणदेव॒त्य᳚म् ।
</details>

<details><summary>भट्टभास्कर-टीका</summary>

8मित्रस्य त्वेति पुरोडाशीयानां प्रोक्षणम् ॥
</details>

<details open><summary>विश्वास-प्रसुतिः</summary>

"उ॒रु वाता॒ये"त्या॑ह ।   
अवा॑रुणमे॒वैन॑त्करोति ।
</details>

<details><summary>मूलम्</summary>

"उ॒रु वाता॒ये"त्या॑ह ।   
अवा॑रुणमे॒वैन॑त्करोति ।
</details>

<details><summary>भट्टभास्कर-टीका</summary>

9उरुवातायेति तृणादिनिरसनम् ॥ यद्वातो न प्रविशति तद्वरुणदेवत्यं वारकेण तमसा गृहीतं, तत् तस्मात् तृणादिनिरसनेन वातसञ्चारार्थं महानवकाशः क्रियत इति यावत् ॥
</details>

<details open><summary>विश्वास-प्रसुतिः</summary>

"दे॒वस्य॑ त्वा सवि॒तुᳶ प्र॑स॒व" इत्या॑ह॒ प्रसू᳚त्यै ।

"अ॒श्विनो᳚र्बा॒हुभ्या॒म्" इत्या॑ह ॥ 32॥  
अ॒श्विनौ॒ हि दे॒वाना॑मध्व॒र्यू आस्ता᳚म् ।

"पू॒ष्णो हस्ता᳚भ्या॒म्" इत्या॑ह॒ यत्यै᳚ ।

"अ॒ग्नये॒ जुष्ट॒न्निर्व॑पा॒मी"त्या॑ह ।  
अ॒ग्नय॑ ए॒वैना॒ञ्जुष्ट॒न्निर्व॑पति ।

त्रिर्यजु॑षा ।   
त्रय॑ इ॒मे लो॒काः ।  
ए॒षाल्ँ लो॒काना॒माप्त्यै᳚ ।

तू॒ष्णीञ्च॑तु॒र्थम् ।  
अप॑रिमितमे॒वाव॑रुन्धे ।
स ए॒वमे॒वानु॑पू॒र्वꣳ ह॒वीꣳषि॒ निर्व॑पति ॥33॥
</details>

<details><summary>मूलम्</summary>

"दे॒वस्य॑ त्वा सवि॒तुᳶ प्र॑स॒व" इत्या॑ह॒ प्रसू᳚त्यै ।

"अ॒श्विनो᳚र्बा॒हुभ्या॒"मित्या॑ह ॥ 32॥  
अ॒श्विनौ॒ हि दे॒वाना॑मध्व॒र्यू आस्ता᳚म् ।

"पू॒ष्णो हस्ता᳚भ्या॒"मित्या॑ह॒ यत्यै᳚ ।

"अ॒ग्नये॒ जुष्ट॒न्निर्व॑पा॒मी"त्या॑ह ।  
अ॒ग्नय॑ ए॒वैना॒ञ्जुष्ट॒न्निर्व॑पति ।

त्रिर्यजु॑षा ।   
त्रय॑ इ॒मे लो॒काः ।  
ए॒षाल्ँ लो॒काना॒माप्त्यै᳚ ।

तू॒ष्णीञ्च॑तु॒र्थम् ।  
अप॑रिमितमे॒वाव॑रुन्धे ।
स ए॒वमे॒वानु॑पू॒र्वꣳ ह॒वीꣳषि॒ निर्व॑पति ॥33॥
</details>

<details><summary>भट्टभास्कर-टीका</summary>

10देवस्यत्वेति हविषो निर्वापणम् ॥ व्याख्यातम् । हवींषीति । अग्नीषोमीयादीनि ॥
</details>

<details open><summary>विश्वास-प्रसुतिः</summary>

"इ॒दन्दे॒वाना॑मि॒दमु॑ नस्स॒हे"त्या॑ह॒ व्यावृ॑त्यै ।
</details>

<details><summary>मूलम्</summary>

"इ॒दन्दे॒वाना॑मि॒दमु॑ नस्स॒हे"त्या॑ह॒ व्यावृ॑त्यै ।
</details>

<details><summary>भट्टभास्कर-टीका</summary>

11इदं देवानामिति निरुप्ताभिमर्शनम् ॥ इदमु न इति निरुप्तशेषाभिमर्शनम् । व्यावृत्तिः निरुप्तानिरुप्तविभागः ॥
</details>

<details open><summary>विश्वास-प्रसुतिः</summary>

"स्फा॒त्यै त्वा॒ नारा᳚त्या॒" इत्या॑ह॒ गुप्त्यै᳚ ।
</details>

<details><summary>मूलम्</summary>

"स्फा॒त्यै त्वा॒ नारा᳚त्या॒" इत्या॑ह॒ गुप्त्यै᳚ ।
</details>

<details open><summary>विश्वास-प्रसुतिः</summary>

तम॑सीव॒ वा ए॒षो᳚ऽन्तश्च॑रति॒ यᳶ प॑री॒णहि॑ ।
</details>

<details><summary>मूलम्</summary>

तम॑सीव॒ वा ए॒षो᳚ऽन्तश्च॑रति ।
यᳶ प॑री॒णहि॑ ।
</details>

<details><summary>भट्टभास्कर-टीका</summary>

12स्फात्या इति कोष्ठादौ शिष्टावपनम् ॥ परीणत् गहम्, आवपनं वा ॥
</details>

<details open><summary>विश्वास-प्रसुतिः</summary>

"सुव॑र॒भि विख्ये॑षव्ँ वैश्वान॒रञ्ज्योति॒"रित्या॑ह ।
</details>

<details><summary>मूलम्</summary>

"सुव॑र॒भि विख्ये॑षव्ँ वैश्वान॒रञ्ज्योति॒"रित्या॑ह ।
</details>

<details><summary>भट्टभास्कर-टीका</summary>

13सुवरिति आहवनीयानुवीक्षणम् ॥
</details>

<details open><summary>विश्वास-प्रसुतिः</summary>

सुव॑रे॒वाभि विप॑श्यति वैश्वान॒रञ्ज्योतिः॑ ।   
द्यावा॑पृथि॒वी ह॒विषि॑ गृही॒त उद॑वेपेताम् ।
</details>

<details><summary>मूलम्</summary>

सुव॑रे॒वाभि विप॑श्यति वैश्वान॒रञ्ज्योतिः॑ ।   
द्यावा॑पृथि॒वी ह॒विषि॑ गृही॒त उद॑वेपेताम् ।
</details>

<details><summary>भट्टभास्कर-टीका</summary>

सुवरेवेति । सुष्ठु श्रेयसां गमयितृ ज्योतिः आहवनीयम् ॥
</details>

<details open><summary>विश्वास-प्रसुतिः</summary>

"दृꣳह॑न्ता॒न्दुर्या॒ द्यावा॑पृथि॒व्यो"रित्या॑ह ।  
गृ॒हाणा॒न्द्यावा॑पृथि॒व्योर्धृत्यै᳚ ।
</details>

<details><summary>मूलम्</summary>

"दृꣳह॑न्ता॒न्दुर्या॒ द्यावा॑पृथि॒व्यो"रित्या॑ह ।  
गृ॒हाणा॒न्द्यावा॑पृथि॒व्योर्धृत्यै᳚ ।
</details>

<details><summary>भट्टभास्कर-टीका</summary>

14दृंहन्तामिति गृहानुवीक्षणम् ॥
</details>

<details open><summary>विश्वास-प्रसुतिः</summary>

"उ॒र्व॑न्तरि॑ख्ष॒मन्वि॒ही"त्या॑ह॒ गत्यै᳚ ।
</details>

<details><summary>मूलम्</summary>

"उ॒र्व॑न्तरि॑ख्ष॒मन्वि॒ही"त्या॑ह॒ गत्यै᳚ ।
</details>

<details><summary>भट्टभास्कर-टीका</summary>

15उर्विति गमनम् ॥
</details>

<details open><summary>विश्वास-प्रसुतिः</summary>

"अदि॑त्यास्त्वो॒पस्थे॑ सादया॒मी"त्या॑ह ।  
इ॒यव्ँ वा अदि॑तिः ।   
अ॒स्या ए॒वैन॑दु॒पस्थे॑ सादयति ।
</details>

<details><summary>मूलम्</summary>

"अदि॑त्यास्त्वो॒पस्थे॑ सादया॒मी"त्या॑ह ।  
इ॒यव्ँ वा अदि॑तिः ।   
अ॒स्या ए॒वैन॑दु॒पस्थे॑ सादयति ।
</details>

<details><summary>भट्टभास्कर-टीका</summary>

16अदित्या इति परेण गार्हपत्यमाहवनीयं वा सादनम् ॥
</details>

<details open><summary>विश्वास-प्रसुतिः</summary>

"अग्ने॑ ह॒व्यꣳ र॑ख्ष॒स्वे"त्या॑ह॒ गुप्त्यै᳚ ॥34॥
</details>

<details><summary>मूलम्</summary>

"अग्ने॑ ह॒व्यꣳ र॑ख्ष॒स्वे"त्या॑ह॒ गुप्त्यै᳚ ॥34॥
</details>

<details><summary>भट्टभास्कर-टीका</summary>

17अग्ने हव्यमिति गार्हपत्याभिमन्त्रणम् ॥
</details>

इति ब्राह्मणे तृतीये द्वितीये चतुर्थोऽनुवाकः ॥  
