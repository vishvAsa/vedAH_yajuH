---
title: २०
unicode_script: devanagari
---

<details open><summary>विश्वास-प्रस्तुतिः</summary>

राज्जु॑दालमग्नि॒ष्ठम्मि॑नोति ।  
भ्रू॒ण॒ह॒त्याया॒ अप॑हत्यै ।  
</details>

<details><summary>मूलम्</summary>

राज्जु॑दालमग्नि॒ष्ठम्मि॑नोति ।  
भ्रू॒ण॒ह॒त्याया॒ अप॑हत्यै ।  
</details>

<details><summary>भट्टभास्करटीका</summary>

1राज्जुदालमित्यादि ॥ अग्निसकाशे तिष्ठतीत्यग्निष्ठः तं मिनोति ऊर्ध्वं स्थापयति । राज्जुदालः श्लेष्मातकः तत् भ्रूणहत्यानां महापातकानां पापानां अपघाताय भवति । गर्भो भ्रूण इति केचित् । चतुर्वेदी भ्रूण इत्यन्ये । क्षत्रियो भ्रूण इत्यपरे । 'हनस्त च' इति क्यप् ।  
</details>

<details open><summary>विश्वास-प्रस्तुतिः</summary>

पौतु॑द्रवाव॒भितो॑ भवतः ।  
पुण्य॑स्य ग॒न्धस्याव॑रुध्यै ।  
</details>

<details><summary>मूलम्</summary>

पौतु॑द्रवाव॒भितो॑ भवतः ।  
पुण्य॑स्य ग॒न्धस्याव॑रुध्यै ।  
</details>

<details><summary>भट्टभास्करटीका</summary>

पौतुद्रवौ देवदारुमयौ अग्निष्ठमभितो भवतः पुण्यात्मनो गन्धस्यावरोधाय भवति ।  
</details>

<details open><summary>विश्वास-प्रस्तुतिः</summary>

भ्रू॒ण॒ह॒त्यामे॒वास्मा॑दप॒हत्य॑ ।  
पुण्ये॑न ग॒न्धेनो॑भ॒यत॒ᳶ परि॑गृह्णाति ।  
</details>

<details><summary>मूलम्</summary>

भ्रू॒ण॒ह॒त्यामे॒वास्मा॑दप॒हत्य॑ ।  
पुण्ये॑न ग॒न्धेनो॑भ॒यत॒ᳶ परि॑गृह्णाति ।  
</details>

<details><summary>भट्टभास्करटीका</summary>

यस्मादेते त्रयो यूपा भवन्ति तस्मात् भ्रूणहत्यादिकमपि महापापं अस्मात् यजमानादपहत्य पुण्यलक्षणेन गन्धेन एनं यजमानं उभयतः उभयोर्वयसोरुभयोर्वा लोकयोः परिगृह्णाति ॥
</details>

<details open><summary>विश्वास-प्रस्तुतिः</summary>

षड्बै॒ल्॒वा भ॑वन्ति ।  
ब्र॒ह्म॒व॒र्च॒सस्याव॑रुध्यै ।  

षट्खा॑दि॒राः ।  
तेज॒सोऽव॑रुध्यै ॥77॥  

षट्पा॑ला॒शाः ।  
सो॒म॒पी॒थस्याव॑रुध्यै ।  

एक॑विꣳशति॒स्सम्प॑द्यन्ते ।  
एक॑विꣳशति॒र्वै दे॑वलो॒काः ।  
द्वाद॑श॒ मासा॒ᳶ पञ्च॒र्तवः॑ ।  

त्रय॑ इ॒मे लो॒काः ।  
अ॒सावा॑दि॒त्य एक॑वि॒ꣳ॒शः ।  

ए॒ष सु॑व॒र्गो लो॒कः ।  
सु॒व॒र्गस्य॑ लो॒कस्य॒ सम॑ष्ट्यै ।  
</details>

<details><summary>मूलम्</summary>

षड्बै॒ल्॒वा भ॑वन्ति ।  
ब्र॒ह्म॒व॒र्च॒सस्याव॑रुध्यै ।  

षट्खा॑दि॒राः ।  
तेज॒सोऽव॑रुध्यै ॥77॥  

षट्पा॑ला॒शाः ।  
सो॒म॒पी॒थस्याव॑रुध्यै ।  

एक॑विꣳशति॒स्सम्प॑द्यन्ते ।  
एक॑विꣳशति॒र्वै दे॑वलो॒काः ।  
द्वाद॑श॒ मासा॒ᳶ पञ्च॒र्तवः॑ ।  

त्रय॑ इ॒मे लो॒काः ।  
अ॒सावा॑दि॒त्य एक॑वि॒ꣳ॒शः ।  

ए॒ष सु॑व॒र्गो लो॒कः ।  
सु॒व॒र्गस्य॑ लो॒कस्य॒ सम॑ष्ट्यै ।  
</details>

<details><summary>भट्टभास्करटीका</summary>

2षडिति ॥ अभित इत्येव । पौतुद्रवावभितो दक्षिणतस्त्रय उत्तरतश्च त्रयो बैल्वा भवन्ति । एवं खादिरपालाशानां द्रष्टव्यः । एवमेषा यूपैकविंशतिः प्रदर्शिता । गतमन्यत् ॥
</details>

<details open><summary>विश्वास-प्रस्तुतिः</summary>

श॒तम्प॒शवो॑ भवन्ति ॥78॥  
श॒तायु॒ᳶ पुरु॑षश्श॒तेन्द्रि॑यः ।  
आयु॑ष्ये॒वेन्द्रि॒ये प्रति॑तिष्ठति ।  
</details>

<details><summary>मूलम्</summary>

श॒तम्प॒शवो॑ भवन्ति ॥78॥  
श॒तायु॒ᳶ पुरु॑षश्श॒तेन्द्रि॑यः ।  
आयु॑ष्ये॒वेन्द्रि॒ये प्रति॑तिष्ठति ।  
</details>

<details><summary>भट्टभास्करटीका</summary>

3शतं पशव इति ॥ एकोनविंशत्यधिकपञ्चशतसंख्यानां पशूनां अवयुत्यानुवादस्स्तुत्यर्थः शतस्य । यद्वा - बहवश्चोदितसंख्याः पशवो भवन्तीत्यर्थः ।  
</details>

<details open><summary>विश्वास-प्रस्तुतिः</summary>

सर्व॒व्ँवा अ॑श्वमे॒ध्याप्नो॑ति ।  
</details>

<details><summary>मूलम्</summary>

सर्व॒व्ँवा अ॑श्वमे॒ध्याप्नो॑ति ।  
</details>

<details><summary>भट्टभास्करटीका</summary>

तदेवाह - सर्वं वा इति । सर्वमभिमतमर्थमश्वमेधयाजी प्राप्नोति । तस्मात् बहवः पशवो भवन्तीति चोदितसंख्यास्तुतिः ।  
</details>

<details open><summary>विश्वास-प्रस्तुतिः</summary>

अप॑रिमिता भवन्ति ।  
अप॑रिमित॒स्याव॑रुध्यै ।  
</details>

<details><summary>मूलम्</summary>

अप॑रिमिता भवन्ति ।  
अप॑रिमित॒स्याव॑रुध्यै ।  
</details>

<details><summary>भट्टभास्करटीका</summary>

पक्षान्तरमाह - अपरिमिता इति । सर्वं वा इत्युत्तरशेषो वा, सर्वं खल्वभिमतमश्वमेधयाजी प्राप्तुमर्हति । तस्मादपरिमिताः पशवो भवन्ति अपरिमितस्य फलस्य लाभाय ॥ अत्रैषा पशुसंख्या-
अश्वस्तूपरगोमृगौ तुरगपर्यङ्ग्या दश व्युत्तराः   ।  
सन्त्यष्टादशिनस्त्वशीतिशतकं द्वाविंशतिः द्वन्द्विनः ।   

सन्त्येकादशिनस्तथा प्रकृतिजैर्द्वाविंशतिर्वैकृताः ।    
चातुर्मास्यपशूनवैहि सशतां पञ्चाधिकां त्रिंशतम् ॥   

भूयः पञ्चदशैव पञ्चदशिनो ग्राम्या नवत्युत्तरान्।  
आरण्यान् त्रिशतान्यथर्तु (र्हितान्) पशवस्त्वष्टा दशारण्यजाः ।  

ज्ञेयास्सूकरपूर्वकास्तु दशतोत्रैकादशैते शतं ।  
सर्वे पञ्चशती भवन्ति पशवोऽथैकोनिता विंशतिः ॥
</details>

## मूलम् 
ब्र॒ह्म॒वा॒दिनो॑ वदन्ति ।  
कस्मा᳚थ्स॒त्यात् ।  
द॒ख्षि॒ण॒तो᳚ऽन्येषा᳚म्पशू॒नाम॑व॒द्यन्ति॑ ।  
उ॒त्त॒र॒तोऽश्व॒स्येति॑ ।  
<details open><summary>विश्वास-प्रस्तुतिः</summary>

ब्र॒ह्म॒वा॒दिनो॑ वदन्ति॒ "कस्मा᳚थ्स॒त्यात् दख्षिण॒तो᳚ऽन्येषा᳚म्पशू॒नाम॑व॒द्यन्त्य्॑ उत्तर॒तोऽश्व॒स्ये"ति॑ ।  

वा॒रुणो॒ वा अश्वः॑ ॥79॥  
ए॒षा वै वरु॑णस्य॒ दिक् ।  
स्वाया॑मे॒वास्य॑ दि॒श्यव॑द्यति ।  

यदित॑रेषाम्पशू॒नाम॑व॒द्यति॑ ।  
श॒त॒दे॒व॒त्य॑न्तेनाव॑रुन्धे ।  
</details>

<details><summary>मूलम्</summary>

ब्र॒ह्म॒वा॒दिनो॑ वदन्ति॒ "कस्मा᳚थ्स॒त्यात् दख्षिण॒तो᳚ऽन्येषा᳚म्पशू॒नाम॑व॒द्यन्त्य्॑ उत्तर॒तोऽश्व॒स्ये"ति॑ ।  

वा॒रुणो॒ वा अश्वः॑ ॥79॥  
ए॒षा वै वरु॑णस्य॒ दिक् ।  
स्वाया॑मे॒वास्य॑ दि॒श्यव॑द्यति ।  

यदित॑रेषाम्पशू॒नाम॑व॒द्यति॑ ।  
श॒त॒दे॒व॒त्य॑न्तेनाव॑रुन्धे ।  
</details>

<details><summary>भट्टभास्करटीका</summary>

4द्वितीयेऽहनि उख्थ्ये एते पशव आलभ्यन्ते सौम्यत्वात् शान्तत्वात् वा । तस्मात् स्वायामेव दिशि अवदाय सादितं भवति । यतश्च इतरेषां सर्वेषामेव पशूनां दक्षिणतोऽवद्यति, बहुदेवत्यं यागफलं तेन लभते ॥
</details>

<details open><summary>विश्वास-प्रस्तुतिः</summary>

चि॒ते᳚ऽग्नावधि॑ वैत॒से कटेऽश्व॑ञ्चिनोति ।  
</details>

<details><summary>मूलम्</summary>

चि॒ते᳚ऽग्नावधि॑ वैत॒से कटेऽश्व॑ञ्चिनोति ।  
</details>

<details><summary>भट्टभास्करटीका</summary>

5वेतसनिर्मिते कटे आस्तीर्णे अश्वं प्राञ्चं चिनोति प्राक्छिरसं शाययति ।  
</details>

<details open><summary>विश्वास-प्रस्तुतिः</summary>

अ॒फ्सुयो॑नि॒र्वा अश्वः॑ ।  
अ॒फ्सु॒जो वे॑त॒सः ।  
स्व ए॒वैन॒य्ँयोनौ॒ प्रति॑ष्ठापयति ।  

पु॒रस्ता᳚त्प्र॒त्यञ्च॑न्तूप॒रञ्चि॑नोति ।  
प॒श्चात्प्रा॒चीन॑ङ्गोमृ॒गम् ॥80॥  
</details>

<details><summary>मूलम्</summary>

अ॒फ्सुयो॑नि॒र्वा अश्वः॑ ।  
अ॒फ्सु॒जो वे॑त॒सः ।  
स्व ए॒वैन॒य्ँयोनौ॒ प्रति॑ष्ठापयति ।  

पु॒रस्ता᳚त्प्र॒त्यञ्च॑न्तूप॒रञ्चि॑नोति ।  
प॒श्चात्प्रा॒चीन॑ङ्गोमृ॒गम् ॥80॥  
</details>

<details><summary>भट्टभास्करटीका</summary>

अप्सुयोनिर्वा इत्यादि । गतम् । तूपरः शृङ्गहीनः तमग्नेः पुरस्तात् प्रत्यक्छिरसं चिनोति गोमृगः हिंसारुचिः बलीवर्दः, तमग्नेः पश्चात् प्राक्छिरसं चिनोति ।  
</details>

<details open><summary>विश्वास-प्रस्तुतिः</summary>

प्रा॒णा॒पा॒नावे॒वास्मि᳚न्थ्स॒म्यञ्चौ॑ दधाति ।  
</details>

<details><summary>मूलम्</summary>

प्रा॒णा॒पा॒नावे॒वास्मि᳚न्थ्स॒म्यञ्चौ॑ दधाति ।  
</details>

<details><summary>भट्टभास्करटीका</summary>

एवं कुर्वन् प्राणापानौ च यजमाने सम्यञ्चौ समीचीनगती स्थापयति ।  
</details>

<details open><summary>विश्वास-प्रस्तुतिः</summary>

अश्व॑न्तूप॒रङ्गो॑मृ॒गमिति॑ सर्व॒हुत॑ ए॒ताञ्जु॑होति ।  
ए॒षाल्ँलो॒काना॑म॒भिजि॑त्यै ।  
</details>

<details><summary>मूलम्</summary>

अश्व॑न्तूप॒रङ्गो॑मृ॒गमिति॑ सर्व॒हुत॑ ए॒ताञ्जु॑होति ।  
ए॒षाल्ँलो॒काना॑म॒भिजि॑त्यै ।  
</details>

<details><summary>भट्टभास्करटीका</summary>

सर्वहुतं इति । कर्मणि क्विप् । वैतसेन कटेनाश्वतूपरगोमृगान् सर्वहुतं जुहोति । लोकत्रयाभिजयाय तद्भवति ॥
</details>

<details open><summary>विश्वास-प्रस्तुतिः</summary>

आ॒त्मना॒ऽभिजु॑होति ।  
सात्मा॑नमे॒वैन॒ꣳ॒ सत॑नुङ्करोति ।  
</details>

<details><summary>मूलम्</summary>

आ॒त्मना॒ऽभिजु॑होति ।  
सात्मा॑नमे॒वैन॒ꣳ॒ सत॑नुङ्करोति ।  
</details>

<details><summary>भट्टभास्करटीका</summary>

6आत्मनेति ॥ अत्मीयशरीरावयवसंबन्धिभिः 'स्तेगाब्दंष्ट्राभ्याम्' इत्येतैरनुवाकैर्हुतमश्वमाज्येन अभिजुहोति हुतस्योपरि जुहोतीत्यर्थः । एनं हुतमश्वं सात्मानं सशरीरं सतनुं सर्वशरीरावयवसहितं च करोति ।  
</details>

<details open><summary>विश्वास-प्रस्तुतिः</summary>

सात्मा॒ऽमुष्मि॑ल्ँलो॒के भ॑वति ।  
य ए॒वव्ँवेद॑ ।  
</details>

<details><summary>मूलम्</summary>

सात्मा॒ऽमुष्मि॑ल्ँलो॒के भ॑वति ।  
य ए॒वव्ँवेद॑ ।  
</details>

<details><summary>भट्टभास्करटीका</summary>

एवं वेदिता अमुष्मिन् लोके सात्मा सशरीर एव भवति गच्छति ।  
</details>

<details open><summary>विश्वास-प्रस्तुतिः</summary>

अथो॒ वसो॑रे॒व धारा॒न्तेनाव॑रुन्धे ।  
</details>

<details><summary>मूलम्</summary>

अथो॒ वसो॑रे॒व धारा॒न्तेनाव॑रुन्धे ।  
</details>

<details><summary>भट्टभास्करटीका</summary>

अथो अपिच वसोर्धारां धनपरंपरां तेन होमेन लभते कर्ता तस्य वेदिता च ॥
</details>

<details open><summary>विश्वास-प्रस्तुतिः</summary>

"इ॒लु॒वर्दा॑य॒ स्वाहा॑ बलि॒वर्दा॑य॒ स्वाहे''त्या॑ह ।  
स॒व्ँव॒थ्स॒रो वा इ॑लु॒वर्दः॑ ।  
प॒रि॒व॒थ्स॒रो ब॑लि॒वर्दः॑ ।  
</details>

<details><summary>मूलम्</summary>

"इ॒लु॒वर्दा॑य॒ स्वाहा॑ बलि॒वर्दा॑य॒ स्वाहे''त्या॑ह ।  
स॒व्ँव॒थ्स॒रो वा इ॑लु॒वर्दः॑ ।  
प॒रि॒व॒थ्स॒रो ब॑लि॒वर्दः॑ ।  
</details>

<details><summary>भट्टभास्करटीका</summary>

7संवत्सरो वा इति ॥ इदानीं ध्रियत इति इलुवर्दः । परस्तात् ध्रियत इति परिवत्सरो द्वितीयो वत्सरो बलिवर्दः पृषोदरादित्वादभीष्टस्वरूपसिद्धिः ।  
</details>

<details open><summary>विश्वास-प्रस्तुतिः</summary>

स॒व्ँव॒थ्स॒रादे॒व प॑रिवथ्स॒रादायु॒रव॑रुन्धे ।  
आयु॑रे॒वास्मि॑न्दधाति ।  
</details>

<details><summary>मूलम्</summary>

स॒व्ँव॒थ्स॒रादे॒व प॑रिवथ्स॒रादायु॒रव॑रुन्धे ।  
आयु॑रे॒वास्मि॑न्दधाति ।  
</details>

<details><summary>भट्टभास्करटीका</summary>

एवं संवत्सरपरिवत्सराभ्यां हेतुभ्यां तदात्मकं सर्वमायुरवरुन्धे न पुरुषायुषमध्ये म्रियते । तस्मादाभ्यां होमाभ्यामायुरस्मिन् यजमाने स्थापयति पूर्वैर्वसुधारालाभम् ।  
</details>

<details open><summary>विश्वास-प्रस्तुतिः</summary>

तस्मा॑दश्वमेधया॒जी ज॒रसा॑ वि॒स्रसा॒मुल्ँलो॒कमे॑ति ॥81॥  
</details>

<details><summary>मूलम्</summary>

तस्मा॑दश्वमेधया॒जी ज॒रसा॑ वि॒स्रसा॒मुल्ँलो॒कमे॑ति ॥81॥  
</details>

<details><summary>भट्टभास्करटीका</summary>

यस्मादेवं तस्मात् अश्वमेधयाजी जरसा तन्वा विस्रसा हस्तपादादिविस्त्रंसनेन च इत्थंभूतस्सर्वमायुरवाप्य कृतार्थः अमुं लोकं गच्छति । जराग्रहणं चायुःकार्त्स्न्यार्थम् । अभिनवदेह एव पुरुषायुर्जीवति ॥



इति तैत्तिरीये ब्राह्मणे तृतीयेऽष्टके अष्टमप्रपाठके विंशोऽनुवाकः ॥  

</details>

