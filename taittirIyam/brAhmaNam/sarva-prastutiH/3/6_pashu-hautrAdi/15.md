---
title: १५, सूक्तवाकप्रैषाः
unicode_script: devanagari
---

<details><summary>मूलम्</summary>

अ॒ग्निम॒द्य होता॑रमवृणीता॒यय्ँयज॑मान॒ᳶ पच॑न्प॒क्तीᳶ पच॑न्पुरो॒डाश॑म्ब॒ध्नन्नि॑न्द्रा॒ग्निभ्या॒ञ्छागꣳ॑ सूप॒स्था अ॒द्य दे॒वो वन॒स्पति॑रभवदिन्द्रा॒ग्निभ्या॒ञ्छागे॒नाघ॑स्ता॒न्तम्मे॑द॒स्तᳶ प्रति॑पच॒ताग्र॑भीष्टा॒मवी॑वृधेताम्पुरो॒डाशे॑न॒ त्वाम॒द्यर्ष॑ आर्षेय ऋषीणान्नपादवृणीता॒यय्ँयज॑मानो ब॒हुभ्य॒ आ सङ्ग॑तेभ्य ए॒ष मे॑ दे॒वेषु॒ वसु॒ वार्या य॑ख्ष्यत॒ इति॒ ता या दे॒वा दे॑व॒दाना॒न्यदु॒स्तान्य॑स्मा॒ आ च॒ शास्वा च॑ गुरस्वेषि॒तश्च॑ होत॒रसि॑ भद्र॒वाच्या॑य॒ प्रेषि॑तो॒ मानु॑षस्सूक्तवा॒काय॑ सू॒क्ता ब्रू॑हि ॥37॥  
</details>

<details open><summary>विश्वास-प्रस्तुतिः</summary>

अ॒ग्निम॒द्य होता॑रमवृणीत ।  
अ॒यय्ँयज॑मान॒ᳶ पच॑न्प॒क्तीᳶ  पच॑न्पुरो॒डाश॑म्ब॒ध्नन् ।  

इन्द्रा॒ग्निभ्या॒ञ्छागꣳ॑ ..
</details>

<details><summary>मूलम्</summary>

अ॒ग्निम॒द्य होता॑रमवृणीत ।  
अ॒यय्ँयज॑मान॒ᳶ पच॑न्प॒क्तीᳶ  पच॑न्पुरो॒डाश॑म्ब॒ध्नन् ।  

इन्द्रा॒ग्निभ्या॒ञ्छागꣳ॑ ..
</details>

<details><summary>भट्टभास्कर-टीका</summary>

1अथ सूक्तवाकप्रैषा मैत्रावरुणस्य - अग्निमद्येति ॥ अद्य अस्मिन्नहनि अयं यजमानः अग्निं होतारं अवृणीत पक्तव्यानि पचन् पुरोडाशं च विशेषेण पचन् इन्द्राग्निभ्यां छागं बध्नन् यूपे नियुञ्जन् अग्निमवृणीत ।
</details>

<details open><summary>विश्वास-प्रस्तुतिः</summary>

सूप॒स्था अ॒द्य दे॒वो वन॒स्पति॑रभवदिन्द्रा॒ग्निभ्या॑म्  ।
</details>

<details><summary>मूलम्</summary>

सूप॒स्था अ॒द्य दे॒वो वन॒स्पति॑रभवदिन्द्रा॒ग्निभ्या॑म्  ।
</details>

<details><summary>भट्टभास्कर-टीका</summary>

अथ अद्य देवनशीलो वनस्पतिः सूपस्थाः सूपस्थानः अभवत् । इन्द्राग्निभ्यां इन्द्राग्न्योः संबन्धिना छागेन सूपस्थानोऽभवत् ।   
</details>

<details open><summary>विश्वास-प्रस्तुतिः</summary>

अघ॑स्ताम् ।  
</details>

<details><summary>मूलम्</summary>

अघ॑स्ताम् ।  
</details>

<details><summary>भट्टभास्कर-टीका</summary>

अघस्तां तं मेदस्तः तं पशुं मेदस्तो वपाया आलभ्य इन्द्राग्नी अघस्तां अभक्षयताम् । अत्तेः 'लुङ्सनोः घसॢ' इति घस्लादेशः,'मन्त्रे घस' इति च्लेर्लुक्, वाक्यादित्वादाख्यातं न निहन्यते ।
</details>

<details open><summary>विश्वास-प्रस्तुतिः</summary>

तम्मे॑द॒स्तᳶ प्रति॑पच॒ताग्र॑भीष्टा॒म् ।   
</details>

<details><summary>मूलम्</summary>

तम्मे॑द॒स्तᳶ प्रति॑पच॒ताग्र॑भीष्टा॒म् ।   
</details>

<details><summary>भट्टभास्कर-टीका</summary>

अथ प्रति पचताऽग्रभीष्टां पचता पचनानि पक्वानि सर्वाणि । पचेरौणादिकोऽतच्प्रत्ययः ।  
प्रत्यग्रभीष्टां प्रतिगृहीतवन्तौ इन्द्राग्नी । 'हृग्रहोर्भः' इति भत्वम् ।
</details>

<details open><summary>विश्वास-प्रस्तुतिः</summary>

अवी॑वृधेताम् पुरो॒डाशे॑न  ।   
</details>

<details><summary>मूलम्</summary>

अवी॑वृधेताम् पुरो॒डाशे॑न  ।   
</details>

<details><summary>भट्टभास्कर-टीका</summary>

किञ्च - ताविन्द्राग्नी पुरोडाशेन आत्मानं अवीवृधेताम् अवर्धयेतात् ॥
</details>

### मन्त्रः
त्वाम॒द्यर्ष॑ आर्षेय ऋषीणान्नपादवृणीता॒यय्ँयज॑मानो ब॒हुभ्य॒ आ सङ्ग॑तेभ्य ए॒ष मे॑ दे॒वेषु॒ वसु॒ वार्या य॑ख्ष्यत॒ इति॒ ता या दे॒वा दे॑व॒दाना॒न्यदु॒स्तान्य॑स्मा॒ आ च॒ शास्वा च॑ गुरस्वेषि॒तश्च॑ होत॒रसि॑ भद्र॒वाच्या॑य॒ प्रेषि॑तो॒ मानु॑षस्सूक्तवा॒काय॑ सू॒क्ता ब्रू॑हि ॥37॥  

2त्वामद्यर्ष इत्यादि ॥ सौत्रामण्यां व्याख्यातम् ॥


+++(अनुकृतव्याख्यानम्‌ - प्रारम्भः)+++
 - त्वाम॒द्यर्ष॑ आर्षेयर्षीणान्नपादवृणीत ।  
- अ॒यꣳ सु॑तासु॒ती यज॑मानः ।  
- ब॒हुभ्य॒ आ सङ्ग॑तेभ्यः ।  
- ए॒ष मे॑ दे॒वेषु॒ वसु॒ वार्या य॑ख्ष्यत॒ इति॑ ।  

   - अ॒यꣳ सु॑तासु॒ती यज॑मानो ब॒हुभ्य॒ आ सङ्ग॑तेभ्य ए॒ष मे॑ दे॒वेषु॒ वसु॒ वार्या य॑ख्ष्यत॒ इति॑ ।   

  - अद्यास्मिन्कर्मणि हे ऋषे! अतीन्द्रियार्थदर्शिन्? हे होतः! त्वामयं यजमानोऽवृणीत वृतवान् । आर्षेय! हे ऋषिकुलोत्पन्न । ऋषीणां नपात्! हे ऋषिनप्तः? गोत्रप्रवर्तकमृषिं प्रति चतुर्थ! इत्यर्थः । एतदुभयमप्यृषिविशेषणम् । कीदृशो यजमानः? सुतासुती अभिषुतानभिषुतद्रव्यद्वयवान् ।  
किमर्थं वृतवानिति तदुच्शते - आसंगतेभ्यो बहुभ्य आगत्यास्मिन्कर्मणि संबद्धानां बहूनां देवानामर्थे । केनाभिप्रायेण वृतवानिति सोऽभिप्राय उच्यते - एष होता मे वसु वारि पुरोडाशरूपं वसु पयस्सुरारूपं वारि च देवेष्वायक्ष्यते समन्ताद्यागं करिष्यतीति ।   

- मन्त्रः ता या दे॒वा दे॑व॒दाना॒न्यदुः॑ ।   
तान्य॑स्मा॒ आ च॒ शास्व॑ ।   

  -  ता या देवदानानि यानि तानि देवेभ्यो दत्तानि हवींषि देवा अदुः ऋत्विजो दत्तवन्तः तानि सर्वाणि हविष्फलानि अस्मै यजमानाय आशास्व च सिध्यन्त्वित्येवमाशिषं च कुरु ।   

- मन्त्रः आ च॑ गुरस्व ।   

  - आगुरस्व च तत्सिद्ध्यर्थमुद्यमं च कुरु ।   

-  इ॒षि॒तश्च॑ होत॒रसि॑ भद्र॒वाच्या॑य॒ प्रेषि॑तो॒ मानु॑षः ।   
सू॒क्त॒वा॒काय॑ सू॒क्ता ब्रू॑हि ॥74 ॥  

  - टीका हे होतः! इषितो मयाऽभिलषितः प्रेषितश्चासि । भद्रवाच्याय कल्याणवचनाय प्रेषितो मानुषो होता त्वं सूक्तस्य वचनं वाको यस्य देवस्य सोऽयं देवः सूक्तवाकः तस्मै सूक्तवाकदेवाय सूक्ता ब्रूहि 'इदं द्यावापृथिवी' इत्वेतदनुवाकोक्ताति शोभनानि वचनानि कथय ॥
+++(अनुकृतव्याख्यानम्‌ -समाप्तम् )+++
इति श्रीभट्टभास्करमिश्रविरचिते तैत्तिरीयब्राह्मणभाष्ये ज्ञानयज्ञाख्ये तृतीयाष्टके षष्ठप्रपाठके पशुहौत्रे पञ्चदशोऽनुवाकः ॥
समाप्तश्च प्रपाठकः ॥  
