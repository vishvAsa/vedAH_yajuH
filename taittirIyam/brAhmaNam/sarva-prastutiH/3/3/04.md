---
title: ०४, आज्योत्प्लवनम्
unicode_script: devanagari
---

<details open><summary>विश्वास-प्रस्तुतिः</summary>

घृ॒तञ्च॒ वै मधु॑ च प्र॒जाप॑तिरासीत् ।
</details>

<details><summary>मूलम्</summary>

घृ॒तञ्च॒ वै मधु॑ च प्र॒जाप॑तिरासीत् ।
</details>


<details><summary>मूलम्</summary>

यतो॒ मध्वा॑सीत् ।
तत॑ᳶ प्र॒जा अ॑सृजत ।
</details>

<details open><summary>विश्वास-प्रस्तुतिः</summary>

यतो॒ मध्वा॑सी॒त्  तत॑ᳶ प्र॒जा अ॑सृजत ।
</details>

<details><summary>मूलम्</summary>

यतो॒ मध्वा॑सी॒त्  तत॑ᳶ प्र॒जा अ॑सृजत ।
</details>

<details><summary>भट्टभास्कर-टीका</summary>

1घृतं चेत्यादि ॥ प्रजापतिः प्रजापतेः स्वरूपमासीत् । यद्वा - धृतं मधुतुल्यमासीत् । तयोर्मध्ये यतः यन्मधुलक्षणं रूपमासीत् ततस्तेन रूपेण प्रजा असृजत ।
</details>


<details><summary>मूलम्</summary>

तस्मा॒न्मधु॑षि प्र॒जन॑नमिवास्ति ।   
तस्मा॒न्मधु॑षा॒ न प्रच॑रन्ति ।   
या॒तया॑म॒ हि ।
आज्ये॑न॒ प्रच॑रन्ति ।
</details>

<details open><summary>विश्वास-प्रस्तुतिः</summary>

तस्मा॒न्मधु॑षि प्र॒जन॑नमिवास्ति॒ तस्मा॒न्मधु॑षा॒ न प्रच॑रन्ति॒ या॒तया॑म॒ ह्य् आज्ये॑न॒ प्रच॑रन्ति ।
</details>

<details><summary>मूलम्</summary>

तस्मा॒न्मधु॑षि प्र॒जन॑नमिवास्ति॒ तस्मा॒न्मधु॑षा॒ न प्रच॑रन्ति॒ या॒तया॑म॒ ह्य् आज्ये॑न॒ प्रच॑रन्ति ।
</details>

<details><summary>भट्टभास्कर-टीका</summary>

तस्मात् मधुषि मधुनि प्रजननं प्रजननद्रव्यमस्ति च, यस्मात् तेन प्रजा असृजत, तस्मात् प्रजनवत्त्वात् तेन न प्रचरन्ति यज्ञप्रयोगं न कुर्वन्ति यातयामत्वात् प्रयोगेन गतसारत्वात् ।
</details>

<details open><summary>विश्वास-प्रस्तुतिः</summary>

य॒ज्ञो वा आज्य᳚म् ।
य॒ज्ञेनै॒व य॒ज्ञम्प्रच॑र॒न्त्यया॑तयामत्वाय ।
</details>

<details><summary>मूलम्</summary>

य॒ज्ञो वा आज्य᳚म् ।
य॒ज्ञेनै॒व य॒ज्ञम्प्रच॑र॒न्त्यया॑तयामत्वाय ।
</details>


<details><summary>मूलम्</summary>

पत्न्यवे᳚ख्षते ॥16॥  
मि॒थु॒न॒त्वाय॒ प्रजा᳚त्यै ।
</details>

<details open><summary>विश्वास-प्रस्तुतिः</summary>

पत्न्यवे᳚ख्षते मिथु॒न॒त्वाय॒ प्रजा᳚त्यै ।
</details>

<details><summary>मूलम्</summary>

पत्न्यवे᳚ख्षते मिथु॒न॒त्वाय॒ प्रजा᳚त्यै ।
</details>


<details><summary>मूलम्</summary>

यद्वै पत्नी॑ य॒ज्ञस्य॑ क॒रोति॑ ।
मि॒थु॒नन्तत् ।
</details>

<details open><summary>विश्वास-प्रस्तुतिः</summary>

यद्वै पत्नी॑ य॒ज्ञस्य॑ क॒रोति मिथु॒नन्तत् ।
अथो॒ पत्नि॑या ए॒वैष य॒ज्ञस्या᳚न्वार॒म्भोऽन॑वच्छित्त्यै ।
</details>

<details><summary>मूलम्</summary>

यद्वै पत्नी॑ य॒ज्ञस्य॑ क॒रोति मिथु॒नन्तत् ।
अथो॒ पत्नि॑या ए॒वैष य॒ज्ञस्या᳚न्वार॒म्भोऽन॑वच्छित्त्यै ।
</details>

<details><summary>भट्टभास्कर-टीका</summary>

यज्ञो वा इति । यज्ञार्थमेवाज्यं अन्यत्रानुपयोगान् तस्मात् यज्ञार्थेनैव यज्ञं प्रचरितुं युक्तम् । अयातयामत्वाय तद्भवति ॥
</details>


<details><summary>मूलम्</summary>

अ॒मे॒ध्यव्ँवा ए॒तत्क॑रोति ।
यत्पत्न्य॒वेख्ष॑ते ।
गार्ह॑प॒त्येऽधि॑ श्रयति मेध्य॒त्वाय॑ ।
आ॒ह॒व॒नीय॑म॒भ्युद्द्र॑वति ।
य॒ज्ञस्य॒ सन्त॑त्यै ।
</details>

<details open><summary>विश्वास-प्रस्तुतिः</summary>

अ॒मे॒ध्यव्ँवा ए॒तत्क॑रोति ।  
यत्पत्न्य॒वेख्ष॑ते॒ गार्ह॑प॒त्येऽधि॑ श्रयति मेध्य॒त्वाय॑ आहव॒नीय॑म॒भ्युद्द्र॑वति य॒ज्ञस्य॒ सन्त॑त्यै ।
</details>

<details><summary>मूलम्</summary>

अ॒मे॒ध्यव्ँवा ए॒तत्क॑रोति ।  
यत्पत्न्य॒वेख्ष॑ते॒ गार्ह॑प॒त्येऽधि॑ श्रयति मेध्य॒त्वाय॑ आहव॒नीय॑म॒भ्युद्द्र॑वति य॒ज्ञस्य॒ सन्त॑त्यै ।
</details>

<details><summary>भट्टभास्कर-टीका</summary>

2अमेध्यं वा इत्यादि । । मनुष्यदर्शनात् ।
</details>

<details open><summary>विश्वास-प्रस्तुतिः</summary>

"तेजो॑ऽसि॒ तेजोऽनु॒प्रेही"त्या॑ह ॥17॥  
तेजो॒ वा अ॒ग्निः ।
तेज॒ आज्य᳚म् ।
तेज॑सै॒व तेज॒स्सम॑र्धयति ।
</details>

<details><summary>मूलम्</summary>

"तेजो॑ऽसि॒ तेजोऽनु॒प्रेही"त्या॑ह ॥17॥  
तेजो॒ वा अ॒ग्निः ।
तेज॒ आज्य᳚म् ।
तेज॑सै॒व तेज॒स्सम॑र्धयति ।
</details>

<details><summary>भट्टभास्कर-टीका</summary>

तेजोसि इति गार्हपत्ये अधिश्रयणम् ।   
तेजोनुप्रेहि इति हरणम् ।
</details>

<details open><summary>विश्वास-प्रस्तुतिः</summary>

"अ॒ग्निस्ते॒ तेजो॒ मा विनै"॒दित्या॒हाहिꣳ॑सायै ।
स्फ्यस्य॒ वर्त्म᳚न्थ्सादयति ।
य॒ज्ञस्य॒ सन्त॑त्यै ।
</details>

<details><summary>मूलम्</summary>

"अ॒ग्निस्ते॒ तेजो॒ मा विनै"॒दित्या॒हाहिꣳ॑सायै ।
स्फ्यस्य॒ वर्त्म᳚न्थ्सादयति ।
य॒ज्ञस्य॒ सन्त॑त्यै ।
</details>

<details><summary>भट्टभास्कर-टीका</summary>

आग्नेस्त इत्याहवनीयाधिश्रयणम् ।
</details>

<details open><summary>विश्वास-प्रस्तुतिः</summary>

"अ॒ग्नेर्जि॒ह्वाऽसि॑ सु॒भूर्दे॒वाना॒"मित्या॑ह ।
य॒था॒य॒जुरे॒वैतत् ।
</details>

<details><summary>मूलम्</summary>

"अ॒ग्नेर्जि॒ह्वाऽसि॑ सु॒भूर्दे॒वाना॒"मित्या॑ह ।
य॒था॒य॒जुरे॒वैतत् ।
</details>

<details><summary>भट्टभास्कर-टीका</summary>

अग्नेर्जिह्वेत्याज्यावेक्षणम् ॥
</details>

<details open><summary>विश्वास-प्रस्तुतिः</summary>

"धाम्ने॑धाम्ने दे॒वेभ्यो॒ यजु॑षेयजुषे भ॒वे"त्या॑ह ।
आ॒शिष॑मे॒वैतामाशा᳚स्ते ॥18॥  
तद्वा अत॑ᳶ प॒वित्रा᳚भ्यामे॒वोत्पु॑नाति ।
यज॑मानो॒ वा आज्य᳚म् ।
</details>

<details><summary>मूलम्</summary>

"धाम्ने॑धाम्ने दे॒वेभ्यो॒ यजु॑षेयजुषे भ॒वे"त्या॑ह ।
आ॒शिष॑मे॒वैतामाशा᳚स्ते ॥18॥  
तद्वा अत॑ᳶ प॒वित्रा᳚भ्यामे॒वोत्पु॑नाति ।
यज॑मानो॒ वा आज्य᳚म् ।
</details>

<details><summary>भट्टभास्कर-टीका</summary>

3अतः कारणात् अस्मिन्नेव काले पवित्राभ्यामुत्पुनाति अवेक्षणदोषशान्त्यै । पुनराहारमिति पुनराहृत्य पुनराहृत्य प्रागुत्पूय आज्यस्थे एव प्रत्यगाहृत्य त्रिरूत्पुनाति । आभीक्ष्ण्ये णमुल् ।
</details>

<details open><summary>विश्वास-प्रस्तुतिः</summary>

ए॒वमि॑व॒ हि प्रा॑णापा॒नौ स॒ञ्चर॑तः ।
"शु॒क्रम॑सि॒ ज्योति॑रसि॒ तेजो॒ऽसी"त्या॑ह ।
रू॒पमे॒वास्यै॒तन्म॑हि॒मान॒व्ँव्याच॑ष्टे ।
</details>

<details><summary>मूलम्</summary>

ए॒वमि॑व॒ हि प्रा॑णापा॒नौ स॒ञ्चर॑तः ।
"शु॒क्रम॑सि॒ ज्योति॑रसि॒ तेजो॒ऽसी"त्या॑ह ।
रू॒पमे॒वास्यै॒तन्म॑हि॒मान॒व्ँव्याच॑ष्टे ।
</details>

<details><summary>भट्टभास्कर-टीका</summary>

एवं हि प्राणापानौ सञ्चरतः तयोः गच्छदागच्छद्रूपत्वात् । शुक्रमसीत्याद्यैराज्योत्पवनम् ।
</details>

<details open><summary>विश्वास-प्रस्तुतिः</summary>

त्रिर्यजु॑षा ।
त्रय॑ इ॒मे लो॒काः ॥19 ॥  
ए॒षाल्ँलो॒काना॒माप्त्यै᳚ ।
त्रिः ।
त्र्या॑वृ॒द्धि य॒ज्ञः ।
</details>

<details><summary>मूलम्</summary>

त्रिर्यजु॑षा ।
त्रय॑ इ॒मे लो॒काः ॥19 ॥  
ए॒षाल्ँलो॒काना॒माप्त्यै᳚ ।
त्रिः ।
त्र्या॑वृ॒द्धि य॒ज्ञः ।
</details>

<details><summary>भट्टभास्कर-टीका</summary>

त्रिरिति पुनर्वचनं त्रित्वस्य फलान्तरप्रदर्शनार्थम् ।
</details>


<details><summary>मूलम्</summary>

अथो॑ मेध्य॒त्वाय॑ ।
अथाज्य॑वतीभ्याम॒पः ।
रू॒पमे॒वासा॑मे॒तद्वर्ण॑न्दधाति ।
</details>

<details open><summary>विश्वास-प्रस्तुतिः</summary>

अथो॑ मेध्य॒त्वाया॒थाज्य॑वतीभ्याम॒पो रू॒पमे॒वासा॑मे॒तद्वर्ण॑न्दधाति ।
</details>

<details><summary>मूलम्</summary>

अथो॑ मेध्य॒त्वाया॒थाज्य॑वतीभ्याम॒पो रू॒पमे॒वासा॑मे॒तद्वर्ण॑न्दधाति ।
</details>

<details><summary>भट्टभास्कर-टीका</summary>

अथेति अथ आज्योत्पवनानन्तरं आज्यवतीभ्यां आज्यलिप्ताभ्यां पवित्रतनुभ्यामेव अपः प्रोक्षणीरुत्पुनाति, पवित्रयोः आज्यलिप्तयोः यद्रूपं एतदेव आसां अपां पूर्वं विशिष्टं अपां वर्णमिदानीं दधाति ।
</details>


<details><summary>मूलम्</summary>

अपि॒ वा उ॒ताहुः॑ ।
यथा॑ ह॒ वै योषा॑ सु॒वर्ण॒ꣳ॒ हिर॑ण्यम्पेश॒लम्बिभ्र॑ती रू॒पाण्यास्ते᳚ ।
ए॒वमे॒ता ए॒तर्हीति॑ ।
</details>

<details open><summary>विश्वास-प्रस्तुतिः</summary>

अपि॒ वा उ॒ताहु॒र् -"यथा॑ ह॒ वै योषा॑ सु॒वर्ण॒ꣳ॒ हिर॑ण्यम्पेश॒लम्बिभ्र॑ती रू॒पाण्यास्त॑ ए॒वमे॒ता ए॒तर्ही"ति॑ ।
</details>

<details><summary>मूलम्</summary>

अपि॒ वा उ॒ताहु॒र् -"यथा॑ ह॒ वै योषा॑ सु॒वर्ण॒ꣳ॒ हिर॑ण्यम्पेश॒लम्बिभ्र॑ती रू॒पाण्यास्त॑ ए॒वमे॒ता ए॒तर्ही"ति॑ ।
</details>

<details><summary>भट्टभास्कर-टीका</summary>

अपि खल्वत्र यज्ञविद आहुः वदन्ति यथा काचित् योषा विलासिनी सुवर्णं शोभनवर्णं हिरण्यं हितरमणीयं हिरण्यसमानं वा पेशलं रूपसमृद्धम् । पिश अवयवे, औणादिको लप्रात्ययः ।
</details>


<details><summary>मूलम्</summary>

आपो॒ वै सर्वा दे॒वताः᳚ ॥20॥  
ए॒षा हि विश्वे॑षान्दे॒वाना᳚न्त॒नूः ।
यदाज्य᳚म् ।
</details>

<details open><summary>विश्वास-प्रस्तुतिः</summary>

आपो॒ वै सर्वा दे॒वता॑ ए॒षा हि विश्वे॑षान्दे॒वाना᳚न्त॒नूर् यदाज्य᳚म् ।
</details>

<details><summary>मूलम्</summary>

आपो॒ वै सर्वा दे॒वता॑ ए॒षा हि विश्वे॑षान्दे॒वाना᳚न्त॒नूर् यदाज्य᳚म् ।
</details>

<details><summary>भट्टभास्कर-टीका</summary>

एतानि रूपाणि देहगुणान् बिभ्रती आस्ते अबाधितकान्तिर्वर्तते आज्यलिप्ताभ्यां उत्पूताः शोभन्ते । 'इदमोर्हिल्' 'एतेतौ रथोः' इत्येतादेशः ॥
</details>


<details><summary>मूलम्</summary>

तत्रो॒भयो᳚र्मीमा॒ꣳ॒सा ।
जा॒मि स्यात् ।
यद्यजु॒षाऽऽज्य॒य्ँयजु॑षा॒ऽप उ॑त्पुनी॒यात् ।
छन्द॑सा॒ऽप उत्पु॑ना॒त्यजा॑मित्वाय ।
अथो॑ मिथुन॒त्वाय॑ ।
</details>

<details open><summary>विश्वास-प्रस्तुतिः</summary>

तत्रो॒भयो᳚र्मीमा॒ꣳ॒सा जा॒मि स्यात् ।  
यद्यजु॒षाऽऽज्य॒य्ँयजु॑षा॒ऽप उ॑त्पुनी॒याच् छन्द॑सा॒ऽप उत्पु॑ना॒त्यजा॑मित्वाया॒थो॑ मिथुन॒त्वाय॑ ।
</details>

<details><summary>मूलम्</summary>

तत्रो॒भयो᳚र्मीमा॒ꣳ॒सा जा॒मि स्यात् ।  
यद्यजु॒षाऽऽज्य॒य्ँयजु॑षा॒ऽप उ॑त्पुनी॒याच् छन्द॑सा॒ऽप उत्पु॑ना॒त्यजा॑मित्वाया॒थो॑ मिथुन॒त्वाय॑ ।
</details>

<details><summary>भट्टभास्कर-टीका</summary>

4तत्रेति ॥ तथासति उभयोः अबाज्ययोः मीमांसा जिज्ञासा भवति तद्विदाम् । आज्यं अपश्च यदि 'शुक्रमसि'1 इति यजुषोत्पुनीयात् । तत् जामि आलस्यजननं यत्स्यात्, तत्कथं कर्तव्यमिति? तत्र निर्णयमाह - छन्दसा 'देवो वः'1 इत्यनेनैव अप उत्पुनाति तदजामित्वाय भवति, मिथुनत्वाय च ।
</details>


<details><summary>मूलम्</summary>

सा॒वि॒त्रि॒यर्चा ।
स॒वि॒तृप्र॑सूतम्मे॒ कर्मा॑स॒दिति॑ ।
</details>

<details open><summary>विश्वास-प्रस्तुतिः</summary>

सा॒वि॒त्रि॒यर्चा  सवि॒तृप्र॑सूतम्मे॒ कर्मा॑स॒दिति॑ ।
स॒वि॒तृप्र॑सूतमे॒वास्य॒ कर्म॑ भवति ।
</details>

<details><summary>मूलम्</summary>

सा॒वि॒त्रि॒यर्चा  सवि॒तृप्र॑सूतम्मे॒ कर्मा॑स॒दिति॑ ।
स॒वि॒तृप्र॑सूतमे॒वास्य॒ कर्म॑ भवति ।
</details>

<details><summary>भट्टभास्कर-टीका</summary>

सावित्रियर्चेति । 'देवो वः' इत्यनया उत्पुनीयात् सवित्राऽनुज्ञातं मे कर्मस्यादिति । लेट्याडागमः ।
</details>

<details open><summary>विश्वास-प्रस्तुतिः</summary>

प॒च्छो गा॑यत्रि॒या त्रि॑ष्षमृद्ध॒त्वाय॑ ।
</details>

<details><summary>मूलम्</summary>

प॒च्छो गा॑यत्रि॒या त्रि॑ष्षमृद्ध॒त्वाय॑ ।
</details>

<details><summary>भट्टभास्कर-टीका</summary>

पच्छ इति । पादेन पादेन गायत्र्या उत्पुनीयात् त्रिष्षमृद्धत्वाय त्रेधा समृद्धत्वं यथा स्यादिति 'त्रिपदा गायत्री' इति समृद्ध्यै त्रैविध्यमाह ।
</details>

<details open><summary>विश्वास-प्रस्तुतिः</summary>

अ॒द्भिरे॒वौष॑धी॒स्सन्न॑यति ।  
ओष॑धीभिᳶ प॒शून् ।  
प॒शुभि॒र्यज॑मानम् ।  
</details>

<details><summary>मूलम्</summary>

अ॒द्भिरे॒वौष॑धी॒स्सन्न॑यति ।  
ओष॑धीभिᳶ प॒शून् ।  
प॒शुभि॒र्यज॑मानम् ।  
</details>

<details><summary>भट्टभास्कर-टीका</summary>

अद्भिरिति । अद्भिः ओषधीभिश्च पशुभिश्च त्रेधा यजमानसमृद्धिः पच्छ उत्पवनात् गायत्र्याः । सन्नयनं संयोजनम् ॥
</details>

<details open><summary>विश्वास-प्रस्तुतिः</summary>

"शु॒क्रन्त्वा॑ शु॒क्राया॒ञ्ज्योति॑स्त्वा॒ ज्योति॑ष्य॒र्चिस्त्वा॒ऽर्चिषी"त्या॑ह सर्व॒त्वाय॑ ।
पर्या᳚प्त्या॒ अन॑न्तरायाय ॥21॥  
</details>

<details><summary>मूलम्</summary>

"शु॒क्रन्त्वा॑ शु॒क्राया॒ञ्ज्योति॑स्त्वा॒ ज्योति॑ष्य॒र्चिस्त्वा॒ऽर्चिषी"त्या॑ह सर्व॒त्वाय॑ ।
पर्या᳚प्त्या॒ अन॑न्तरायाय ॥21॥  
</details>

<details><summary>भट्टभास्कर-टीका</summary>

5शुक्रं त्वेत्याद्याः जुहूप्रभृति ध्रुवासु आज्यग्रहणमन्त्राः ॥
सर्वत्वायेति । 'धाम्ने धाम्ने'1 इति वचनात् सर्वदेवस्थितिपर्याप्त्याशासनात् कस्यचिदप्यन्तरितत्वं लुप्तभागत्वं मा भूदिति ॥

इति तैत्तिरीयब्राह्मणे तृतीये तृतीये चतुर्थोऽनुवाकः ॥  

</details>

