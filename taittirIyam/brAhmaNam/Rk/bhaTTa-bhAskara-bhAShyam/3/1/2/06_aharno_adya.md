+++
title = "06 अहर्नो अद्य"

+++
## मन्त्रः

अह॑र्नो अ॒द्य सु॑वि॒ते द॑धातु ।   
मूल॒न्नख्ष॑त्र॒मिति॒ यद्वद॑न्ति ।  
परा॑चीव्ँ वा॒चा निर्ऋ॑तिन्नुदामि ।  
शि॒वम्प्र॒जायै॑ शि॒वम॑स्तु॒ मह्य᳚म् ।  

### टीका
6अहर्न इति ॥ अहराख्यं नक्षत्रं अहरिव प्रकाशतां गतं वा अद्य अस्मिन्कर्मणि नः सुविते सुष्ठु गन्तव्ये फले दधातु । मूलं नक्षत्रमिति यद्वदन्ति लोकेऽपि, अथ तद्देवतां निर्ऋतिं वाचा मन्त्रेण पराचीं अपुनरावृतां नुदामि । यत इतो गमयामि, ततश्च शिवं कल्याणं प्रजायै मदीयायै मह्यं चास्तु ॥

