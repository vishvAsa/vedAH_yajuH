+++
title = "08 मनसश् चित्तम्"

+++


<details><summary>मूलम्</summary>

मन॑सश्चि॒त्तमाकू॑तिम् ।  
वा॒चस्स॒त्यम॑शीमहि ।  
प॒शू॒नाꣳ रू॒पमन्न॑स्य ।  
यश॒श्श्रीश्श्र॑यता॒म्मयि॑ ।
</details>

<details><summary>सायण-टीका</summary>

17अथ सप्तदशीमाह - मनसः संबन्धि चित्तं विज्ञानमाकूतिं संकल्पं वाचः संबन्धि सत्यवदनं च अशीमहि प्राप्नुयाम । तथा पशूनां गवादीनां रूपमनेकविधं स्वरूपं अन्नस्य संबन्धि यशः कीर्ति च अशीमहि । मयि श्रीर्धनसमृद्धिः श्रयतां सेवताम् ॥
</details>