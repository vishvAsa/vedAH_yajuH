+++
title = "02 चक्षुषो हेते"

+++


<details><summary>मूलम्</summary>

चख्षु॑षो हेते॒ मन॑सो हेते ।
वाचो॑ हेते॒ ब्रह्म॑णो हेते ।
यो मा॑ऽघा॒युर॑भि॒दास॑ति ।
तम॑ग्ने मे॒न्या मे॒निङ्कृ॑णु ।
</details>

<details><summary>सायण-टीका</summary>

चक्षुरादीनां ज्ञानेन्द्रियाणां शत्रुसंबन्धिनां हे! हेते! विनाशहेतो! मनसस्चान्तःकरणस्य हेते! वागादीनां च कर्मेन्द्रियाणां हेते! ब्रह्मणो मन्त्रस्य कर्मणो वा हेते! यो मामघायुः अघं पापं वधादिकं ममेच्छन् 'छन्दसि परेच्छायामपि' इति क्यच् । 'अश्वाघस्स्यात्' इत्यात्वम् । अभिदासति क्षपयति 'दमु उपक्षये' वर्णविकारश्छान्दसः । हे! अग्ने! तदीयचक्षुरादिविनाशक! तं मेन्या वज्ज्रेणायुधेन अमेनिं अशरीरं कृणु कुरु । अमनस्कमित्येके । मारयेति यावत् ॥
</details>