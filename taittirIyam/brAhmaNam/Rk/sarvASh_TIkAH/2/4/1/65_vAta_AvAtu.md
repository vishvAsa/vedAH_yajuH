+++
title = "65 वात आवातु"

+++


<details><summary>मूलम्</summary>

वात॒ आवा॑तु भेष॒जम् ।  
श॒म्भूर्म॑यो॒भूर्नो॑ हृ॒दे ॥8॥  
प्र ण॒ आयूꣳ॑षि तारिषत् ।
</details>

<details><summary>सायण-टीका</summary>

22वात आवात्विति गायत्री ॥ - अयं वातो नोऽस्माकं भेषजमावातु आगमयनु । यथा भेषनं भवति तथा आगच्छतु । शम्भूः । रोगादिशान्तेः भावयिता । मयोभूः सुखानां भावयिता । अस्माकं हृदे हृदयाय हृदयतृप्त्यर्थं वात आवातु । किञ्च अस्माकं आयूंषि आयुर्विशेषान् सर्वानपि प्रतारिषत् प्रवर्तयतु । लेटि सिप् । छान्दसं दीर्घत्वम् । लुङि वा सिचि वृद्धिविध्यपवादः । अडागमः ॥
</details>