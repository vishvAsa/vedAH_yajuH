+++
title = "08 या हस्तिनि"

+++


<details><summary>मूलम्</summary>

या ह॒स्तिनि॑ द्वी॒पिनि॒ या हिर॑ण्ये ।  
त्विषि॒रश्वे॑षु॒ पुरु॑षेषु॒ गोषु॑ ॥16॥  
इन्द्र॒य्ँया दे॒वी सु॒भगा॑ ज॒जान॑ ।  
सा न॒ आग॒न्वर्च॑सा सव्ँ विदा॒ना ।
</details>

<details><summary>सायण-टीका</summary>

3अथ तृतीयामृचमाह - नगरे जातस्तत्रैव वर्तमानो **हस्ती** । अरण्ये जातस्तत्रैव वर्तमानो **द्वीपीत्य्** अवान्तरभेदः । **द्वीपी** मृगान्तरं वा । हस्त्यादिष्वश्वादिषु च या त्विषिर्महार्घत्वलक्षणा तदभिमानिनी । या देवीत्यादि पूर्वत् ॥

- या देवो सुभगा सौभाग्ययुक्ता सती इन्द्रं परमैश्वर्ययुक्तं पुरुषं जजान उत्पादयामास । सा देवी वर्चसा वलेन संविदाना ऐकमत्यं गता सती नोऽस्मान्प्रति आगन् आगच्छतु ॥
</details>