+++
title = "01 प्राणो रख्षति"

+++
<details><summary>मूलम्</summary>

प्रा॒णो र॑ख्षति॒ विश्व॒मेज॑त् ।  
इर्यो॑ भू॒त्वा ब॑हु॒धा ब॒हूनि॑ ।  
स इथ्सर्व॒व्ँ व्या॑नशे ।  

</details>

<details><summary>सायणटीका</summary>

1तत्र प्रथमानुवाके प्रथमामृचमाह - योऽयं मुखनासिकावर्ती प्राणवायुः सोऽयं बहुधा भूत्वा प्राणापानादिवृत्तिभेदेनानेकप्रकारो भूत्वा बहूनि जीवजातानि प्रति इर्यः प्रेरकस्सन् एजत् कम्पमानं जङ्गमरूपं जगद्रक्षति स इत् स एव प्राणः सर्वं जगत् व्यानशे व्याप्तवान् ॥॥


</details>

