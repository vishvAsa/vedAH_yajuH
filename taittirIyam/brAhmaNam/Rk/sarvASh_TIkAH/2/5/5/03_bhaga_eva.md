+++
title = "03 भग एव"

+++
<details><summary>मूलम्</summary>

भग॑ ए॒व भग॑वाꣳ अस्तु देवाः ।  
तेन॑ व॒यम्भग॑वन्तस्स्याम ॥18॥  
तन्त्वा॑ भग॒ सर्व॒ इज्जो॑हवीमि ।  
स नो॑ भग पुरए॒ता भ॑वे॒ह ।  

</details>

<details><summary>सायणटीका</summary>

3तृतीयामाह - हे देवाः! यो भगाख्यो देवः स एव भगवान् सौभाग्यवानस्तु ॥ तेन देवेन वयं सर्वे भगवन्तः सौभाग्ययुक्ताः स्याम ॥ हे भग! तादृशं त्वां सर्व इति सर्व एव जोहवीमि आह्वयामीत्यर्थः ॥ हे भग! देव! इह कर्मणि नोऽस्माकं पुरएता पुरतो गन्ता भव ॥॥


</details>

