+++
title = "11 जुषाणो हव्यममृतेषु"

+++
<details><summary>मूलम्</summary>

जु॒षा॒णो ह॒व्यम॒मृते॑षु दू॒ढ्यः॑ ।  
आ नो॑ र॒यिम्ब॑हु॒लाङ्गोम॑ती॒मिष᳚म् ।  
निधे॑हि॒ यख्ष॑द॒मृते॑षु॒ भूषन्न्॑ ।  
अश्वि॑ना य॒ज्ञमाग॑तम् ।  


</details>

<details><summary>सायणटीका</summary>

11अथैकादशीमाह - हे अग्ने! हव्यं जुषाणोऽस्मदीयं हविः सेवमानस्त्वं अमृतेषु देवेषु दूढ्यो यागरहितात्षुरुषात् आनीय नोऽस्माकं रयिं घनं बहुलामतिप्रभूतां गोमतीं गोभिर्युक्तां इषमन्नं निधेहि नितरां संपादय ॥ यो दुर्बुद्धिः पुमान् देवेषु भक्तिं न करोति तदीयं धनमाहृत्यास्मभ्यं देहीत्यर्थः ॥ यस्तु यजमानोऽमृतेषु देवेषु मध्ये भूषन् स्वात्मानमलंकृर्नन् देवत्वमात्मन इच्छन्नित्यर्थः ॥ स यजमानः त्वद्दत्तेन धनादिना यक्षत् यागं करिष्यति ॥ तदेतन्मन्त्रत्रयमाग्नेये कर्मणि द्रष्टव्यम् ॥॥


</details>

