+++
title = "10 उदुज्जिहानो अभि"

+++
<details><summary>मूलम्</summary>

उदु॒ज्जिहा॑नो अ॒भि काम॑मी॒रयन्न्॑ ।  
प्र॒पृ॒ञ्चन्विश्वा॒ भुव॑नानि पू॒र्वथा᳚ ।  
आ के॒तुना॒ सुष॑मिद्धो॒ यजि॑ष्ठः ।  
काम॑न्नो अग्ने अ॒भिह॑र्य दि॒ग्भ्यः ।  

</details>

<details><summary>सायणटीका</summary>

10अथ दशमीमाह - हे अग्ने! दिग्भ्यः सकाशात् नः अस्मदीयं कामं अभीष्टमर्थं अभिहर्य संपादय ॥ किं कुर्वन्? उदुज्जिहानः अत्यन्तमूर्ध्वमुद्गच्छन् काममभीष्टमर्थमभिमतं ईरयन् प्रेरयन् ॥ विश्वा भुवनानि पूर्वथा यथापूर्वं केतुना स्वकीयेन धूमेन प्रपृञ्चन् प्रकर्षेण संयोजयन् ॥ कीदृशोऽग्रिः? सुषमिद्धः अत्यन्तदीप्तः यजिष्ठोऽतिशयेन यष्टा ॥॥


</details>

