+++
title = "06 यदिन्द्राहन्प्रथमजा"

+++
<details><summary>मूलम्</summary>

यदिन्द्राह॑न्प्रथम॒जा मही॑नाम् ।  
आन्मा॒यिना॒ममि॑ना॒ᳶ प्रोत मा॒याः ।  
आथ्सूर्य॑ञ्ज॒नय॒न्द्यामु॒षास᳚म् ।  
ता॒दीक्ना॒ शत्रू॒न्न किला॑विविथ्से ।  


</details>

<details><summary>सायणटीका</summary>

6अथ षष्ठीमाह - हे इन्द्र! यद्यदा त्वमहीनां प्रथमजां हतवानसि आत् अनन्तरं मायिनां मायायुक्तानामसुराणां माया उत सर्वा अपि मायाः प्रामिनाः प्रकर्षेण शितवानसि ॥ आत अनन्तरं सूर्यं जनयन् स्वर्भानुसंज्ञकेनासुरेण प्रयुक्ते तमसि मग्नं सूर्यं प्रादुर्भावयन्, तथोषासं द्यां जनयन् उषःकालं दीप्तं कुर्वन्वर्तसे ॥ तादीक्ना तादृशान् शत्रून् कदाचिदपि त्वं नाविवित्से किल सर्वथा न लभसे ॥॥


</details>

