+++
title = "03 इदव्ँवर्चो अग्निना"

+++
<details><summary>मूलम्</summary>

इ॒दव्ँवर्चो॑ अ॒ग्निना॑ द॒त्तमागा᳚त् ।  
यशो॒ भर्ग॒स्सह॒ ओजो॒ बल॑ञ्च ॥30॥  
दी॒र्घा॒यु॒त्वाय॑ श॒तशा॑रदाय ।  
प्रति॑गृभ्णामि मह॒ते वी॒र्या॑य ।  

</details>

<details><summary>सायणटीका</summary>

3तृतीयामाह - अग्निना दत्तं यदिदं वर्चःप्रभृतिगुणजातं तदि- दमागात् यजमानं प्रत्यागतम् ॥ वर्चः शरीरकान्तिः यशः कीर्तिः भर्गः रश्मिरूपं तेज: सहोऽभिभवसामर्थ्यं ओजः बलहेतुरष्टमोधातुः बलं शरीरशक्तिः ॥ शतशारदाय शतसंख्याकसंवत्सरोपेताय दीर्घायुत्वाय दीर्घकालवर्त्यायुष्याय महते वीर्यायाधिकसामर्थ्याय च प्रतिगृभ्णामि अग्नेरनुग्रहं स्वीकरोमि ॥ अस्य मन्त्रस्य हारियोजनादूर्ध्वभाविनि यज्ञपुच्छे विनियोगो द्रष्टव्यः ॥॥


</details>

