+++
title = "52 येषाम् इमे"

+++


<details><summary>मूलम्</summary>

येषा॑मि॒मे पूर्वे॒ अर्मा॑स॒ आसन्न्॑ ।  
अ॒यू॒पास्सद्म॒ विभृ॑ता पु॒रूणि॑ ।  
वैश्वा॑नर॒ त्वया॒ ते नु॒त्ताः ।  
पृ॒थि॒वीम॒न्याम॒भित॑स्थु॒र्जना॑सः ।
</details>

<details><summary>सायण-टीका</summary>

22अथ द्वाविंशीमाह - **येषां** जनानां यजमानानां अयूपा विमोहरहिता **इमे** वैश्वानरस्य मन्थितारो देवाः **पूर्वे अर्मासः** पूर्वभाविनो गन्तार **आसन्** ।  
**पुरूणि सद्म** बहूनि यज्ञगृहाणि च येषां यजमानानां **विभृतानि** विशेषेण संपादितानि, ते जनासो जना यजमाना हे वैश्वानर! त्वया **नुत्ताः** प्रेरितास्सन्तः अन्यां कांचिद् यज्ञयोग्यां **पृथिवीम् अभितस्थुः** अभिगम्यावस्थिताः ।
</details>