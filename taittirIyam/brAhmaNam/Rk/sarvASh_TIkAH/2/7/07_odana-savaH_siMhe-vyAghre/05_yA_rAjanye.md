+++
title = "05 या राजन्ये,"

+++


<details><summary>मूलम्</summary>

या रा॑ज॒न्ये॑ दुन्दु॒भावाय॑तायाम् ।  
अश्व॑स्य॒ क्रन्द्ये॒ पुरु॑षस्य मा॒यौ ।    
इन्द्र॒य्ँ या दे॒वी सु॒भगा॑ ज॒जान॑ ।  
सा न॒ आग॒न्वर्च॑सा सव्ँ विदा॒ना ।
</details>

<details><summary>सायण-टीका</summary>

2अथ द्वितीयामाह - **राजन्ये** क्षत्रिये **आयतायां** ताड्यमानायां **दुन्दुभौ अश्वस्य क्रन्द्ये** क्रन्दने हेषिते **पुरुषस्य मायौ** सिंहनादादिशब्दे । एतेषु या त्विषिर्गाम्भीर्यलक्षणा तदभिमानिनी । या देवीत्यादि पूवर्वत् ॥

- या देवो सुभगा सौभाग्ययुक्ता सती **इन्द्रं** परमैश्वर्ययुक्तं पुरुषं **जजान** उत्पादयामास । सा देवी वर्चसा वलेन संविदाना ऐकमत्यं गता सती नोऽस्मान्प्रति आगन् आगच्छतु ॥
</details>