+++
title = "11 रथे, अख्षेषु,"

+++


<details><summary>मूलम्</summary>

रथे॑ अ॒ख्षेषु॑ वृष॒भस्य॒ वाजे᳚ ।  
वाते॑ प॒र्जन्ये॒ वरु॑णस्य॒ शुष्मे᳚ ।  
इन्द्र॒य्ँया दे॒वी सु॒भगा॑ ज॒जान॑ ।  
सा न॒ आग॒न्वर्च॑सा सव्ँ विदा॒ना ।
</details>

<details><summary>सायण-टीका</summary>

4अथ चतुर्थीमाह - **वाजो** वेगः । **शुष्मो** बलम् । रथादिषु वातादिषु च या त्विषिः स्वस्वकार्यक्षमलक्षणा तदभिमानिनी । या देवीत्यादि पूर्ववत् ॥

- या देवो सुभगा सौभाग्ययुक्ता सती इन्द्रं परमैश्वर्ययुक्तं पुरुषं जजान उत्पादयामास । सा देवी वर्चसा वलेन संविदाना ऐकमत्यं गता सती नोऽस्मान्प्रति आगन् आगच्छतु ॥
</details>