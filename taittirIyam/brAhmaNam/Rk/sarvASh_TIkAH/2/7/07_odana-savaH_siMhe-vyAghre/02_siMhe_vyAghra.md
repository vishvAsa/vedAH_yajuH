+++
title = "02 सिंहे व्याघ्र"

+++


<details><summary>मूलम्</summary>

सि॒ꣳ॒हे व्या॒घ्र उ॒त या पृदा॑कौ ।  
त्विषि॑र॒ग्नौ ब्रा᳚ह्म॒णे सूर्ये॒ या ।  
इन्द्र॒य्ँया दे॒वी सु॒भगा॑ ज॒जान॑ ।  
सा न॒ आग॒न्वर्च॑सा सव्ँ विदा॒ना ।
</details>

<details><summary>सायण-टीका</summary>

तत्र प्रथमाम् ऋचम् आह -  
**पृदाकुः** मनुष्य-निगरण-समर्थो ऽजगरः ।  
सिंहादिष्व् अग्न्यादिषु च येयं **त्विषिः** अप्रधृष्यत्वलक्षणं तेजस्  
तद्-अभिमानिनी या देवो सुभगा सौभाग्ययुक्ता सती इन्द्रं परमैश्वर्ययुक्तं पुरुषं जजान उत्पादयामास । सा देवी **वर्चसा** बलेन **संविदाना** ऐकमत्यं गता सती नोऽस्मान्प्रति **आगन्** आगच्छतु ॥
</details>