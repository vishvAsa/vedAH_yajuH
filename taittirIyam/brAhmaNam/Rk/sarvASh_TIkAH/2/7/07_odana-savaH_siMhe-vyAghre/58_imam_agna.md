+++
title = "58 इमम् अग्न"

+++


<details><summary>मूलम्</summary>

इ॒मम॑ग्न॒ आयु॑षे॒ वर्च॑से कृधि ।  
प्रि॒यꣳ रेतो॑ वरुण सोम राजन्न् ।  
मा॒तेवा᳚स्मा अदिते॒ शर्म॑ यच्छ ।  
विश्वे॑ देवा॒ जर॑दष्टि॒र्यथाऽस॑त् ॥20॥
</details>

<details><summary>सायण-टीका</summary>

पाठस्तु - हेऽग्ने! इमं यजमानमायुषे दीर्घायुष्ट्वाय वर्चसे बलाय च कृधि समर्थं कुरु । हे वरुण! प्रियं कृधि अभीष्टं कुरु । हे सोम राजन्! रेतः कृधि प्रजोत्पादनसामर्थ्यं कुरु । हेऽदिते! अस्मै यजमानाय मातेव शर्म यच्छ सुखं देहि । हे विश्वेदेवाः! अयं यजमानः जरदष्टिर्यथा सत् जराप्राप्तिमान्यथा भवति, तथा कुर्वन्तु चिरजीविनं कुर्वन्त्वित्यर्थः ॥
</details>