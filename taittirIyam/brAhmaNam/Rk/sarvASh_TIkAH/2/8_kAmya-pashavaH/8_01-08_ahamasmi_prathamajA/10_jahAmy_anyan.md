+++
title = "10 जहाम्य् अन्यन्,"

+++


<details><summary>मूलम्</summary>

जहा᳚म्य् अ॒न्यन् न ज॑हाम्य॒न्यम् ।  
अ॒हमन्न॒व्ँ वश॒म् इच् च॑रामि ॥ 59 ॥  
स॒मा॒नम् अर्थ॒म् पर्ये॑मि भु॒ञ्जत् ।  
को माम् अन्न॑म् मनु॒ष्यो॑ दयेत ।
</details>

<details><summary>सायण-टीका</summary>

अन्यं तु दातारं न जहामि । **अहमन्नं** अन्नदेवरूपोऽहं **वशम् इत्** स्ववशमेव यथा भवति तथा **चरामि** ।  
अदातुः परित्यागो दातृस्वीकारश्चेत्य् एतत् स्ववशत्वम् ।  
यः पुमान् भोगदानयोः **समानः** सन् धनमर्थयते तं **समानं** अर्थयितारं **भुञ्जन्** पालयन्नहं **पर्येमि** परितः प्राप्नोमि ।  
यातु भोगमात्रलम्पटस्तं न पालयामि नापि तं पर्येमीत्यभिप्रायः ।  
एवम् अदातृ-परित्यागेन दातृ-पक्षपातेन च वर्तमानं मां **को** मनुष्यो **दयेत** रक्षेन् निवारयेत् ।  
न कोपि मां निवारयितुं शक्त इत्यथः ॥
</details>