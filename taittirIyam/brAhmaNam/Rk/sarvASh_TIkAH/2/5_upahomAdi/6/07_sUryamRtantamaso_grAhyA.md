+++
title = "07 सूर्यमृतन्तमसो ग्राह्या"

+++
<details><summary>मूलम्</summary>

सूर्य॑मृ॒तन्तम॑सो॒ ग्राह्या॒ यत् ।  
दे॒वा अमु॑ञ्च॒न्नसृ॑ज॒न्व्ये॑नसः ।  
ए॒वम॒हमि॒मङ्ख्षे᳚त्रि॒याज्जा॑मिश॒ꣳ॒सात् ।  
द्रु॒हो मु॑ञ्चामि॒ वरु॑णस्य॒ पाशा᳚त् ।  


</details>

<details><summary>सायणटीका</summary>

7सप्तमीमाह - तमोविद्धस्य सूर्यस्य प्रतीकारं देवाश्चकुः ॥ तथा च ब्राह्मणम् - 'सुवर्भानुरासुरस्सूर्यं तमसाऽविध्यत्तर्स्में देवाः प्रायश्चित्तिमैच्छन्' इति ॥ सोऽयं वृतान्तोऽत्र दृष्टान्तत्वेनाभिधीयते ॥ यत् यथा देवा ऋतमन्धकारप्राप्तं सूर्यं ग्राह्या ग्राहकात् आवरकात् तमसः अमुञ्चन्मुक्तमकुर्वन् ॥ तथा तद्धेतोरेनसः पापात् व्यसृजन् वियोजितवन्तः ॥ एवमहं जनकः इमं कुमारं वरुणस्य पाशात् मुञ्चामि मुक्तं करोमि ॥ कीदृशात्पाशात्? क्षेत्रियात् क्षेत्रं गर्भस्थानं तत्रोत्पन्नात् जामिशंसात् आलस्यप्रख्यापकात् द्रुहः बाधकात् ॥ क्षेत्रियै त्वेत्यादिमन्त्राणां जातकर्मणि विनियोगं बोधायन आह - 'अथैनं स्नापयति क्षेत्रियै त्वा निऋऋत्यै त्वा' इति ॥॥


</details>

