+++
title = "15 विश्ववपरी प्रतरणा"

+++


<details><summary>मूलम्</summary>

वि॒श्व॒वप॑री प्र॒तर॑णा तर॒न्ता ।   
सु॒व॒र्विदा॑ दृ॒शये॒ भूरि॑रश्मी ।  
सूर्या॒ हि च॒न्द्रा वसु॑ त्वे॒षद॑र्शता ।   
म॒न॒स्विनो॒भानु॑चर॒तोनु॒ सन्दिव᳚म् ।
</details>

<details><summary>सायण-टीका</summary>

**विश्ववपरी** विश्वस्मिञ्जगति रश्मीन् आवप्तारौ विस्तारयितारौ **प्रहरणा** आपदां प्रकर्षेण तारयितारौ **तरन्ता** आकाशसमुद्रं तरन्ती **सुवर्विदा** स्वर्गस्य लम्भयितारौ दृशये सर्वलोकस्य दर्शनाय **भूरिरश्मी** प्रभूतदीप्ती **सूर्या हि चन्द्रा** सूर्यश्चन्द्रश्चेत्येवं प्रसिद्धौ **वसु** वासयितारौ **त्वेषदर्शता** दीप्त्या दर्शनीयौ **मनस्विना** दृढेन मनसा युक्तौ **उभा** देवाबुभौ नु क्षिप्रं दिवं द्युलोकमनुसंचरतः ॥
</details>