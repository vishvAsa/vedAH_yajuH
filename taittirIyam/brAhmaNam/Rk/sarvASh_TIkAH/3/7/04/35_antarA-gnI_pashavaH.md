+++
title = "35 अन्तराऽग्नी पशवः"

+++


<details><summary>मूलम्</summary>

अ॒न्त॒राऽग्नी प॒शवः॑ ।  
दे॒व॒स॒ꣳ॒सद॒माग॑मन्न् ।  
तान्पूर्व॒ᳶ परि॑गृह्णामि ।  
स्व आ॒यत॑ने मनी॒षया᳚ ।
</details>

<details><summary>भट्टभास्कर-टीका</summary>

अग्नी गार्हपत्याहवनीयौ अन्तरा तयोर्मध्ये प्रदेशं देवसंसदं देवानां सहावस्थानाधिकरणम् । सीदतेः संपदादित्वादधिकरणे क्विप् । तत् स्थानं पशवः आगमन् आगताः तस्मात् तान् तत्रस्थान् पूर्वः परिगृह्णामीत्यादि । गतम् ॥

-  तास् सर्वाः पूर्वः प्रथमभाव्यहं परिगृह्णामि अग्नेरनन्तरं स्व आयतने आहवनीये गृह्णामि मनीषया मनस ईशया विशिष्टया प्रज्ञया ॥
</details>