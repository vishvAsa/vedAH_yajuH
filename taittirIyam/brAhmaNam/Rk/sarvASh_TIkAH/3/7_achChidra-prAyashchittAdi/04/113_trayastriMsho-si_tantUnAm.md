+++
title = "113 त्रयस्त्रिंशोऽसि तन्तूनाम्"

+++


<details><summary>मूलम्</summary>

त्र॒य॒स्त्रि॒ꣳ॒शो॑ऽसि॒ तन्तू॑नाम् ।  
प॒वित्रे॑ण स॒हाग॑हि ॥35॥  
शि॒वेयꣳ रज्जु॑रभि॒धानी᳚ ।  
अ॒घ्नि॒यामुप॑सेवताम् ।
</details>

<details><summary>भट्टभास्कर-टीका</summary>

तायमानाः तन्तवः गुणा उच्यन्ते । तेषां त्वं त्रयस्त्रिंशोऽसि अन्त्योऽसि त्वत्तः परो नास्ति, देवा अपि त्रयस्त्रिंशत् न ततः परं किंचिदस्तीति प्रतिपादनाय संख्याविशेषापादानम् । स त्वं पवित्रेण पवित्रत्वेन पावनत्वेन सहागहि आगच्छ । छान्दसश्शपो लुक् । इदानीं परोक्षवदुच्यते रज्जुत्वेन - इयं रज्जुश्शिवा सुखकरी अभिधानी बन्धनी अघ्नियां गां उपसेवताम् ॥
</details>