+++
title = "14 आपो देवीश्शुद्धास्स्थ"

+++


<details><summary>मूलम्</summary>

आपो॑ देवीश्शु॒द्धास्स्थ॑ ।  
इ॒मा पात्रा॑णि शुन्धत ।  
उ॒पा॒त॒ङ्क्या॑य दे॒वाना᳚म् ।  
प॒र्ण॒व॒ल्कमु॒त शु॑न्धत ।
</details>

<details><summary>भट्टभास्कर-टीका</summary>

देवीः देवनवत्यः । पूर्वसवर्णः । नित्यं शुद्धाः स्थ यूयम् । ता यूयं इमा इमानि पात्राणि शुन्धत शोधयत । किञ्च - देवानां पयसः उपातङ्क्याय आतञ्चनार्थं पर्णवल्कं पलाशशकलमपि शुन्धत तदपि तत्र निधाय प्रोक्षणं युक्तमिति गम्यते ॥
</details>