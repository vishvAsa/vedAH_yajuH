+++
title = "129 देवेन सवित्रोत्पूताः"

+++


<details><summary>मूलम्</summary>

दे॒वेन॑ सवि॒त्रोत्पू॑ताः ।  
वसो॒स्सूर्य॑स्य र॒श्मिभिः॑ ।  
गान्दो॑हपवि॒त्रे रज्जु᳚म् ।  
सर्वा॒ पात्रा॑णि शुन्धत ।
</details>

<details><summary>भट्टभास्कर-टीका</summary>

सवित्रा आदित्येन वसोर्जगतां वासयितुः सूर्यस्य सूतिकृतः उत्पत्तिस्थितिहेतोः आत्मसम्बन्धिभिः रश्मिभिः उत्पूताः ताः यूयं गां च दोहपवित्रे च दोहनपात्रं च पवित्रं च रज्जुं च बन्धनीं इत्थं सर्वाणि सान्नाय्यपात्राणि शुन्धत शोधयत । शुधि शौचकर्मणि, चुरादिराधृषीयः ॥
</details>