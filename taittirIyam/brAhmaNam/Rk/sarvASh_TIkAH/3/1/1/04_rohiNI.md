+++
title = "04 रोहिणी"

+++

<details><summary>मूलम्</summary>

रो॒हि॒णी दे॒व्युद॑गात्पु॒रस्ता᳚त् ।  
विश्वा॑ रू॒पाणि॑ प्रति॒मोद॑माना ।  
प्र॒जाप॑तिꣳ ह॒विषा॑ व॒र्धय॑न्ती ।  
प्रि॒या दे॒वाना॒मुप॑यातु य॒ज्ञम् ।   



</details>

<details><summary>भट्टभास्करटीका</summary>

4रोहिणी देवी द्योतमाना पुरस्तात् प्राच्यां उदगात् उदेति । छान्दसो लुङ् । किं कुर्वती? विश्वानि रूपाणि रूपवतो भावान् प्रतिमोदमाना प्रत्येकं वा मोदयित्री प्रजापतिं आत्मानं च हविषा वर्धयन्ती प्रिया प्रीणयित्री अस्माकं यज्ञं उपयातु ॥
</details>

