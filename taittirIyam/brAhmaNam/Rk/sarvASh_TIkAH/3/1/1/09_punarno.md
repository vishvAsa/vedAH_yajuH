+++
title = "09 पुनर्नो"

+++
<details><summary>मूलम्</summary>

पुन॑र्नो दे॒व्यदि॑तिस्स्पृणोतु ।   
पुन॑र्वसू न॒ᳶ पुन॒रेता᳚य्ँय॒ज्ञम् ।  
पुन॑र्नो दे॒वा अ॒भिय॑न्तु॒ सर्वे᳚ ।    
पुन॑ᳶपुनर्वो ह॒विषा॑ यजामः ।    



</details>

<details><summary>भट्टभास्करटीका</summary>

9पुनर्वस्वोः - पुनर्न इति ॥ अदितिः देवी नः पुनःपुनः स्पृणोतु प्रीणयतु । स्पॄ प्रीतौ, पुनर्वसू च नक्षत्रं नः यज्ञं पुनःपुनः एतां आगच्छताम् । देवाः सर्वे च अभियन्तु आभिमुख्येनागच्छन्तु । गतमन्यत् ॥


</details>

