+++
title = "15 उपहूताᳶ पितरो"

+++
<details><summary>मूलम्</summary>

उप॑हूताᳶ पि॒तरो॒ ये म॒घासु॑ ।  
मनो॑जवसस्सु॒कृत॑स्सुकृ॒त्याः ।  
ते नो॒ नख्ष॑त्रे॒ हव॒माग॑मिष्ठाः ।  
स्व॒धाभि॑र्य॒ज्ञम्प्रय॑तञ्जुषन्ताम् ॥6॥  


</details>

<details><summary>भट्टभास्करटीका</summary>

15मखानां - उपहूता इति ॥ ये पितरः मघासु उपहूताः देवतात्वेन अनुज्ञाताः मनोजवसः मनसा तुल्यवेगाः सुकृतः सुष्ठुकर्तारः सुकृत्याः शोभनकर्तव्याः । ते नः हवं आगमिष्ठाः अतिशयेनागन्तारो भवन्तु । किमर्थम्? नक्षत्त्रे मघानक्षत्रनिमित्तं आत्मार्थं च । निमित्तात्सप्तमी । पितरः समघाः स्वधाभिः अन्नैः हविर्भिः प्रयतं शुद्धं संस्कृतं यज्ञं जुषन्तां सेवन्ताम् ॥


</details>

