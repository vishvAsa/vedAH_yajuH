+++
title = "23 पूषा रेवत्यन्वेति"

+++
<details><summary>मूलम्</summary>

पू॒षा रे॒वत्यन्वे॑ति॒ पन्था᳚म् ।   
पु॒ष्टि॒पती॑ पशु॒पा वाज॑बस्त्यौ ॥21॥  
इ॒मानि॑ ह॒व्या प्रय॑ता जुषा॒णा ।   
सु॒गैर्नो॒ यानै॒रुप॑याताय्ँ य॒ज्ञम् ।  



</details>

<details><summary>भट्टभास्करटीका</summary>

23रेवत्याः - पूषेति ॥ पूषा रेवती च पन्थां एकं मार्गं अन्वेति अनुगच्छति संहत्यकारिणौ वर्तते । तौ कौ? पुष्टिपती पुष्टेः पातारौ पशुपा पशूनां पालयितारौ । 'सुपां सुलुक्' इत्याकारः । वाजबस्त्यौ वाजेन अन्नेन बस्त्यौ बलहेतू जगताम् । बले वा साधू । बस्तिशब्दः दासीभारादिषु द्रष्टव्यः । यद्वा - वाजो बस्त्यो ययोस्तादृशौ तौ इमानि अस्मदीयानि हव्यानि प्रयता प्रयतानि जुषाणा सेवमानौ सुगैः शोभनगमनसाधनैः यौनैर्वाहनैः नः यज्ञं उपयातां उपगच्छताम् ॥

</details>

