+++
title = "34 यत् पर्यपश्यथ्"

+++


<details><summary>मूलम्</summary>

यत् प॒र्यप॑श्यथ् सरि॒रस्य॒ मध्ये᳚ ।  
उ॒र्वीम् अप॑श्य॒ज् जग॑तᳶ प्रति॒ष्ठाम् ।  
तत् पुष्क॑रस्या॒यत॑ना॒द्-धि जा॒तम् ।  
प॒र्णम् पृ॑थि॒व्याᳶ प्रथ॑नꣳ हरामि ।
</details>

<details><summary>भट्टभास्कर-टीका</summary>

यत् पुष्करपर्णं प्रजापतिः पृथिवीमन्विच्छन् सरिरस्य सलिलस्य मध्ये पर्यपश्यत् । यद्वा - यत् यदा प्रजापतिः सरिरस्य मध्ये पर्यपश्यत् परितः इतस्ततः पृथिवीप्रतिलम्भायापश्यत् । तदानीं उर्वीं पृथिवीं यदनुसारेण अपश्यत् । ब्राह्मणं च भवति - 'सोपश्यत् पुष्करवर्णं तिष्ठत् । सोमन्यत । अस्ति वैतत् । यस्मिन्निदमधितिष्टति' इति तत् पुष्करस्य पर्णं आयतनात् सलिलस्य स्थानात् पाताळात् जातं पृथिव्याः प्रथनं प्रथनस्थानं हरामि । ब्राह्मणं च - 'तत्पुष्करपर्णेऽप्रथयत्'4 इति ॥
</details>