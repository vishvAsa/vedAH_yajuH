+++
title = "255 नर्य प्रजाम्"

+++


<details><summary>मूलम्</summary>

नर्य॑ प्र॒जाम् मे॑ गोपाय ।   
अ॒मृ॒त॒त्वाय॑ जी॒वसे᳚ ।  
जा॒ताञ् ज॑नि॒ष्यमा॑णाञ् च ।   
अ॒मृते॑ स॒त्ये प्रति॑ष्ठिताम् ।
</details>

<details><summary>भट्टभास्कर-टीका</summary>

हे अग्ने! नर्य! नरेभ्यो हित! मे मम प्रजां गोपाय, अमृतत्वाय जीवसे जीवनाय च जातां जनिष्यमाणां च सर्वां प्रजां कीदृशीं सतीं अमृते अमृतत्वहतौ सत्ये प्रतिष्ठितां सत्यप्रधानां कृत्वा रक्षेति ॥
</details>