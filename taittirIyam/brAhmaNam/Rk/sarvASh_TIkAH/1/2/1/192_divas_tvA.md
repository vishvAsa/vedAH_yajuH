+++
title = "192 दिवस् त्वा"

+++


<details><summary>मूलम्</summary>

दि॒वस् त्वा॑ वी॒र्ये॑ण ।   
पृ॒थि॒व्यै म॑हि॒म्ना ॥18॥  
अ॒न्तरि॑ख्षस्य॒ पोषे॑ण ।  
स॒र्वप॑शु॒म् आद॑धे ।
</details>

<details><summary>भट्टभास्कर-टीका</summary>

दिवो वीर्येण बलविशेषेण वृष्ट्यादिसम्पादनरूपेण पृथिव्या महिम्ना माहात्म्येन सस्यादिकारणत्वलक्षणेन अन्तरिक्षस्य पोषेण पुष्टिहेतुत्वेन सहितं अत एव सर्वपशुं सर्वषां पशूनां स्वामित्वेन सम्बन्धिनं आदधे ॥
</details>