+++
title = "58 देवानाम् ब्रह्मवादव्ँ"

+++


<details><summary>मूलम्</summary>

दे॒वाना᳚म् ब्रह्म-वा॒दव्ँ वद॑ता॒य्ँ यत् ।   
उ॒पाशृ॑णोस् सु॒श्रवा॒ वै श्रु॒तो॑ ऽसि ।  
ततो॒ माम् आवि॑शतु ब्रह्म-वर्च॒सम् ।  
तथ् स॒म्भर॒ꣵ॒ स् तद् अव॑रुन्धीय सा॒ख्षात् ।
</details>

<details><summary>भट्टभास्कर-टीका</summary>

अत्र ब्राह्मणम् - 'देवा वै ब्रह्मन्नवदन्त । तत्पर्ण उपाशृणोत्' इत्यादि । तदिदानीं आह - देवानां ब्रह्मवादं वदतां यत् यस्मात्त्वं उपाशृणोः समीपे स्थितः श्रुतवानसि तस्माद्धेतोस्त्वं सुश्रवा नाम श्रुतोसि ख्यातोसि तस्मात् ब्रह्मवर्चसं मामाविशतु इति । अनेनाभिप्रायेण तत् पर्णाख्यं साधनं सम्भरन् तत् ब्रह्मवर्चसं साक्षात् अवरुन्धीय अव्यवधानेन वर्धयेय ॥
</details>