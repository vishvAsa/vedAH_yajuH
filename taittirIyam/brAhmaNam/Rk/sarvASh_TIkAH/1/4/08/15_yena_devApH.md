+++
title = "15 येन देवाᳶ"

+++
<details><summary>मूलम्</summary>

येन॑ दे॒वाᳶ प॒वित्रे॑ण ।  
आ॒त्मान॑म् पु॒नते॒ सदा᳚ ।  
तेन॑ स॒हस्र॑धारेण ।   
पा॒व॒मा॒न्यᳶ पु॑नन्तु मा ।            


</details>

<details><summary>भट्टभास्करटीका</summary>

15 अथ पञ्चदशी - येनेति त्रिष्टुबेव ॥ देवाः वस्वादयः ऋत्विगादयो वा येन पवित्रेण पवमानेन रूपेण पावमानीनां सम्बन्धिना आत्मानं सदा पुनते तेन सहस्रधारेण बहुप्रकारशोधनेन पवित्रेण आत्मीयेन पावमान्यः एताः ऋचः मा मां पुनन्तु ॥
</details>

