+++
title = "200 प्रजापतेस् त्वा"

+++


<details><summary>मूलम्</summary>

प्र॒जाप॑तेस् त्वा प्रा॒णेनाभि॒ प्राणि॑मि ।  
पू॒ष्णᳶ पोषे॑ण॒ मह्य᳚म् ।   
दी॒र्घा॒यु॒त्वाय॑ श॒त-शा॑रदाय ।   
श॒तꣳ श॒रद्भ्य॒ आयु॑षे॒ वर्च॑से ॥19॥  
जी॒वात्वै पुण्या॑य ।
</details>

<details><summary>भट्टभास्कर-टीका</summary>

आयुष इति चतुर्थपादान्तः । प्रजापतेः प्राणेन त्वां अभिप्राणिमि न मदीयेन । उपरिश्वासकरणमभिप्राणनम् । एवं पूष्ण एव पोषेण पुष्ट्या त्वामभिप्राणिमि । व्यत्ययेन प्रथमा । वर्चसे बलाय जीवात्वै जीवनौषधाय पुण्याय च त्वामभिप्राणिमीति ॥
</details>