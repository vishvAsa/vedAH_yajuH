+++
title = "263 शंस्य पशून्"

+++


<details><summary>मूलम्</summary>

शꣳस्य॑ प॒शून् मे॑ गोपाय ।   
द्वि॒पादो॒ ये चतु॑ष्पदः ॥25॥  
अ॒ष्टाश॑फाश् च॒ य इ॒हाग्ने᳚ ।  
ये चैक॑शफा आशु॒गाः ।
</details>

<details><summary>भट्टभास्कर-टीका</summary>

हे शंस्य! स्तुत्य! मे मम पशून् गोपाय रक्ष । द्विपादो मनुष्यादयः ये च चतुष्पदो गवादयः । छान्दसः पद्भावः 'पादस्य लोपः'इति लोपः समासान्तः । द्विपाद इत्यत्र 'द्वित्रिभ्यां पद्दन्'इते उत्तरपदान्तोदात्तत्वम् । चतुष्पदो विशेष्यन्ते - ये अष्टाशफाः अष्टखुरादयो गवादयः ये चैकशफाः अश्वादयः आशुगाः श्रीघ्रगतयः तान् सर्वान् गोपाय हे अग्ने! ॥
</details>