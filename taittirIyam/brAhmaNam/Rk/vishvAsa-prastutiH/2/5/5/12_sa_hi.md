+++
title = "12 स हि"

+++
<details><summary>मूलम्</summary>

स हि शुचि॑श्श॒तप॑त्र॒स्स शु॒न्ध्यूः ॥21॥  
हिर॑ण्यवाशीरिषि॒रस्सु॑व॒र्॒षाः ।  
बृह॒स्पति॒स्स स्वा॑वे॒श ऋ॒ष्वाः ।  
पू॒रू सखि॑भ्य आसु॒तिङ्क॑रिष्ठः ।  


</details>

### टीका
13त्रयोदशीमाह - स हि प्रसिद्धो बृहस्पतिः शुचिः शुद्धः ॥ शतपत्रः शतसंख्याकवाहनोपेतः ॥ स बृहस्पतिः शुन्ध्यूः अन्ये- षामपि शोधको हिरण्यवाशीः हिरण्यस्य वाशो वाक्यं शतम- स्मै देहि सहस्रमस्मै देहीत्यादिरूपं तेन वाक्येनोपेतः ॥ इषिरः सर्वैरेषणीयः ॥ सुवर्षाः स्वर्गप्रदः ॥ स बृहस्पतिः स्वावेशः सुष्ट्वा वेष्टुं समाश्रयितुं शक्यः ॥ ऋष्वा ऋषिरतीन्द्रियद्रष्टा ॥ तादृशो बृहस्पतिः सखिभ्यः सखिसदृशेभ्यो यजमानेम्यः पूरू प्रभूतं आसुतिमन्नं करिष्ठोऽतिशयेन कर्ता ॥ एतच्च मन्त्रद्वयं - 'श्वेतां बार्हस्पत्याम्' इत्यस्य पशोः सूक्ते द्रष्टव्यम् ॥ तथा च प्रतीकद्वयमाम्नातम् - 'आवेधसꣳ स हिं शुचिः' इति ॥॥

