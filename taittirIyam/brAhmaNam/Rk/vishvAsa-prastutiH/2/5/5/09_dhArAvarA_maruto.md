+++
title = "09 धारावरा मरुतो"

+++
<details><summary>मूलम्</summary>

धा॒रा॒व॒रा म॒रुतो॑ धृ॒ष्णुवो॑जसः ।  
मृ॒गा न भी॒मास्त॑वि॒षेभि॑रू॒र्मिभिः॑ ।  
अ॒ग्नयो॒ न शु॑शुचा॒ना ऋ॑जी॒षिणः॑ ।  
भ्रुमि॒न्धम॑न्त॒ उप॒ गा अ॑वृण्वत ।  

</details>

### टीका
9नवमीमह - एते मरुतो गा गोवद्दुहाना वृष्टीः उपावृण्वत समीपे वृतवन्तः, वृष्टिं संपादितवन्त इत्यर्थः ॥ कीदृशा मरुतः? वृष्टिधारया भूमिं वृण्वन्ति व्याप्नुवन्तीति धारावराः, धृष्णु धर्षणक्षमं ओजो बलं येषा ते धृष्णुवोजमः ॥ अत एव मृगा न सिंहव्याघ्रादिमृगा इव तविषेभिः बलवद्भिः ऊर्मिभिः गमनैः भीमा भयंकरा अग्नयो न शुशुचाना अग्नय इव दीप्यमाना ऋजीषिण ऋजीषोपलक्षितसोमपानयुक्ता भ्रुमिं भ्राम्यतीति भ्रुमिः मेघः तं धमन्तश्चालयन्तः ॥ एतच्चोभयं मारुते कर्मणि द्रष्टव्यम् ॥॥

