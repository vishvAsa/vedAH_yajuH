+++
title = "26 त्वन्नृभिर्नृपते देवहूतौ"

+++
<details><summary>मूलम्</summary>

त्वन्नृभि॑र्नृपते दे॒वहू॑तौ ॥43॥  
भूरी॑णि वृ॒त्वा ह॑र्यश्व हꣳसि ।  
त्वन्निद॑स्यु॒ञ्चुमु॑रिम् ।  
धुनि॒ञ्चास्वा॑पयो द॒भीत॑ये सु॒हन्तु॑ ।  


</details>

### टीका
26षड्विंशीमाह - हे हर्यश्व! हरिनामकाभ्यामश्वाभ्यामुपेत ॥ इन्द्र! हे नृपते! मनुष्याणां पालक! नृभिर्मनुष्यैः यजमानर्त्विग्भिः देवहूतौ देवार्थमाह्वाने कृते सति त्वं भूरीणि बहूनि वृत्वा वृत्राणि शत्रुजातानि हंसि मारयसि ॥ किंच - त्वं निदस्युप्रभृतीन् त्रीन् रक्षोविशेषान् सुहन्तु सुष्ठु हननसाधनेन वज्रेण दभीतये दम्भनाय हिंसार्थं अस्वापयः सुप्तान्मूर्छितानकरोः ॥॥

