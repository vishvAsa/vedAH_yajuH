+++
title = "09 अग्निरन्नादोऽन्नपतिर्"

+++
<details><summary>मूलम्</summary>

अ॒ग्निर॑न्ना॒दोऽन्न॑पतिर् अ॒न्नाद्य॑म॒स्मिन् य॒ज्ञे यज॑मानाय ददातु॒ स्वाहा᳚ ।  


</details>

### टीका
8अष्टमं यजुराह - योऽयमग्निः सोऽयमन्नादो जाठराग्निरूपेणान्नस्य भक्षकः ॥ अन्नपतिः बाह्याग्निरूपेणान्नस्य पाचकत्वात्पालकः॥ सोऽयमग्निरस्मिन्यज्ञे यजमानाय भक्षणयोग्यमन्नं ददातु ॥ तस्मै अग्नये स्वाहा हुतमिदमस्तु ॥॥
