+++
title = "08 रोहितो द्यावापृथिवी"

+++
<details><summary>मूलम्</summary>

रोहि॑तो॒ द्यावा॑पृथि॒वी अ॑दृꣳहत् ।  
तेन॒ सुव॑स्स्तभि॒तन्तेन॒ नाकः॑ ॥6॥  
सो अ॒न्तरि॑ख्षे॒ रज॑सो वि॒मानः॑ ।  
तेन॑ दे॒वास्सुव॒रन्व॑विन्दन्न् ।  


</details>

### टीका
8अथाष्टमीमाह - रोहितः प्रजापतिः द्यावापृथिव्यौ दृढीकृतवान् ॥ तेन रोहितेन सवः स्तम्भितं स्वर्गलोको यथाऽधो न पतति तथा स्तम्भितः ॥ तथा नाकनामा स्वर्गविशेषोऽपि तेन स्तम्भितः ॥ स एव रोहितोऽन्तरिंक्षे रजसो रञ्जकस्य ज्योतिर्गणस्योदकस्य वा विमानो विशेषेण निर्माता ॥ तेन रोहितेन देवा इन्द्रादयोऽपि सुवरन्वविन्दन् स्वर्गं लब्धवन्तः ॥ एवमेतैरष्टभिर्मन्त्रैरश्वमेधगतस्याश्वस्य जलमध्यादुद्गमनं कुर्यात् ॥॥

