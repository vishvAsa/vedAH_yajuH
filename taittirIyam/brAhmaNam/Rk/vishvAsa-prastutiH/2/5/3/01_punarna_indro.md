+++
title = "01 पुनर्न इन्द्रो"

+++
<details><summary>मूलम्</summary>

पुन॑र्न॒ इन्द्रो॑ म॒घवा॑ ददातु ।  
धना॑नि श॒क्रो धन्य॑स्सु॒राधाः᳚ ।   
अ॒र्वा॒चीन॑ङ्कृणुताय्ँ याचि॒तो मनः॑ ।  
श्रु॒ष्टी नो॑ अ॒स्य ह॒विषो॑ जुषा॒णः ।  

</details>

### टीका
(SB) 1तृतीयानुवाके प्रथमामृचमाह - अस्मदीयानि धनानि यानि नष्टानि तानि सर्वाण पुनरपि बोऽस्मभ्यमिन्द्रो ददातु ॥ कीदृश इन्द्रः? मघवा धनवान् शक्रः शक्तिसुक्तः धन्यो धनदानार्हः सुराधाः शोमनान्नयुक्तः ॥ तादृशोऽयमिन्द्रो याचितोऽस्माभिः प्रार्थितस्सन् स्वकीयं मनोऽर्वाचीनं कृणुतामस्मदभिमुखं करोतु ॥ नोऽस्मदीयस्यास्य हविषो भागं श्रुष्टी जुषाणः शीघ्रं सेवमानः स इन्द्रोऽस्मदभीष्टं करोतु ॥॥

