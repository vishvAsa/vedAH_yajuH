+++
title = "06 यया रूपाणि"

+++
<details><summary>मूलम्</summary>

यया॑ रू॒पाणि॑ बहु॒धा वद॑न्ति ।  
पेशाꣳ॑सि दे॒वाᳶ प॑र॒मे ज॒नित्रे᳚ ।          
सा नो॑ वि॒राडन॑पस्फुरन्ती ॥2॥                          
वाग्दे॒वी जु॑षतामि॒दꣳ ह॒विः ।  

</details>

### टीका
6अथ षष्ठीमाह - यान्येतानि देवतिर्यङ्मनुष्यादिरूपाणि यानि च नीलपीतशुक्लकृष्णादिरूपाणि तानि सर्वाणि यया वाचा मनुष्या वहुधा वदन्ति, इदं समीचीनमिदमसमीचीनमित्येतादृशं बहुधा वदन्ति ॥ तथा - परमे जनित्रे उत्तमे जन्मनि वर्तमाना देवाश्च पेशांमि रमणीयानि रूपाणि यया वाचा वदन्ति ॥ सा वाग्देवी नौऽस्मदीयमिदं हृविर्जुषताम् ॥ कीदृशी वाक्? अर्थप्रकाशकत्वेन विविधं राजत इति विराट् ॥ अपस्फुरणमर्थाभिधाने कुण्ठीभावः तद्राहित्यादनपस्फुरन्ती ॥ तदिदं मन्त्रद्वयं वाग्देवता विषयं द्रष्टव्यम् ॥॥

