+++
title = "06 अग्निर्धर्मेणान्नादः"

+++
<details><summary>मूलम्</summary>

अ॒ग्निर्धर्मे॑णान्ना॒दः ।  
मृ॒त्युर्धर्मे॒णान्न॑पतिः ।  
ब्रह्म॑ ख्ष॒त्रꣵ स्वाहा᳚ ॥31॥  

</details>

<details><summary>सायणटीका</summary>

6षष्ठ यजुराह - योऽयमग्निः सोऽयं स्वकीयेन धर्मेणान्नादो भवति ॥ अन्नभक्षकत्वं जाठराग्नौ प्रसिद्धम् ॥ योऽयं मृत्युर्देवः सोऽयं स्वकीयेन धर्मेणान्नपतिरन्नस्य पालकः ॥ यावन्मृत्युः प्राणिनं न मारयति तावदयमन्नं भुङ्क्ते तदिदमन्नपालकत्वम् ॥ ब्रह्म ब्राह्मणजातिः क्षत्रं क्षत्रियजातिः तान्येतान्यग्निमृत्युब्रह्मक्षत्राण्युद्दिश्य स्वाहा हुतमिदमस्तु ॥॥


</details>

