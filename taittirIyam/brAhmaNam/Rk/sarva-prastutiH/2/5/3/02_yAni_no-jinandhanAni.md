+++
title = "02 यानि नोऽजिनन्धनानि"

+++
<details><summary>मूलम्</summary>

यानि॑ नोऽजि॒नन्धना॑नि ।  
ज॒हर्थ॑ शूर म॒न्युना᳚ ।  
इन्द्रानु॑विन्द न॒स्तानि॑ ।  
अ॒नेन॑ ह॒विषा॒ पुनः॑ ।  


</details>

<details><summary>सायणटीका</summary>

2अथ द्वितीयामाह - हे शूरेन्द्र! त्वं विहितस्याननुष्ठानान्निषिद्धसेवनाद्वा पापयुक्तान् नः अस्मान् जिनन् शिक्षार्थं हिंसन् मन्युनाऽस्मासु क्रोधेन यान्यस्मदीयानि धनानि जहर्थ अपहृतवानमि ॥ अनेनास्मदीयेन हविषा तुष्टस्सन् पुनरपि नोऽस्माकं तानि धनान्यनुविन्द अनुग्रहेण लभस्व देहीत्यर्थः ॥ एतदुभयं नष्टधनस्य पुनः प्राप्त्यर्थे कस्मिंश्चिदैन्द्रे कर्मणि द्रष्टव्यम् ॥॥


</details>

