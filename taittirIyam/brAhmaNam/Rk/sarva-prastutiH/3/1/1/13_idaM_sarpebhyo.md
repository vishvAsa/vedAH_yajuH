+++
title = "13 इदं सर्पेभ्यो"

+++
<details><summary>मूलम्</summary>

इ॒दꣳ स॒र्पेभ्यो॑ ह॒विर॑स्तु॒ जुष्ट᳚म् ।  
आ॒श्रे॒षा येषा॑मनु॒यन्ति॒ चेतः॑ ॥5॥  
ये अ॒न्तरि॑ख्षम्पृथि॒वीङ्ख्षि॒यन्ति॑ ।  
ते न॑स्स॒र्पासो॒ हव॒माग॑मिष्ठाः ।  


</details>

<details><summary>भट्टभास्करटीका</summary>

13अश्लेषाणाम् - इदं सर्पेभ्य इति ॥ जुष्टं प्रियं अस्तु । आश्रेषा नक्षत्रं येषां चेतः अनुयन्ति, क्षियन्ति अधिवसन्ति । ते सर्पासः हवं यज्ञं आगमिष्ठाः अतिशयेन आगन्तारो भवन्तु । आगन्तृशब्दात्तृन्नन्तात् 'तुश्छन्दसि' इतीष्ठन्प्रत्यये 'तुरिष्ठेमेयस्सु' इति टिलोपः ॥


</details>

