+++
title = "5 05"

+++
पु॒रस्ता॒द्दश॑होतार॒मुद॑ञ्च॒मुप॑दधाति यावत्प॒दम् । हृद॑य॒य्ँयजु॑षी॒ पत्न्यौ॑ च । द॒ख्षि॒ण॒तः प्राञ्चं॒ चतु॑र्होतारम् ।  प॒श्चादुद॑ञ्चं॒ पञ्च॑होतारम् । उ॒त्त॒र॒तः प्राञ्च॒ꣳ॒ षड्ढो॑तारम् । उ॒परि॑ष्टा॒त्प्राञ्चꣳ॑ स॒प्तहो॑तारम् । हृद॑य॒य्ँयजूꣳ॑षि॒ पत्न्य॑श्च ।  य॒थाऽव॒का॒शं ग्रहान्॑ । य॒था॒ऽव॒का॒शं प्र॑तिग्र॒हाल्ँ लो॑कंपृ॒णाश्च॑ । सर्वा॑ हास्यै॒ता दे॒वताः᳚ प्री॒ता अ॒भीष्टा॑ भवन्ति ॥ 26 ॥

