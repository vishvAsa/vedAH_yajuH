+++
title = "2"

+++

<details><summary>भास्करोक्त-विनियोगः</summary>

1चतस्रस् स्वयमातृण्णा दिक्षूपदधाति -
</details>


<details open><summary>विश्वास-प्रस्तुतिः</summary>

भूर्! अ॒ग्निञ् च॑ पृथि॒वीञ् च॒ माञ् च॑ ।  
त्रीꣳश् च॑ लो॒कान्थ् स॑व्ँ वथ्स॒रञ् च॑ ।  
प्र॒जाप॑तिस् त्वा +++(स्वयम्-आतृण्णे!)+++ **सादयतु** ।  
तया॑ दे॒वत॑या ऽङ्गिर॒स्वद् ध्रु॒वा सी॑द ॥  
</details>

<details><summary>भट्टभास्कर-टीका</summary>

भूर्व्याहृतिः, अग्निर्देवता, पृथिवी लोकः, अहम् उपधाता,  
त्रिलोकवासिनो जनाः, संवत्सरस् सर्वानुग्राही कालः,  
सर्वमिदं त्वद्-उपधान-लब्धात्मकं, तस्माद्भूराद्यात्मिकां त्वां प्रजापतिस्सादयतु,  
त्वं च तया देवतया सह  
अङ्गिरसाम् इव स्थिरा सीद ।  
एवं सर्वासु दिक्षु योज्यम् ॥
</details>


<details><summary>मूलम्</summary>

भूर॒ग्निञ्च॑ पृथि॒वीञ्च॒ माञ्च॑ ।  
त्रीꣳश्च॑ लो॒कान्थ्स॑व्ँ वथ्स॒रञ्च॑ ।  
प्र॒जाप॑तिस्त्वा सादयतु ।  
तया॑ दे॒वत॑याऽङ्गिर॒स्वद्ध्रु॒वा  सी॑द ॥  
</details>


<details open><summary>विश्वास-प्रस्तुतिः</summary>

भुवो॑ वा॒युञ्चा॒न्तरि॑ख्षञ्च॒ माञ्च॑ ।  
त्रीꣳश्च॑ लो॒कान्थ्स॑व्ँ वथ्स॒रञ्च॑ ।  
प्र॒जाप॑तिस्त्वा सादयतु ।  
तया॑  दे॒वत॑याऽङ्गिर॒स्वद्ध्रु॒वा सी॑द ॥ 
</details>

<details><summary>मूलम्</summary>

भुवो॑ वा॒युञ्चा॒न्तरि॑ख्षञ्च॒ माञ्च॑ ।  
त्रीꣳश्च॑ लो॒कान्थ्स॑व्ँ वथ्स॒रञ्च॑ ।  
प्र॒जाप॑तिस्त्वा सादयतु ।  
तया॑  दे॒वत॑याऽङ्गिर॒स्वद्ध्रु॒वा सी॑द ॥ 
</details>


<details open><summary>विश्वास-प्रस्तुतिः</summary>

स्व॑रादि॒त्यञ्च॒ दिव॑ञ्च॒ माञ्च॑ ।  
त्रीꣳश्च॑ लो॒कान्थ्स॑व्ँ वथ्स॒रञ्च॑ ।  
प्र॒जाप॑तिस्त्वा  सादयतु ।  
तया॑ दे॒वत॑याऽङ्गिर॒स्वद्ध्रु॒वा सी॑द ॥
</details>

<details><summary>मूलम्</summary>

स्व॑रादि॒त्यञ्च॒ दिव॑ञ्च॒ माञ्च॑ ।  
त्रीꣳश्च॑ लो॒कान्थ्स॑व्ँ वथ्स॒रञ्च॑ ।  
प्र॒जाप॑तिस्त्वा  सादयतु ।  
तया॑ दे॒वत॑याऽङ्गिर॒स्वद्ध्रु॒वा सी॑द ॥
</details>


<details open><summary>विश्वास-प्रस्तुतिः</summary>

भूर्भुव॒स्स्व॑श्च॒न्द्रम॑सञ्च॒ दिश॑श्च॒ माञ्च॑ ।  
त्रीꣳश्च॑ लो॒कान्थ्स॑व्ँ वथ्स॒रञ्च॑  ।  
प्र॒जाप॑तिस्त्वा सादयतु ।  
तया॑ दे॒वत॑याऽङ्गिर॒स्वद्ध्रु॒वा सी॑द ॥ 5 ॥
</details>

<details><summary>मूलम्</summary>

भूर्भुव॒स्स्व॑श्च॒न्द्रम॑सञ्च॒ दिश॑श्च॒ माञ्च॑ ।  
त्रीꣳश्च॑ लो॒कान्थ्स॑व्ँ वथ्स॒रञ्च॑  ।  
प्र॒जाप॑तिस्त्वा सादयतु ।  
तया॑ दे॒वत॑याऽङ्गिर॒स्वद्ध्रु॒वा सी॑द ॥ 5 ॥
</details>


