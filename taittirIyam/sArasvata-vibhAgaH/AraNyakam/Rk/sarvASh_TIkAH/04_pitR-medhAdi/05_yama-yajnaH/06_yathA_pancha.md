+++
title = "06 यथा पञ्च,"

+++


<details><summary>मूलम्</summary>

यथा॒ पञ्च॒ यथा॒ षड्य॒था पञ्च॑ द॒शर्ष॑यः ।  
य॒मय्ँ यो वि॑द्या॒त्स ब्रू॑याद्य॒थैक ऋषि॑र्विजान॒ते ।
</details>

<details><summary>भट्टभास्कर-टीका</summary>

10यथा पञ्च ऋषयः सनकादयः यमं विजानते विजानन्ति । यथा षडृषयः काण्डर्षयः विजानते । यथा पञ्चदशऋषयः कर्मकृतो ऽध्वर्य्वादयः । अवयुत्य वादोऽयम् । यथा वा एकर्षिर् ब्रह्मा जगत्कर्ता विजानाति यथैते यमं विजानते एवम्भूतोऽयमिति । यथेति वचनात् तथेति गम्यते । तथा यमं यो विद्याज् जानीयात् स एव तं ब्रूयात् स एव तं वक्तुं प्रभवति के वयं तस्य वचन इति स्तुतिः ॥  
</details>

