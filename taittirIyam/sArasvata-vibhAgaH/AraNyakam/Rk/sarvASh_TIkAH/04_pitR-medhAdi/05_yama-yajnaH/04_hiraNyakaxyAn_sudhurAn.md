+++
title = "04 हिरण्यकक्ष्यान् सुधुरान्"

+++


<details><summary>मूलम्</summary>

हि॒र॒ण्य॒क॒क्ष्यान् सु॒धुरा॑न् हिरण्या॒क्षान॑यश्श॒फान् ।  
अश्वा॑न॒नश्य॑तो दा॒नय्ँ॒य॒मो रा॑जाभि॒ तिष्ठ॑ति ।
</details>

<details><summary>भट्टभास्कर-टीका</summary>

8हिरण्यकक्ष्यान् हिरण्योदरपार्श्वान् सुधुरान् शोभनयुगान् हिरण्याक्षान् हिरण्यवर्णाक्षान् अयश्शफान् अयोवद् दृढखुरान् एवम्भूतान् अश्वान् अनश्यतो ऽविनाशितान् दीयत इति दानं बहवोऽश्वा एकं दानम् एवम्भूतान् अश्वान् दानं यमो राजा अभितिष्ठति । यमस्य एकमेव दानम् एवं विधमिति स्तुतिः ॥  
</details>

