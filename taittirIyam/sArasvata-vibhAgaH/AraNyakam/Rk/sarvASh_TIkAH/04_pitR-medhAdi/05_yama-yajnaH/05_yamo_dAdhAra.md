+++
title = "05 यमो दाधार"

+++


<details><summary>मूलम्</summary>

य॒मो दा॑धार पृथि॒वीय्ँय॒मो विश्व॑मि॒दञ्जग॑त् ।  
य॒माय॒ सर्व॒मित्त्र॑स्थे॒ यत् प्रा॒णद्वा॒युर॑क्षि॒तम् ।
</details>

<details><summary>भट्टभास्कर-टीका</summary>

9यमो दाधारेत्यनुवाकशेषेण यममभिवादयन्ते । यमो दाधार धारयति पृथिवीम् । यम एव च विश्वमिदं जगत् तद्वशवर्तित्वात् सर्वमित् सर्वमेव यमाय त्रस्थे तस्थे । रेफोपजनश्छान्दसः । तच्छेषत्वेन आत्मानं प्रकाश्य तिष्ठति यत्प्राणत् । अनितेश्शत्रन्तस्य रूपम् । चेष्टावद् वायुरक्षितं वायुभिः पञ्चभिः पालितं तैर्वा रक्षितम् ॥  
</details>
