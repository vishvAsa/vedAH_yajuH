+++
title = "02 मेधा देवी"

+++


<details><summary>मूलम्</summary>

मे॒धा दे॒वी जु॒षमा॑णा न॒ आगा॑द्  
वि॒श्वाची॑ भ॒द्रा सु॑मन॒स्यमा॑ना।  
त्वया॒ जुष्टा॑ नु॒दमा॑ना दु॒रुक्ता॑न्  
बृ॒हद् व॑देम वि॒दथे॑ सु॒वीराः॑ ॥
</details>

<details><summary>भट्टभास्कर-टीका</summary>

ग्रन्थधारणसमर्था बुद्धिर् मेधा  
सा मेधा देवी जुषमाणा प्रीयमाणा नो ऽस्मान् आगाद् एत्व् आगच्छतु । विश्वाची विश्वं वेद्यम् अञ्चन्ती व्याप्नुवन्ती भद्रा कल्याणहेतुः सुमनस्यमाना सानुग्रहमना भवन्ती । इदानीं प्रत्यक्षवदाह - हे देवि! त्वया आगतया जुष्टाः सेविता वयम् अत एव विदथे विज्ञाने प्रशस्ते सति सुवीराः शोभनपुत्रपौत्रादिकाश्च तत्सम्बन्धेन सन्तः बृहद् उच्छ्रितं सर्ववक्त्रतिशयसर्वशक्तिशोभितं वदेम वदितुं शक्ता भूयास्म । कीदृशा वयमिति चेत् तवागमनात् प्राक् दुरुक्तान् सूक्तिरहितान् दुष्टान् शब्दान् वीरांश्च दुष्टान् जुषमाणाः सेवमानाः । ताच्छीलिकश्चानश् । पूर्वं त्वद्विरहान् मूकप्रायास् तच्छीला वयम् इदानीं त्वया जुष्टा बृहद्वदेमेति ॥  
</details>
