+++
title = "10 आ माम्"

+++


<details><summary>मूलम्</summary>

आ मां॑ मे॒धा सु॒रभि॑र् वि॒श्वरू॑पा॒  
हिर॑ण्यवर्णा॒ जग॑ती जग॒म्या ।  
ऊर्ज॑स्वती॒ पय॑सा॒ पिन्व॑माना॒  
सा मां॑ मे॒धा सु॒प्रती॑का जुषताम् । (57)  
+++(उपरि जुषन्ताम् इति दुष्टम् आन्ध्रपाठे।)+++
</details>

<details><summary>भट्टभास्कर-टीका</summary>

1आ मामिति त्रिष्टुप् ॥ आजगम्या भृशमागच्छतु मां सुरभिर् मेधा । यङ्लुगन्ताद् लुङि वा णिलोपे 'विभाषा' इति निघाताभावः, अन्त्यलोपश्छान्दसः । विश्वरूपा विश्वार्थमूर्तिकुशला हिरण्यवर्णा हिरण्यगर्भवर्णा प्रकाशमानाक्षरा हितरमणीयस्वभावा वा जगत्य् अविच्छेदेन वर्तमाना जगत्यावर्तमाना । यङ्लुगन्तात् ङीप् । आगत्य च सा मेधा मां जुषतां सदा सेवतां मय्येव तिष्ठतु । ऊर्जस्वती रसवती पयसा क्षीरादिना मां पिन्वमाना सिञ्चन्ती गवादिसमृद्ध्या सुप्रतीका शोभनोपक्रमा इन्दृशी भूत्वा सदा मां जुषताम् ॥  
इति याज्ञिक्युपनिषदि द्विचत्वारिंशोऽनुवाकः ॥
</details>
