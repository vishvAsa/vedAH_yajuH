+++
title = "४३ सद्योजातम् प्रपद्यामि"
unicode_script = "devanagari"
+++

<details><summary>मूलम्</summary>

स॒द्योजा॒तं प्र॑पद्या॒मि॒  
स॒द्योजा॒ताय॒ वै नमः॑ ।  
भ॒वेभ॑वे॒ नाति॑भवे  
भजस्व॒ मां भ॒वोद्भ॑वाय॒ नमः॑ । (58)  
</details>


<details><summary>विश्वास-टिप्पनी</summary>

भवोद्भवेत्य् अन्तिमपादस्य साध्वन्ते सति। "भवोद्भवाय नम" इति कर्षणं रुचिरम्। भवोद्भवसुब्रह्मण्यपरम् अपीयम् इति केचित्।

## पाठान्तराणि
लिङ्गपुराणादाव् एवम् एव तैत्तिरीयारण्यकवद् दृश्यते।
क्वचित्तु "भवस्व" इत्यपि दृश्यते - तदयुक्ततमम् भाति।

### निःश्वासे
सद्योजातं प्रपद्यामि  
सद्योजाताय वै नमः ।  
भवेनाति भवे भजस्व  
मां भवोद्भवाय नमः ।

सद्योजातं प्रपद्यामि  
सद्योजाताय वै नमः ।  
भवे ऽभवेनादिभवे  
भजस्व मां भवोद्भवाय नमः ॥

ॐ सद्योजातं प्रपद्यामि नमः । ॐ सद्योजाताय वै नमः ।  
ॐ भवे नमः । ॐ अभवे नमः । ॐ अनादि भवे नमः ।  
ॐ भजस्व मान्नमः । ॐ भव नमः । ॐ उद्भवाय नमः ।

### कौलावलीनिर्ण्यये
सद्योजातं प्रपद्यामि सद्योजाताय वै नमः ।  
भवेऽभवेऽनादिभवे भजस्व मां भवोद्भवाय नमः ॥
</details>
