+++
title = "01 आपः पुनन्तु"

+++

<details><summary>भास्करोक्त-विनियोगः</summary>

स्नानकाले मन्त्रवदाचमने विनियोगः । 
</details>


<details><summary>मूलम्</summary>

आपः॑ पुनन्तु पृथि॒वीं  
पृ॑थि॒वी पू॒ता पु॑नातु॒ माम् ।  
पु॒नन्तु॒ ब्रह्म॑ण॒स्पति॒र्  
ब्रह्म॑पू॒ता पु॑नातु॒ माम् ॥
</details>

<details><summary>भट्टभास्कर-टीका</summary>

1आपः पुनन्त्व् इति ॥ अत्यष्टिर् अष्टपदा । 
द्वितीय-वर्जम् अष्टाक्षराः पादाः ।  
द्वयोर्द्वयोः पादयोर्विरामः ।  
स्नानकाले मन्त्रवदाचमने विनियोगः । 

आपः पुनन्तु शोधयन्तु  
पृथिवीं कारणेन कार्यशुद्धिः प्रार्थ्यते ।  
सा चाद्भिः पूता पृथिवी मां पुनातु स्वकार्यभूतम् ।  
किञ्च - **ब्रह्मणस्पतिः** परिबृढस्य प्रपञ्चस्य ब्रह्मणः पतिः  
परमात्मा कारणं **ब्रह्म**  
ब्राह्मणानि मन्त्राश्च पृथिवीं पुनन्त्व् अपुनन् ।  
सा च तैः पूता मां पुनातु । 
</details>

