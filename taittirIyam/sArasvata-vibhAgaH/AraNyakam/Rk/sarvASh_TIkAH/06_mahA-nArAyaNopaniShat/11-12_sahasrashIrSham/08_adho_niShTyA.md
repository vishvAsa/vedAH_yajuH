+++
title = "08 अधो निष्ट्या"

+++


<details><summary>मूलम्</summary>

अधो॑ नि॒ष्ट्या वि॑तस्त्या॒न्तु॒ ना॒भ्यामु॑परि॒ तिष्ठ॑ति ।  
हृ॒दय॑न्तद्वि॑जानी॒या॒द्वि॒श्वस्या॑यत॒नं म॑हत् ।
</details>

<details><summary>सायण-टीका</summary>

सप्तमीमृचमाह---
अधो॑ नि॒ष्ठ्या वि॑तस्त्या॒न्ते॒ ना॒भ्यामु॑परि॒ तिष्ठ॑ति।
+हृदयं तद्विजानीयाद्विश्वस्या॑ऽऽयत॒नं म॑हत, इति।
______________________________________________________
  
+पदत्रयमनिश्चितस्वरकम्।
_____________________________________________________
१ ख. ०नादि०। २ ख. ०वाक्यप्र०। ३ ख. ०परस्तीति शे०। ४ ख. झ. ०नमु०। ५ झ. लोके शतद०। ६ ०तस्त्यां तु ना। ७ ग. ०ति। जालमालाकुलं भाति विश्व०।
९२

[[730]]


**निष्टिर्** ग्रीवाबन्धः, तस्या अधस्ताद्वर्तते।  
तत्रापि **नाभ्याम्** उपरि नाभिदेशस्योर्ध्वभागे  
**वितस्त्यान्ते** द्वादशाङ्गुल-परिमिता वितस्तिस्तस्यामतीतायामुपरि तिष्ठति।  
तद् एतन् निष्टि-नाभ्योर् मध्य-देश-वर्ति कमलं  
**हृदयम्** इति **विजानीयात्**। तच्च हृदयं विश्वस्य सर्वस्य जगतो महदायतनम्। मनस्तावद्भृदयपुण्डरीके वर्तते "चन्द्रमा मनो भूत्वा त्द्ददयं प्राविशत् " इति श्रुत्यन्तरात्। तेव च मनसा स्वप्नवत्सर्वमिदं जगत्कल्पितम्। "मनोमूलमिदं द्वैतं यत्किंचित्सचाराचरम् " इति संप्रदायविद्भिरुक्तत्वात्।
</details>