<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;७ on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/7/</link>
    <description>Recent content in &#43;७ on यजुर्वेदे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/7/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/7/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/7/01/</guid>
      <description>&lt;p&gt;[[453]]&lt;/p&gt;&#xA;&lt;p&gt;कृष्णयजुर्वेदीयं तैत्तिरीयारण्यकम्।&#xA;(तत्र शीक्षोपनिषत्संज्ञकसप्तमप्रपाठकस्याऽऽरम्भः )&#xA;प्रथमोऽनुवाकः।&lt;/p&gt;&#xA;&lt;hr&gt;&#xA;&lt;p&gt;(*) वागीशाद्याः सुमनसः सर्वार्थानामुपक्रमे।&#xA;यं नत्वा कृतकृत्याः स्युस्तं नमामि गजाननम्॥ १॥&#xA;यस्य निश्वसितं वेदा या वेदेभ्योऽखिलं जगत्।&#xA;निर्ममे तमहं वन्दे विद्यातीर्थमहेश्वरम् (१)॥२॥&#xA;तत्कटाक्षेण तद्रूपं दधद्बुक्कमहीपतिः।&#xA;आदिशत्सायणाचार्य वेदार्थस्य प्रकाशने॥३॥&#xA;ये पूर्वोत्तरमीमांसे ते व्याख्यायातिसंग्रहात्।&#xA;कृपालुः सायणाचार्यो वेदार्थं वक्तुमुद्यतः॥४॥&#xA;व्याख्यातः पितृमेधान्तः कर्मकाण्डो नयैः स्फुटम्।&#xA;अथोपनिषदं न्यायैर्व्याकुर्वे ब्रह्मबुद्धये॥५॥&#xA;अत्र२ ह्युपनिपच्छब्दो ब्रह्मविद्यैकगोचरः।&#xA;तच्छव्दावयवार्थस्य विद्यायामेव संभवात्॥६॥&#xA;उपोपसर्गः सामीप्ये तत्प्रतीचि समाप्यते।&#xA;सामीप्यात्तारतम्यस्य विश्रान्तेः स्वात्मनीक्षणात्॥७॥&#xA;त्रिविधः सदिधात्वर्थी विद्यायां संभविष्यति।&#xA;श्रीमत्सुरेश्वराचार्यैर्विस्पष्टमिदमीरितम्॥८॥&#xA;“उपनीयेममात्मानं ब्रह्मापास्तद्वयं स्वतः।&#xA;निहन्त्यविद्यां तज्जं च तस्माद्रुपनिषद्भवेत्॥९॥&#xA;निहत्यानार्थमूलां स्वाविद्यां प्रत्यक्तया परम्।&#xA;गमयत्यस्तसंभेदमती वीपनिषद्भवेत्॥१०॥&#xA;प्रवृत्तिहेतूत्रिःशेषांस्तन्मूलोच्छेदकत्वतः।&#xA;यतौऽवसादयेद्बिद्या तस्मादुपनिषन्मता।” इति॥११॥&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/7/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/7/02/</guid>
      <description>&lt;p&gt;अथ सप्तमे द्वितीयोऽनुवाकः।&lt;/p&gt;&#xA;&lt;p&gt;प्रथमानुवाकोक्तमन्त्रजपेन परिहृतविघ्नस्य पुरुषस्योपासनार्थं ब्रह्मावबोधार्थं च तत्प्रतिपादको ग्रन्थो वक्तव्यः। तस्य च ग्रन्थस्यार्थज्ञानप्रधानत्वात्वपाठे मा भूदौदासीन्यमित्येतदर्थं द्वितीयानुवाके शिक्षाध्यायोऽभिधीयते। भवत्वौदासीन्यमिति चेन्न। अनर्थप्रसङ्गात्।&lt;/p&gt;&#xA;&lt;p&gt;“मन्त्रो हीनः स्वरतो वर्णतो वा मिथ्या प्रयुक्तो न तमर्थमाह।&#xA;स वाग्वज्रो यजमानं हिनस्ति यथेन्द्रशत्रुः स्वरतोऽपराधात्”&#xA;इत्यादिन्यायात्।&lt;/p&gt;&#xA;&lt;p&gt;इन्द्रशत्रुवृत्तान्तश्च “त्वष्टा हतपुत्रः” इत्यनुवाके विस्पष्टमभिहितः। एवं तर्हि कर्मकाण्डेऽप्ययमध्यायो वक्तव्य इति चैद्बाढम्। अत एव काण्डद्वयशेषत्वा+द्देहलीप्रदीपन्यायेनोभयोः काण्डयोर्मध्येऽभिहितः। न चोभयशेषत्वेन वेदस्योपक्रम एव पठ्यतामिति वाच्यम्। उभयशेषस्यापि विद्यायां प्रयोजनाधिक्यद्योतनाय विद्याकाण्डे पठनीयत्वात्। कर्मकाण्डे क्कचित्स्वरवर्णादिव्यत्ययेन यथाशास्त्रमर्थानवबोधेऽपि प्रायश्चित्तेनानुष्ठानवैकल्यं परिहर्तुं शक्यम्। अत एव प्रायश्चित्ताज्याहुतिमन्त्र एवमाम्नायते - “अनाज्ञातं यदाज्ञातं यज्ञस्य क्रियते मिथु। अग्ने तदस्य कल्पय त्व ँ हि वेत्थ यथात&#xA;*एतत्परिगणनं क्कचिन्नोपरभ्यते। +देहली सद्मद्वारसमीपतरभागस्तत्स्थानस्थो दीपो द्वारान्तः प्रदेशं तद्बहिर्भूतं चत्वरं च समुज्ज्वलयति। तथाऽयमध्यायः कर्मज्ञानकाण्डयोर्मध्येऽभिहित इति पर्यवसितम्।&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/7/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/7/03/</guid>
      <description>&lt;p&gt;अथ सप्तमे तृतीयोऽनुवाकः।&#xA;द्वितीयेऽनुवाके दृष्टादृष्टोपकारी ग्रन्थपाठनियमो विहितः। तृतीये त्वैहिकामुष्मिकफलसिद्धये काचिदुपासना विधीयते। तत्राऽऽदौ तावन्मङ्गलाचरणार्थोऽयं मन्त्र आम्नायते। पूर्वोक्तशान्तिमन्त्रेण विघ्नोपशमः प्रार्थितः। अनेन तु मन्त्रेण विद्यातत्फलयोरुत्कर्षः प्रार्थ्यते। तमिमं मन्त्रमाह –&#xA;स॒ह नौ॒ यशः। *सह नौ ब्र॑ह्मव॒र्चसम्, इति।&lt;/p&gt;&#xA;&lt;p&gt;विद्यानिमित्तं यद्यशस्तन्नावावयोः शिष्याचार्ययोः सहास्तु। सम्यगनेनोपासनमनुष्ठीयत इति शिष्यस्य यशः। सम्यगुपदिष्टमित्याचार्यस्य यशः। अनेन विद्यायामवैकल्यलक्षण उत्कर्षोऽभिहितो भवति। ब्राह्मणस्योचितं श्रुताध्ययनलक्षणं तेजो ब्रह्मवर्चसम्। एतच्च श्रूयमाणस्य फलस्य सर्वस्याप्युपलक्षणम्। “संधीयते प्रजया पशुभिर्ब्रह्मवर्चसेनान्नाद्येन सुवर्ग्येण लोकेन” इति हि श्रूयते। एतच्च ब्रह्मवर्चसादि फलमावयोः शिष्याचार्ययोः सहास्तु। यद्यप्युपासितुः शिष्यस्यैव तत्फलं तथाऽपि तदीयफलसंपत्तेराचार्यपरितोषहेतुत्वादाचार्यपरितोषहेतुत्वादाचार्यस्यापि फलत्वेनोपचर्यते। सोऽयं प्रार्थनारूपो मङ्गलाचरणार्थो मन्त्रः शिष्येण जप्य आचार्यस्य तु कृतार्थत्वान्नानेन कृत्यमस्ति।&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/7/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/7/04/</guid>
      <description>&lt;p&gt;अथ सप्तमे चतुर्थोऽनुवाकः।&lt;/p&gt;&#xA;&lt;hr&gt;&#xA;&lt;p&gt;तृतीयानुवाके प्रजादिफलसिद्धये संहितोपासनमुक्तम्। तत्र ब्रह्मज्ञानसाधनं चित्तैकाग्र्यमप्यर्थात्संपद्यते। अथ मेधारहितस्य श्रुतग्रन्थार्थविस्मृतौ ब्रह्मज्ञानोदयासंभवाद्रोगादिना शरीरादिपाटवरहितस्याशनाच्छादनादिभिर्वा रहितस्य ब्रह्मज्ञानहेतुभूतश्रवणादिप्रवृत्त्यसंभवान्मेधादिसिध्द्यार्था मन्त्राश्चतुर्थेऽनुवाकेऽभिधीयन्ते। तत्राऽऽदौ मेधाकामेन जप्यं मन्त्रमाह –&#xA;यश्छन्द॑सामृष॒भो वि॒श्वरू॑पः। छन्दो॒भ्योऽध्य॒मृतात्संब॒भूव॑। स&#xA;१. घ. व च वा। २. क. ख. ङ. ये सांहि।&lt;/p&gt;&#xA;&lt;p&gt;[[504]]&lt;/p&gt;&#xA;&lt;p&gt;मेन्द्रो॑ मे॒धया॑ स्पृणोतु। अ॒मृत॑स्य देव॒ धार॑णो भूयासम्, इति।&#xA;यः प्रणवो गायत्र्यादिच्छन्दोयुक्तानां वेदानां मध्य ऋषभः श्रेष्ठः। तच्च कठवल्लीषु - “सर्वे वेदा यत्पदमामनन्ति” इत्युपक्रम्य “तत्ते पदं संग्रहेण ब्रवीम्योमिल्येतत्” इत्याम्नातम्। स च प्रणवो विश्वरूपः सर्वजगदात्मकः। अर्थप्रपञ्चस्य शब्दात्मकवाच्यन्तर्भावाद्वाचश्चाकारे प्रणवस्य प्रथमावयवेऽन्तर्भावात्। अर्थप्रपञ्चस्य वाच्यन्तर्भाव ऐतरेयके समाम्नातः - “तस्य वाक्तन्तिर्नामानि दामानि तदस्येदं वाचा तन्त्या नामभिर्दामभिः सर्वं सितं हीदं नामनि” इति। यथा वणिजः प्रसारितया दीर्घरज्ज्वा संलग्नैर्बहुभिः पाशैर्बहून्बलीवर्दान्बध्नन्ति, तथा तस्य प्रणवोपाधिकस्य परमेश्वरस्य वागेव दीर्घरज्जुर्देवदत्तादिनामानि पाशास्तैः सर्वमर्थप्रपञ्चजातं बद्धम्। तस्मात्सर्व नामनि वर्तते। सर्वो जनः स्वकीयं नाम श्रुत्वा पाशेन बद्ध्वा समाकृष्ट इवाऽऽगच्छतीति तस्य वाक्यस्यार्थः। अन्तर्भावितकृत्स्नार्थप्रपञ्चोपेताया वाचः प्रणवेऽन्तर्भावश्छन्दोगैराम्नायते - “तद्यथा शङ्कुना सर्वाणि पर्णानि संतृण्णान्येवर्मोकारेण सर्वा वाक्संतृष्णा” इति। लोके वटाश्वत्थादिपर्णानि शङ्कुशब्दाभिधेयेन स्वान्तर्गतशलाकाविशेषेण यथा व्याप्तानि तद्वदोंकारेण सर्वाऽपि वाग्व्याप्तेत्यर्थः। प्रणवे वाचोऽन्तर्भावोऽप्यकारद्वारेण द्रष्टव्यः। एतदप्यैतरेयके समाम्नातम् - “अकारो वै सर्वा वाक्सैषा स्पर्शोष्मभिर्व्यज्यमाना वह्णी नानारूपा भवति” इति। कवर्गादिषु स्पर्शनामकेष्वक्षरेषु शषसहेषूप्मनामकेषु चाकारोऽनुगतो मातृकामन्त्रे पठ्यते। तस्मादकारस्य सर्ववाग्रूपत्वमित्यर्थः। तदेवं प्रणवस्य विश्वरूपत्वं सिद्धम्। तादृशः प्रणवश्छन्दोभ्यो वेदेभ्योऽधिकत्वेन सारत्वेन संबभूव सम्यक्प्रजापतेः प्रादुरभूत्। तथा च च्छन्दोगा आमनन्ति - “प्रजापतिर्लोकानभ्यतपत्तेभ्योऽभितप्तेभ्यस्त्रयी विद्या संप्रास्रवत्तामभ्यतपत्तस्या अभितप्ताया एतान्यक्षराणि संप्रास्रवन्त भूर्भुवः स्वरिति तान्यभ्यतपत्तेभ्योऽभितप्तेभ्य ओंकारः संप्रास्रवत्” इति। अभ्यतपत्सारजिघृक्षया पर्यालोचितवान्। संप्रास्रवत्स-म्यक्सारत्वेन प्रत्यभादित्यर्थः। अमृतादित्यनेन निमित्तमुच्यते। मरणरहितं मोक्षरूपं यदमृतं तदेवोंकारप्रादुर्भुतौ निमित्तम्। अत एव च्छान्दोग्ये च तस्योंकारप्रादुर्भाववाक्यस्योपक्रमे - “ब्रह्मसंस्थोऽमृतत्वमेति” इत्युपक्रान्तम्। प्रणवस्य ब्रह्मवाचकत्वेन प्रणवनिष्ठ एव ब्रह्मसंस्थः। स प्रणववाच्य इन्द्रः परमेश्वरो मेधया ग्रन्थतदर्थधारणशक्त्या मां विद्यार्थिनं स्पृणोतु प्रीणयतु। हे देव त्वत्प्रसादादहममृतस्य मोक्षोपलक्षितस्य मुक्तिहेतोर्ग्रन्थादेर्धारयिता भूयासम्।&#xA;मेधाहेतुमन्त्रमुक्त्वा रोगादिराहित्यहेतुमन्त्रमाह –&#xA;शरी॑रं मे॒ विच॑र्षणम्। जि॒ह्वा मे॒ मधु॑मत्तमा। कर्णा॑भ्यां॒&#xA;१ घ. तदैव। २ क. ङ. भ्योऽधि ३ घ. हेतुं म ४. क. घ. भ. हेतुं म&lt;/p&gt;</description>
    </item>
    <item>
      <title>०५</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/7/05/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/7/05/</guid>
      <description>&lt;p&gt;अथ सप्तमे पञ्चमोऽनुवाकः।&lt;/p&gt;&#xA;&lt;hr&gt;&#xA;&lt;p&gt;चतुर्थे मेधादिसिद्ध्यर्था मन्त्रा उक्ताः। अथ पञ्चमषष्ठयोर्ब्रह्मोपासनमुच्यते। तत्राप्यङ्गदेवतानामुपासनं पञ्चमे। षष्ठे त्वङ्गिनो ब्रह्मण इति विभागः। अङ्ग-देवताध्यानस्य प्रतीकत्वेन व्याहृतित्रयं दर्शयति –&#xA;भूर्भुवः॒ सुव॒रिति॒ वा ए॒तास्तिस्रो व्याहृ॑तयः, इति।&lt;/p&gt;&#xA;&lt;p&gt;भूरित्येका भुवरिति द्वितीया। सुवरिति तृतीया। एतास्त्रिसंख्याका व्याहृतिशब्दवाच्याः। व्याहरणमुच्चारणं तद्विषयत्वान्मन्त्राणां व्याहृतित्वम्। यद्वा विविधेकर्मण्याह्रियन्ते प्रयुज्यन्त इति व्याहृतयः। तत्प्रयोगप्रसीद्धिद्योतनार्थो वैशब्दः।&lt;/p&gt;&#xA;&lt;p&gt;[[508]]&lt;/p&gt;&#xA;&lt;p&gt;अग्निहोत्रहविष उपसादने दर्शपूर्णमासचातुर्मास्यहविषामासादने च प्रयोग एवमाम्नायते - “अग्निहोत्रमेताभिर्व्याहृतिभिरुपसादयेत्” इति। “दर्शपूर्णमासौ चातुर्मास्यान्यालभमान एताभिर्व्याहृतिभिर्हवीँप्यासादयेत्” इति च।&#xA;एवमाधानादावुदाहार्यं कर्मकाण्डप्रसिद्धं व्याहृतित्रयं दर्शयित्वा तथैव प्रतीकत्वेन व्याहृत्यन्तरं दर्शयति –&#xA;तासा॑मु ह स्मैतां च॑तु॒र्थीम्। माहा॑च-&#xA;मस्यः॒ प्रवे॑दयते। मह॒ इति॑, इति।&#xA;महान्सोमपानार्थश्चमसः पात्रविशेषो यस्य मुनेः स मुनिर्महाचमसः। बहुषु सोमयागेषु वर्तमानत्वाच्चमसस्य महत्त्वम्। तस्यापत्यं माहाचमस्यनामक ऋषिः। स तासां भूरादीनां तिसृणां व्याहृतीनां चतुर्थो चतुःसंख्यापूरणीमेतां मह इतिव्याहृतिं प्रवेदयते प्राधान्येनोपासनायोपदिशति। उ ह स्मेति निपातत्रयसमुदायः प्रसिद्ध्यर्थः। ऋषेर्नामग्रहणमुपासनायामनुस्मरणार्थम्।&#xA;तस्मिन्व्याह्रतिचतुष्टये दृष्टिविशेषं विधत्ते –&#xA;तद्ब्रह्म॑। स आ॒त्मा। अङ्गा॑न्य॒न्या दे॒वताः॑, इति।&#xA;यदेतन्मह इति चतुर्थव्याहृतिरूपमस्ति तदैतद्ब्रह्म वस्त्विति चिन्तयेत्। ब्रह्मत्वादेव चतुर्थव्याहृतिरूपः सोऽयं शरीरमध्येऽवस्थित आत्मा। अन्यास्तु व्याहृतिदेवता हस्तपादादिसदृशान्यङ्गानीति चिन्तयेत्। यद्वा चतुर्थव्याहृतिः प्रशस्यते। महःशब्दस्य पूजावाचिधातुनिष्पन्नत्वात्। पूज्यब्रह्मवस्तुरूपेण स्तुतिर्युक्ता। यथा शरीरगतावयवापेक्षया चेतन आत्मोत्कृष्टस्तथा व्याहृत्यन्तरापेक्ष्या मह इति चतुर्थव्याहृतिरुत्कृष्टा।&#xA;उक्तामु व्याहृतिषु लोकदृष्टिं विधत्ते –&#xA;भुरिति॒ वा अ॒यं लो॒कः। भुव॒ इत्यन्तरि॑क्षम्।&#xA;सुव॒रित्य॒सौ लो॒कः (१)। मह॒ इत्या॑दि॒त्यः।&#xA;आ॒दि॒त्येन॒ वाव सर्वे लो॒का मही॑यन्ते, इति।&lt;/p&gt;</description>
    </item>
    <item>
      <title>०६</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/7/06/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/7/06/</guid>
      <description>&lt;p&gt;अथ सप्तमे षष्ठोऽनुवाकः।&lt;/p&gt;&#xA;&lt;hr&gt;&#xA;&lt;p&gt;पञ्चमेऽङ्गोपासनमुक्तं षष्ठे त्वङ्गिन उपासनमुच्यते। तत्राऽऽदावुपास्यस्वरूपं दर्शयति –&#xA;स य ए॒षो॑ऽन्तर्हृ॑दय आका॒शः। तस्मि॑न्न॒यं पुरु॑षो&#xA;मनो॒मयः॑। अमृ॑तो हिर॒ण्मयः॑, इति।&lt;/p&gt;&#xA;&lt;p&gt;हृदयपुण्डरीकस्य मध्ये स्वाङ्गुष्ठपरिमित आकाशो वर्तते। स एष इत्येताभ्यां दूरसामीप्यवाचिभ्यां व्यवहितयोगशास्त्रप्रसिद्धः संनिहितश्रुत्यन्तरप्रसिद्धश्चोच्यते। ईदृशो य आकाशस्तस्मिन्नाकाशे पुरुषः संपूर्णः परमात्माऽस्ति। यद्यप्यसौ सर्वत्र वर्तते तथाऽपि तस्योपलब्ध्यर्थमुपासनार्थं च हृदयस्थानमुदिश्यते। हृदयकमलमध्ये हि समाधिना निरुद्धमेकाग्रं मनः परमात्मानं साक्षात्कर्तु प्रभवति। “दृश्यते त्वग्र्यया बुध्द्या” इतिश्रुत्यन्तरात्। अपरोक्षवाचकेनायमित्यनेन शब्देन सेयं साक्षात्कारयोग्यताऽभिधीयते। तादृशः पुरषो हृदयमध्य उपास्यमानः प्रसीदति। अत एव दहरशाण्डिल्यविद्यासु त्हृदयमान्मातम्। तस्मिन्त्दृदय उपासितव्यः पुरुषो मनोमयो मनःप्रधानः। जिज्ञासवो हि तं पुरुषं मनसा साक्षात्कुर्वन्ति, उपासकाश्च मनसा ध्यायन्ति, तदिदं मनोमयत्वम्। अमृतत्वं विनाशराहित्यम्। हिरण्मयो ज्योतिर्मयः स्वप्रकाश इत्यर्थः।&lt;/p&gt;</description>
    </item>
    <item>
      <title>०७</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/7/07/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/7/07/</guid>
      <description>&lt;p&gt;अथ सप्तमे सप्तमोऽनुवाकः।&lt;/p&gt;&#xA;&lt;hr&gt;&#xA;&lt;p&gt;षष्ठेऽनुवाके मनोमयत्वादिगुणविशिष्ठस्य ब्रह्मण उपासनमुक्तम्। तस्य ब्रह्मणश्चक्षुर्गम्यगुणविशेषाभावेनोत्तमाधिकारिविषयत्वान्मन्दाधिकारिणं प्रति चक्षुर्गम्यगुणोपेतब्रह्मोपासनं सप्तमेऽनुवाकेऽभिधीयते। तत्र प्रथममाधिभौतिकं गुणपञ्चकत्रयं दर्शयति –&#xA;पृ॒थि॒व्य॑न्तरि॑क्षं॒ द्यौर्दिशो॑ऽवान्तरदि॒शाः। अ॒ग्निर्वा-&#xA;युरा॑दि॒त्यश्चन्द्रमा॒ नक्ष॑त्राणि। आप॒ ओष॑धयो॒ वन॒-&#xA;स्पत॑य आका॒श आ॒त्मा। इत्य॑धिभू॒तम्, इति।&lt;/p&gt;&#xA;&lt;p&gt;पृथिव्यादिकं लोकपञ्चकम्। अग्न्यादिकं देवतापञ्चकम्। आप इत्यादिकं द्रव्यपञ्चकम्। तत्राऽऽत्मशब्देन समष्टिरूपो विराट्पुरुष उच्यते। इत्येवमुक्तं पञ्चकत्रयमधिभूतमहंप्रत्ययग्राह्मेभ्यो वक्ष्यमाणेभ्यः प्राणादिभ्यो व्यतिरि-क्तानीदंप्रत्ययग्राह्याणि पृथिव्यादीनि भूतान्याश्रित्य वर्तत इत्यधिभूतम्। भूतविषयमुपासनमुक्तमित्यर्थः।&#xA;१ग. ष्टेनानुवाकेन म। २ ग. दिशः अ। ३ क. ग. घ.ङ. दि. द्र।&#xA;६६&lt;/p&gt;&#xA;&lt;p&gt;[[522]]&lt;/p&gt;&#xA;&lt;p&gt;वक्ष्यमाणेनासंकीर्णत्वायोक्तं विभज्य प्रतिज्ञापुरःसरमन्यत्पञ्चकत्रयं दर्शयति –&#xA;अथाध्या॒त्मम्। प्रा॒णो व्या॒नो॑ऽपा॒न उ॑दा॒नः संमा॒नः। चक्षुः॒&#xA;श्रोत्रं॒ मनो॒ वाक्त्वक्। चर्म॑ माँ॒स ँ स्नावास्थि॑ म॒ज्जा, इति।&lt;/p&gt;</description>
    </item>
    <item>
      <title>०८</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/7/08/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/7/08/</guid>
      <description>&lt;p&gt;अथ सप्तमेऽष्टमोऽनुवाकः।&lt;/p&gt;&#xA;&lt;hr&gt;&#xA;&lt;p&gt;सप्तमे स्थूलदर्शिनो मन्दस्य स्थूलरूपपृथिव्याद्युपाधिकब्रह्मोपासनमुक्तम्। पूर्वस्मिन्ननुवाके षष्ठे किंचित्सूक्ष्मदर्शिनो मध्यमस्य सुक्ष्मरूपमनआद्युपाधिकब्रह्मोपसनमुक्तम्। अथोत्तमाधिकारिणोऽष्टमानुवाके वेदान्तप्रतिपाद्यप्रणवाभिधेयशुद्धब्रह्मोपासनमुच्यते। तत्रोपास्यस्वरूपं दर्शयति -&#xA;ओमिति॒ ब्रह्म॑, इति।&#xA;ओंकारः परमात्मनो वाचकः। तथा च पतञ्जलिप्रोक्तं योगसूत्रं पूर्मेवोदाहृतम् - “तस्य वाचकः प्रणवः” इति। इतिशब्दोऽर्थान्तरव्यावृत्त्यर्थः। ओमित्यनेनैव शब्देन प्रतिपाद्यं यद्ब्रह्म तदेवात्रोपास्यं वस्तु। न ह्यत्र मनाद्युपाधि पृथिव्याद्युपाधि वा चिन्तनीयम्। वाचकर्मोकारमुच्चारयन्वाच्यं ब्रह्मोपासीतेत्यर्थः।&#xA;ओंकारस्य ब्रह्मवाचकत्वयोग्यतां दर्शयति -&#xA;ओमिती॒द ँ सर्वम्, इति।&#xA;ओमत्येतस्मिन्नेवाक्षरे शब्दरूपमर्थरूपं चेदं सर्वे जगदन्तर्भूतम्। तद्यथा शङ्कुनेत्यादिश्रुत्या शब्दान्तर्भाव आम्नातः। तस्य वाक्तन्तिरित्यादिश्रुत्या शब्दद्वारेणार्थान्तर्भावोऽप्याम्नातः। एतच्च सर्वं यश्छन्दसामृषभ इत्यत्र विश्वरूपपदव्याख्याने प्रपञ्चितम्। तथा सति प्रणवस्य सर्वात्मकत्वेन सर्वात्मकब्रह्मवाचकत्वयोग्यता संभवति।&#xA;ओंकारस्य सर्वसंबन्धं केषुचिद्वैदिकव्यवहारेषूदाहृत्य प्रदर्शयति -&#xA;ओमित्ये॒तद॑नुकृति ह स्म॒ वा अ॒प्यो श्रा॑वयन्ति। ओमिति॒&#xA;सामा॑नि गायन्ति। ओ ँ शोमिति॑ श॒स्त्राणि॑ श ँसन्ति। ओमि-&lt;/p&gt;</description>
    </item>
    <item>
      <title>०९</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/7/09/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/7/09/</guid>
      <description>&lt;p&gt;अथ सप्तमे नवमोऽनुवाकः।&lt;/p&gt;&#xA;&lt;hr&gt;&#xA;&lt;p&gt;अष्टमेऽनुवाके शुद्धब्रह्मतत्त्ववाचिना प्रणवेन ब्रह्मोपासनमुक्तम्। तावतैव क्रममुक्तिलक्षणस्य पुरुषार्थस्य सिद्धत्वादुपासकस्य श्रुतिस्मृत्युदितनि-त्यकर्मवैयर्थ्यमाशङ्क्य नवमेऽनुवाके नित्यकर्मणामुपासनेन सह समुच्चयं विधत्ते -&#xA;ऋतं च स्वाध्यायप्रव॑चने॒ च। सत्यं च स्वाध्या-&#xA;यप्रव॑चने॒ च। तपश्च स्वाध्यायप्रव॑चने॒ च। दमश्च&#xA;स्वाध्यायप्रव॑चने॒ च। शमश्च स्वाध्यायप्रवचने॒&#xA;च। अग्नयश्च स्वाध्यायप्रव॑चने॒ च। अग्निहोत्रं च&#xA;स्वाध्यायप्रव॑चने॒ च। अतिथयश्च स्वाध्यायप्रव॑चने॒&#xA;च। मानुषं च स्वाध्यायप्रव॑चने॒ च। प्रजा च&#xA;स्वाध्यायप्रव॑चने॒ च। प्रजनश्च स्वाध्यायप्रव॑चने॒&#xA;च। प्रजातिश्च स्वाध्यायप्रव॑चने॒ च, इति।&lt;/p&gt;&#xA;&lt;p&gt;यं कंचिदर्थं विवक्षुः पुरुषो मनसा तमर्थं यथावस्तु पर्यालोच्य तद्वाचकं शब्दमनुस्मरति। तदिदं मानसं यथावस्तु भाषणानुचितमृतमुच्यते । स्वाध्यायो नित्यमध्ययनम्। प्रवचनमध्यापनं ब्रह्मयज्ञो वा। न केवलमुपासनमेव मुक्तिकामेनानुष्ठेयम्। किं तर्हि यदृतमुक्तविधं तदप्यनुष्ठेयम्। तथा स्वाध्यायप्रवचने अप्यनुष्ठेये। उपासनेन सह समुच्चयार्थौ चकारौ। वाचा यथार्थभाषणं सत्यम्। अशनपरित्यागरूपं कृच्छ्रचान्द्रायणादिव्रतं तप इत्युच्यते। &amp;ldquo;तपो नानशनात्परम्&amp;rdquo; इति श्रुतेः। &amp;ldquo;यज्ञेन दानेन तपसाऽनाशकेन&amp;rdquo; इति श्रुत्यन्तरे तपसः पृथगेवानशनं निर्दिष्टमिति चेत्तर्हि तस्मिन्नशने सामर्थ्यरहितस्य धनदानं तपोऽस्तु। &amp;ldquo;एतत्खलु वाव तप इत्याहुर्यः स्वं ददाति&amp;rdquo; इति श्रुतेः। चक्षुरादीनां बाह्येन्द्रियाणां निषिद्धविषयेभ्यो निवर्तनं दमः। मनसो निषिद्धानुचिन्तनान्निवर्तनं शमः। आधानादिसंस्कारेण निष्पन्ना आहवनीयादयोऽग्नयः। आहिताग्नौ सायं प्रातश्चानुष्ठेयो होमोऽग्निहोत्रम्। अमावास्यादितिथिविशेषमनपेक्ष्य यदा कदाचिद्याच्ञार्थं परगृहे समागता अतिथयः। मनुष्यैर्विवाहाद्युत्सवेषु क्रियमाणं वध्वादिपूजनं मानुषम्। एतदपि शिष्टाचारप्राप्तत्वाच्छ्रौतस्मार्तवदनुष्ठेयमेव। प्रजाशब्देन पुत्रोत्पत्तिविषया गर्भधानादयः संस्कारा विवक्षिताः। प्रजाश-&lt;/p&gt;</description>
    </item>
    <item>
      <title>१०</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/7/10/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/7/10/</guid>
      <description>&lt;p&gt;अथ सप्तमे दशमोऽनुवाकः।&#xA;नवमेऽनुवाके ब्रह्मोपासनेन समुच्चित्य श्रौतस्मार्तकर्मानुष्ठेयमित्युक्तम्। तत्प्रसङ्गाद्ब्रह्मयज्ञस्योत्तमतपस्त्वमुक्तम्। यस्तु श्रद्धालुरपि प्रज्ञामान्द्यादिदोषेण वेदपाठाभावद्ब्रद्ययज्ञे समर्थो न भवति तस्य ब्रह्मयज्ञफलसिद्धये जप्यं मन्त्रं दशमानुवाके दर्शयति -&#xA;अ॒हं वृ॒क्षस्य॒ रेरिवा। की॒र्तिः पृष्ठं गि॒रेरि॑व। ऊ॒र्ध्वप॑वित्रो&#xA;वाजिनी॑व स्व॒मृग॑मस्मि। द्रवि॑ण॒ ँ सव॑र्चसम्। सुमेधा&#xA;अ॑मृतो॒क्षितः। इति त्रिशङ्कोर्वेदा॑नुव॒चनम् (१), इति।&#xA;अ॒ह ँ षट्॥&#xA;इति कृष्णयजुर्वेदीयतैत्तिरीयारण्यके सप्तमप्रपाठके&#xA;दशमोऽनुवाकः॥१०॥&#xA;वृश्च्यते तत्त्वज्ञानेनोच्छिद्यत इति वृक्षः संसारः। स चाऽऽरुणकेतुकप्रकरणे केनचिन्मन्त्रेण स्पष्टीकृतः - &amp;ldquo;ऊर्ध्वमूलमवाक्शाखं वृक्षं यो वेद संप्रति&amp;rdquo; इति। ऊर्ध्व सर्वस्माज्जगत उत्कृष्टं परं ब्रह्म मूलं कारणं यस्य संसारवृक्षस्य सोऽयमूर्ध्वमूलः। अवाञ्चः सुरनतिर्यग्देहाः शाखा यस्य सोऽयमवाक्शाखः। कठवल्लीष्वप्याम्नायते - &amp;ldquo;ऊर्ध्वमूलोऽवाक्शाख एषोऽश्वत्थः सनातनः&amp;rdquo; इति। अनित्यतया श्वो न तिष्ठतीत्यश्वत्थः। सनातनत्वमनादित्वम्। भगवताऽप्यसौ वृक्षोऽभिहितः -&#xA;&amp;ldquo;ऊर्ध्वमूलमधःशाखमश्वत्थं प्राहुरव्ययम्।&#xA;छन्दांसि यस्य पर्णानि यस्तं वेद स वेदवित्&amp;rdquo;॥ इति।&lt;/p&gt;</description>
    </item>
    <item>
      <title>११</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/7/11/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/7/11/</guid>
      <description>&lt;p&gt;अथ सप्तमे एकादशोऽनुवाकः।&lt;/p&gt;&#xA;&lt;p&gt;दशमे ब्रह्मयज्ञप्रतिनिधित्वेन जप्यो मन्त्र उक्तः। ततो मन्दप्रज्ञस्यापि सुकरो ब्रह्मयज्ञः। तथा तस्य &amp;ldquo;ऋतं च स्वाध्यायप्रवचने च&amp;rdquo; इत्येवमुक्तोपासनेन सह श्रौतस्मा-&#xA;१ ग. दिमार्गेष्वृ। २ग. माणवे। ३ ग. घ. र्मते वे।&lt;/p&gt;&#xA;&lt;p&gt;[[533]]&lt;/p&gt;&#xA;&lt;p&gt;[प्रपा० ७ अनु० ११] कृष्णयजुर्वेदीयं तैत्तिरीयारण्यकम्।&#xA;र्तकर्मसमुच्चयः क्रममुक्तिहेतुः सुस्थितः। अथैकादशेऽनुवाके केवलकर्मणामपि विविदिषोत्पादनद्वारेण मोक्षहेतुत्वमभिप्रेत्य तदनुशासनं विधते-&#xA;वेदमनूच्याऽऽचार्योऽन्तेवासिनम॑नुशा॒स्ति, इति।&lt;/p&gt;&#xA;&lt;p&gt;आचार्यस्वरूपं मनुना स्मर्यते -&#xA;&amp;ldquo;उपनीय तु यः शिष्य वेदमध्यापयेद्द्विजः।&#xA;सकल्पं सरहस्यं च तमाचार्यं प्रचक्षते&amp;rdquo;॥इति॥&lt;/p&gt;&#xA;&lt;p&gt;अन्ते पूर्वोक्तस्याऽऽचार्यस्य समीपे सर्वदा वसतीत्यन्तेवासी। &amp;ldquo;छायाभूतोऽपरित्यागी नित्यमेव वसेद्गुरौ&amp;rdquo; इति स्मृतेः। तादृशं शिष्यमाचार्यो वेदमनूच्योपनयनमनु पश्चादध्याप्यानुशास्ति। ग्रन्थग्रहणादूर्ध्वमनुष्ठेयमर्थं ग्राहयति। अनेनैतदवगभ्यते। अधीतवेदेन धर्मजिज्ञासामकृत्वा गुरुकुलान्न निवर्तितव्यमिति।&#xA;अनुशासनप्रकारं संग्रहेण दर्शयति -&#xA;सत्यं॒ वद। ध॑र्म॒ चर, इति।&lt;/p&gt;</description>
    </item>
    <item>
      <title>१२</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/7/12/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/7/12/</guid>
      <description>&lt;p&gt;अथ सप्तमे द्वादशोऽनुवाकः।&lt;/p&gt;&#xA;&lt;hr&gt;&#xA;&lt;p&gt;एकादशे शिष्यं प्रत्याचार्यस्यानुशासनमुक्तम्। तावता ब्रह्मतत्त्वविद्याया बहिरङ्गसाधनान्युपासनानि कर्माणि च सन्तीत्यवगतानि। अथ तद्ग्रन्थपाठतदर्थज्ञानतदनुष्ठानानामवसाने जपितव्यं शान्तिमन्त्रं द्वादशे दर्शयति -&#xA;शं नो॑ मि॒त्रः शं वरु॑णः। शं नो॑ भवत्वर्य॒मा। शं न॒ इन्द्रो॒ बृह॒-&#xA;स्पतिः॑। शं नो॒ विष्णु॑रुरुक्र॒मः। नमो॒ ब्रह्म॑णे। नम॑स्ते वायो।&#xA;त्वमे॒व प्र॒त्यक्षं॒ ब्रह्मा॑सि। त्वामे॒व प्र॒त्यक्षं॒ ब्रह्मावा॑दिषम्। ऋ॒त-&#xA;म॑वादिषम्। स॒त्यम॑वादिषम्। तन्मामा॑वीत्। तद्वक्तार॑मावीत्।&#xA;आवी॒न्माम्। आवीद्व॒क्तार॑म्। ॐ शान्तिः॒ शान्ति॒ शान्तिः॑ (१), इति।&lt;/p&gt;&#xA;&lt;p&gt;स॒त्यम॑वादिषं॒ पञ्च॑ च॥&#xA;इति कृष्णयजुर्वेदीयतैतत्तिरीयारण्यके सप्तमप्रपाठके&#xA;द्वादशोऽनुवाकः॥१२॥&lt;/p&gt;&#xA;&lt;p&gt;अक्षरार्थस्तूपक्रमे समाम्नातमन्त्रवदवगन्तव्यः। उपक्रमकाले ब्रह्मणः पूर्वमनुक्तत्वाद्ब्रह्म वदिष्यामीति पठितम्। तथा विघ्नपरिहारस्य प्रार्थनीयत्वादवत्विति पठितम्। निष्पन्नस्य विघ्नपरिहारस्य पुनः परामर्शः कृतघ्नत्वनिवारणार्थः। अन्यथा मित्रावरुणादिदेवकृतमुपकारमजानानस्य मुमुक्षोः कृतघ्नत्वं प्रसज्येत तच्चायुक्तम्। “ब्रह्माघ्ने निष्कृतिर्दृष्टा कृतघ्ने नास्ति निष्कृतिः” इति स्मरणात्। निष्पन्नेऽपि साधनानुष्ठाने कृतघ्नत्वदोषेण फलं प्रतिबध्येत। तन्मा भूदित्याध्यात्मिकादिविघ्नानां शान्तिर्निष्पन्नेत्येवं देवकृत उपकारः परामृश्यते।&lt;/p&gt;</description>
    </item>
  </channel>
</rss>
