<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;९ on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/9/</link>
    <description>Recent content in &#43;९ on यजुर्वेदे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/9/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/9/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/9/01/</guid>
      <description>&lt;p&gt;आवृत्तेन विचारादिना यतो वा इत्यादिलक्षणलक्षितं ब्रह्म साक्षात्क्रियते। तस्मिंश्च लक्षणवाक्ये यत इत्येतस्मिन्पदे यदित्येतत्प्रातिपदिकं सर्वनामत्वेऽपि जन्मादिसंनिधिबलात्तदपेक्षितं कारणत्वं ब्रूते। तत्र पञ्चम्या उपादानार्थत्वे निमित्तं ब्रह्मव्यतिरिक्तमपेक्ष्येत। तन्निमित्तार्थत्वे चोपादानापेक्षेति चेन्न। उपादानार्थत्वात् &amp;ldquo;जनिकर्तुः प्रकृतिः &amp;quot; &amp;ldquo;+हेतौ च &amp;quot; इति सूत्रद्वयेनोभयत्र पञ्चमीविधानात्। ननु यतो जायन्ते तद्ब्रह्मेत्येतावतैव लक्षणसिद्धौ स्थितिप्रलयश्रवणं व्यर्थमिति चेन्मैवम्। *कुविन्दवत्केवलं निमित्तत्वं व्युदसितुं स्थितिहेतुत्वम्। तन्तुसंयोगवत्केलमसमवायित्वं व्युदसितुं लयहेतुत्वम्। ततो जन्मस्थितिलयैर्निमित्तासमावाय्युपादानत्वानि सिद्धयन्ति। ननु भूतानामुत्पत्त्यदर्शनाद्भौतिकानां भूतकार्यत्वान्न ब्रह्मोपादानमिति चेन्न। भूतोत्पत्तेरागमसिद्धत्वात्। अस्ति पृथिवी सन्त्याप इत्येवं भूतानां सदनुरक्तत्वेन प्रतिभासात्सद्वस्तु भूतोपादानम्। तच्च वस्तु ब्रह्म। भौतिकोत्पत्तौ भूतानि मृदः पिण्ड इव सतोऽवान्तरावस्थारूपाणि। उपादानं तु मृदिव सद्वस्त्वेव। सन्घटः सच्छरीरमित्येवं सदनुरक्तत्वेनैव भौतिकानां प्रतिभासात्। यथा प्राकृतानां पामराणां दग्धतन्त्वनुरक्तस्य पटस्य तन्तव उपादानं तद्वत्। आकाशकालादय उत्पद्यन्ते विभक्तत्वाद्घटशरावादिवत्। इत्येवं तन्नित्यत्व-&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/9/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/9/02/</guid>
      <description>&lt;p&gt;अथ द्वितीयोऽनुवाकः।&#xA;अन्नं॒ ब्रह्मेति॒ व्य॑जानात्। अ॒न्नाद्ध्येव खल्वि॒-&#xA;मानि॒ भूता॑नि॒ जाय॑न्ते। अन्ने॑न॒ जाता॑नि॒&#xA;जीव॑न्ति। अन्नं॒ प्रय॑न्त्य॒भिसंवि॑श॒न्तीति॑।&lt;/p&gt;&#xA;&lt;p&gt;सर्वथाऽपि श्रूयमाणं जगत्कारणत्वं मायाविशिष्टस्य ब्रह्मण उपपन्नम्। जगत्कारणत्वरूपेण तटस्थलक्षणेनोपलक्षितस्य ब्रह्मणो विज्ञाने विचारः साधनमित्येवं श्रुतवतो भृगोः प्रथमपर्याये संपन्नं निश्चयं दर्शयति&amp;ndash;स तप इत्यादिना। तपःशब्देनाऽऽश्रमचतुष्टयधर्मो विवक्षितः। तस्य ब्रह्मज्ञानहेतुत्वात्। अनाश्रमिधर्मस्य जपादेरपि तद्धेतुत्वं यद्यपि निर्णीतं तथाऽप्याश्रमिणां धर्मोऽतिप्रशस्तः। तथा च बादरायणेन सूत्रितम्&amp;mdash;&amp;ldquo;अतस्त्वितरज्ज्यायो लिङ्गाच्च &amp;quot; इति (ब्र॰ सू॰ अ॰ ३ पा॰ ४ सू॰ ३९) इति। आश्रमधर्मेऽपि तपःशब्दः श्रुतिस्मृत्योः प्रयुज्यते। &amp;ldquo;तपो हि स्वाध्यायः &amp;quot; इति ब्रह्मचारिधर्मः। &amp;ldquo;एतत्खलु वाव तप इत्याहुर्यः स्वं ददाति &amp;quot; इति गृहस्थधर्मः। &amp;ldquo;तपो नानशनात्परम् &amp;quot; इति वनस्थधर्मः।&#xA;&amp;ldquo;मनसश्चेन्द्रियाणां च ह्यैकाग्र्यं परमं तपः।&#xA;तज्ज्यायः सर्वधर्मेभ्यः स धर्मः पर उच्यते &amp;quot; इति यतिधर्मः।&#xA;तत्र स्वाध्यायेन ब्रह्मावबोधे प्रमाणं संपादितं भवति। दानेन विविदिषोत्प-&#xA;द्यते। &amp;ldquo;विविदिषन्ति ज्ञानेन दानेन &amp;quot; इति श्रुतेः। अनशनस्येन्द्रियदर्पनिवारकत्वं प्रसिद्धम्। ऐकाग्र्यस्य साक्षादेव ज्ञानहेतुत्वं &amp;ldquo;दृश्यते त्वग्र्यया बुध्द्या&amp;rdquo; इत्याम्नातम्। अतः स भृगुः स्वाध्यायपूर्वकमैकाग्र्यरूपं तपः कृतवान्। तेनैकाग्र्येण युक्तो विचार्य जगज्जन्मस्थितिलयहेतुत्वलक्षणयोजनेनान्नस्य ब्रह्मत्वं निश्चितवान्। भूतशब्देन स्थूलदेहा विवक्षिताः। ताषामन्नादुत्पत्तौ लोकप्रसिद्धिद्योतनाय हिशब्दः। गर्भाशयस्थितान्नरसात्मकत्वेन शुक्रशोणितव्यतिरिक्तं कारणं व्यावर्तयितुमेवकारः। &amp;ldquo;अन्नात्पुरुषः &amp;quot; इत्यादिश्रौतप्रसिद्ध्यर्थः खलुशब्दः। यद्यप्याकाशादिभूतानि स्वरूपेणान्नान्नोत्पद्यन्ते&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/9/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/9/03/</guid>
      <description>&lt;p&gt;अथ तृतीयोऽनुवाकः।&#xA;प्रा॒णो ब्र॒ह्मेति॒ व्य॑जानात्। प्रा॒णाद्ध्ये॑व खल्वि॒-&#xA;मानि॒ भूता॑नि॒ जाय॑न्ते। प्रा॒णेन॒ जाता॑नि॒&#xA;जीव॑न्ति। प्रा॒णं प्रय॑न्त्य॒भिसंवि॑श॒न्तीति॑।&lt;/p&gt;&#xA;&lt;p&gt;अथ भृगोर्द्वितीयपर्याये संपन्नं निश्चयं दर्शयति&amp;mdash;तद्विज्ञायेत्यादिना। तत्पूर्वो-&#xA;क्तमन्नस्य ब्रह्मत्वं विज्ञाय लक्षणसद्भावाद्विशेषेण निश्चित्य तस्मिन्नपरितुष्टो बुभुत्सति संशयवशात्। पुनरपि मन्त्रपुरःसरं गुरुमुपससारैव न त्वालस्यं कृतवान्। अपरितुष्टस्य भृगोरयमाशयः। वाजसनेयिनस्तावदेवमामनन्ति&amp;mdash;-&amp;ldquo;अन्नं ब्रह्मेत्येवमाहुः। तन्न तथा पूयति वा अन्नमृते प्राणात् &amp;quot; इति। अन्नस्य पूतिगन्धस्तत्कार्ये देहे स्पष्टमुपलभ्यते।&lt;/p&gt;&#xA;&lt;p&gt;विष्णुपुराणेऽप्यसौ दर्शित: —&#xA;&amp;ldquo;स्वदेहाशुचिगन्धेन न विरज्येत यः पुमान्।&#xA;विरागकारणं तस्य किमन्यदुपदिश्यते &amp;quot; इति॥&lt;/p&gt;&#xA;&lt;p&gt;तस्माद्देहोत्पत्तिस्थितिलयकारणस्याप्यन्नस्य ब्रह्मत्वमयुक्तमिति। तस्योपसन्नस्य भृगोर्वरुणः पूर्वोक्तमैकाग्र्यरूपं तप एव साधनत्वेनोपदिदेश। तस्य च तपसो ब्रह्मसाक्षात्कारं प्रत्यन्तरङ्गत्वविवक्षया तपो ब्रह्मेत्यभेद उपचरितः। सत्यज्ञानादिस्वरूपलक्षणवाक्येन ब्रह्मण्युपदिष्टे सत्यागमप्रमेयत्वेन धर्माधर्मवत्परोक्षमेव ब्रह्मावगम्येत। ऐकाग्र्यबुद्धया द्रष्टुं शक्यमित्यभिप्रेत्य ब्रह्मस्वरूपमनुक्त्वा वरुणस्तप एवोक्तवान्। भृगुश्चैकाग्र्यचित्तेन पूर्वोक्तं जगत्कारणत्वलक्षणं योजयित्वा प्राणस्य ब्रह्मत्वं निश्चितवान्। ऐतरेयिणः प्राणस्य देहोत्पत्तिनिमित्तत्वं व्यतिरेकमुखेणाऽऽमनन्ति&amp;mdash;&amp;ldquo;न ह वा ऋते प्राणाद्रेतः सिच्यते यद्वा ऋते प्राणाद्रेतः सिच्येत पूयेन्न संभवेत् &amp;quot; इति। कश्चिज्जीवो लिङ्गदेहयुक्तः स्वर्गान्नरकाद्वा वृष्टिद्वारेणाऽऽगत्यान्नेन सह पुरुषं प्रविश्य रेतसा सह योषिद्गर्भं यदा प्रविशति तदा तद्रेतस्त्वन्तः प्रविष्टेन प्राणवायुना शोषं प्राप्य पिण्डादिक्रमेण देहमुत्पादयति। प्राणाभावे तु देहं नोत्पादयतीत्यर्थः। यथोत्पत्तिहेतुत्वं तथा जीवनहेतुत्वमपि कौषीतकिभिराम्नायते&amp;mdash;&amp;ldquo;यावदस्मिञ्शरीरे प्राणो वसति तावदायुः &amp;quot; इति। प्राणोत्क्रान्तौ देहस्य मरणं प्रसिद्धम्। तस्मादुपादानत्वाभावेऽपि जन्मादि-त्रितयनिमित्तत्वात्प्राणो ब्रह्मेति भृगोर्निश्चयः।&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/9/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/9/04/</guid>
      <description>&lt;p&gt;अथ चतुर्थोऽनुवाकः।&#xA;मनो॒ ब्रह्मेति॒ व्य॑जानात्। मन॑सो॒ ह्येव॑ खल्वि॒-&#xA;मानि॒ भूता॑नि॒ जाय॑न्ते। मन॑सा॒ जाता॑नि॒&#xA;जीव॑न्ति। मनः॒ प्रय॑न्त्य॒भिसंवि॑शन्तीति॑॥&lt;/p&gt;&#xA;&lt;p&gt;अथ तृतीयपर्याये संपन्नं निश्चयं दर्शयति&amp;mdash;तद्विज्ञायेत्यादिना। प्राणस्य जडत्वाद्ब्रह्मत्वमयुक्तम्। &amp;ldquo;प्रज्ञानं ब्रह्म विज्ञानमानन्दं ब्रह्म &amp;quot; इत्यादौ ब्रह्मणश्चेतनत्वं प्रतीयते। मनश्च ज्ञानशक्तित्वाच्चेतनम्। जन्मादिकारणत्वं लक्षणं च मनसि विद्यते। यथा पूर्वत्र गर्भे प्राणप्रवेशस्य देहोत्पत्तिनिमित्तत्वमुक्तम् तथा प्राणप्रवेशोऽपि मनोधीनतया तत्प्रश्नोत्तरवाक्ययोराथर्वणिकैराम्नायते&amp;mdash;&amp;ldquo;कथमायात्यस्मिञ्शरीरे &amp;quot; इति गार्ग्यस्य प्रश्नः। &amp;ldquo;मनोकृतेनाऽऽयात्यस्मिञ्शरीरे &amp;quot; इति पिप्पलादस्योत्तरम्। मनोकृतो मनःकृत ईदृशं देहं प्राप्स्यामीत्येवंविधो मरणकालीनः कर्मप्रेरिते मनसि जायमानः संकल्पः। तेन संकल्पेन पूर्वदेहावसानजनितेन तत्रत्यः प्राणोऽस्मिञ्शरीरे समायाति। अयमर्थस्तस्यामेव श्रुतौ विस्पष्टमाम्नायते&amp;mdash;&amp;ldquo;इन्द्रियैर्मनसि संपद्यमानैर्यच्चित्तस्तेनैष प्राणमायाति प्राणस्तेजसा युक्तः सहाऽऽत्मना यथासंकल्पितं लोकं नयति &amp;quot; इति। मरणकाले मनसि वृत्तिलयं प्राप्नुवद्भिर्वागादीन्द्रियैः सहितो जीवो यस्मिन्भाविदेहोचितवृत्तियुक्तो भवति तेन भाविदेहविषयज्ञानेन सहैष जीवः प्राणमायाति प्राणप्रधानो भवति। स च प्राणस्तेजसा भाविदेहध्यानलक्षणेन युक्तो लिङ्गदेहं सर्वं जीवात्मना सह संकल्पानुसारिणं लोकं प्रापयति। तत्र दृष्टान्तो बृहदारण्यके समाम्नात: — &amp;ldquo;तद्यथा तृणजलायुका तृणस्यान्तं गत्वाऽन्यमाक्रममाक्रम्याऽऽत्मानमुपसंहरत्येवमेवायमात्मेदं शरीरं निहत्याविद्यां गमयित्वाऽन्यमाक्रममाक्रम्याऽऽत्मनमुपसंहरति&amp;rdquo; इति। [यथा ] तृणेषु संचरन्ती जलूका तृणान्तं प्राप्य प्रथमं मुखेन तृणान्तरमवलम्ब्य ततः पृष्ठभागं तृणान्तरं नयति तथा जीवात्मा मरणकाले स्वकीयत्वाभिमानपरित्यगेनेदं वर्तमानशरीरमविद्यां गमयित्वा चैतन्यराहित्यमापाद्य मनसा देहान्तरं भावयित्वा कृत्स्नदेहं लिङ्गविशिष्टं स्वात्मानं देहान्तरं नयति। तस्माद्देहविशिष्टाः प्राणिनो मनसो जायन्ते। कृषिवाणिज्यादे-&lt;/p&gt;</description>
    </item>
    <item>
      <title>०५</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/9/05/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/9/05/</guid>
      <description>&lt;p&gt;अथ पञ्चमोऽनुवाकः।&lt;/p&gt;&#xA;&lt;p&gt;वि॒ज्ञानं॒ ब्रह्मेति॒ व्य॑जानात्। वि॒ज्ञाना॒ध्द्ये॑व खल्वि-&#xA;मानि॒ भूता॑नि॒ जाय॑न्ते। वि॒ज्ञाने॑न जाता॑नि&#xA;जीव॑न्ति। वि॒ज्ञानं॒ प्रय॑न्त्य॒भिसंवि॑श॒न्तीति॑।&lt;/p&gt;&#xA;&lt;p&gt;अथ चतुर्थपर्याये संपन्नं निश्चयं दर्शयति&amp;mdash;तद्विज्ञायेत्यादिना। मनसश्चक्षु-&#xA;रादिवत्करणत्वेन कर्तृपरतन्त्रत्वान्न ब्रह्मत्वं युक्तम्। विज्ञानस्य तु कर्तृत्वं &amp;ldquo;विज्ञानं यज्ञं तनुते &amp;quot; इति स्पष्टमेवाऽऽम्नातम्। तल्लक्षणं च तत्र सुलभम्। कर्मद्वारा देहोत्पत्तिहेतुत्वात्। &amp;ldquo;यत्कर्म कुरुते तदभिसंपद्यते। पुण्यो वै पुण्येन कर्मणा भवति पापः पापेन &amp;quot; इत्यादिश्रुतेः। लोकिककृष्यादेः कर्तृत्वेन जीवनहेतुत्वं मरणकारणयुद्धादिप्रवृत्त्या लयहेतुत्वं च। तस्मल्लक्षणलक्षितस्य विज्ञानस्य ब्रह्मत्वं युक्तम्।&lt;/p&gt;&#xA;&lt;p&gt;तद्वि॒ज्ञाय॑। पुन॑रे॒व वरु॑णं॒ पित॑र॒मुप॑ससार। अधी॑हि भगवो॒&#xA;ब्रह्मेति॑। त ँ हो॑वाच। तप॑सा॒ ब्रह्म॒ विजि॑ज्ञासस्व। तपो॒&#xA;ब्रह्मेति॑। स तपो॑ऽतप्यत। स तप॑स्त॒प्त्वा॥&#xA;इति कृष्णयजुर्वेदीयतैत्तिरीयारण्यके नवम-&#xA;प्रपाठके पञ्चमोऽनुवाकः॥ ५॥&lt;/p&gt;</description>
    </item>
    <item>
      <title>०६</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/9/06/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/9/06/</guid>
      <description>&lt;p&gt;अथ षष्ठोऽनुवाकः।&#xA;आ॒न॒न्दो ब्र॒ह्मेति॒ व्य॑जानात्। आ॒नन्दा॒ध्द्ये॑व&#xA;खल्वि॒मानि॒ भूता॑नि॒ जाय॑न्ते। आ॒न॒न्देन॒ जाता॑नि॒&#xA;जीव॑न्ति। आ॒न॒न्दं प्रय॑न्त्य॒भिसंवि॑श॒न्तीति॑।&lt;/p&gt;&#xA;&lt;p&gt;अथ पञ्चमपर्याये संपन्नं निश्चय दर्शयति&amp;mdash;तद्विज्ञायेत्यादिना। कर्तृत्वस्य क्लेशा-&lt;/p&gt;&#xA;&lt;hr&gt;&#xA;&lt;p&gt;१ घ. ०क्तनीत्या। २ घ. ०नत्या०। ३ क. घ. ०र्यायसं०।&lt;/p&gt;&#xA;&lt;p&gt;[[678]]&lt;/p&gt;&#xA;&lt;p&gt;श्रीमत्सायणाचार्यविरचितभाष्यसमेतम् — [ प्रपा॰ ९ अनु॰ १ ]&#xA;त्मकत्वान्न विज्ञानस्य ब्रह्मत्वं युक्तम्। किंचान्नादिविज्ञानान्तानां चतुर्णामपि न सर्वभूतोत्पत्तिहेतुत्वमस्ति। आकाशादिभूतानामन्नादिभ्यो भौतिकेभ्यो जन्मासंभावात्। आनन्दस्य तु क्लेशरहितत्वात्स्वरूपेण सर्वाभीष्टतया परमपुरुषार्थत्वादाकाशादिसर्वभूतकारणत्वाच्च ब्रह्मत्वं मुख्यमेव संभवति। तस्याऽऽनन्दस्य स्वरूपं छन्दोगा आमनन्ति&amp;mdash;&amp;ldquo;यो वै भूमा तत्सुखं नाल्पे सुखमस्ति भूमैव सुखम् &amp;quot; इति। द्वौ हि पदार्थौ भूमाऽल्पं चेति। तत्र बहोर्भावो भूमेति व्युत्पत्तेर्बाहुल्यात्मको यः पदार्थस्तदेव सुखं न तु भूम्न उपरितनेऽल्पपदार्थे सुखमस्ति। भूमा तु सुखं भवत्येव। तयोर्भूमाल्पयोर्लक्षणभेदस्तत्रैवाऽऽम्नात: — &amp;ldquo;यत्र नान्यत्पश्यति स भूमा। अथ यत्रान्यत्पश्यति तदल्पम् &amp;quot; इति। अन्यो द्रष्टा स्वातिरिक्तमन्यद्द्रष्टव्यं पश्यतीत्यादयस्त्रिपुट्यो यस्मिन्नद्वैतपदार्थे न सन्ति सोऽयमद्वैतपदार्थो भूमा। त्रिपुटीरूपं द्वैतं यस्मिञ्जगत्यस्ति तज्जगदल्पम्। तयोभूर्माल्पयोर्नित्यत्वानित्यत्वे च तत्रैवाऽऽम्नायेते&amp;mdash;&amp;ldquo;यो वै भूमा तदमृतमथ यदल्पं तन्मर्त्यम्&amp;rdquo; इति। द्वैतावस्थयोर्जाग्रत्स्वप्नरूपयोर्दुःखमेव प्रायेणानुभूयते। यदि क्वचित्कदाचित्सुखं स्यात्तदपि साधनप्रयासतारतम्याविनाशित्वदोषैरुपेतत्वाद्दुःखमेव।&lt;/p&gt;</description>
    </item>
    <item>
      <title>०७</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/9/07/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/9/07/</guid>
      <description>&lt;p&gt;अथ सप्तमोऽनुवाकः।&#xA;अन्नं॒ न नि॑न्द्यात्। तद्व्र॒तम्, इति।&lt;/p&gt;&#xA;&lt;p&gt;एवंशब्दः प्रकृतं परामृशति। अन्नं ब्रह्मेत्यारभ्याऽऽनन्दो ब्रह्मेत्येतदन्तं प्रकृतम्। तत्र ब्रह्मज्ञानं प्रत्यन्नस्य प्रथमद्वारत्वात्तस्मिन्प्रतीके ब्रह्मदृष्टिं विधत्ते&amp;mdash;यः पुमानन्नं ब्रह्मेत्युपास्ते स पुमान्मनश्चाञ्चल्यराहित्येन प्रतिष्ठितो भवति। किंच प्रभूतान्नयुक्तस्तदन्नमत्तुं समर्थो रोगादिरहितो भवति। पुत्रपौत्रादिप्रजया गवाश्वादिपशुभिर्वेदशास्राभ्यासरूपेण ब्रह्मवर्चसेन तत्तद्विषयजनितकीर्या च समृद्धो भवति। यस्मादन्नेन द्वारभूतेनोपासितेन ब्रह्मज्ञानं लभते तस्मादयमुपासको गुरुमिवान्नं न निन्द्यात्। तद्व्रतमिति तदेतदनिन्दनमस्योपासकस्य व्रतं नियमेन संपादनीयम्। तदतिक्रमे सत्युपा-सनमङ्गविकलं स्यात्।&lt;/p&gt;&#xA;&lt;p&gt;अथोपासनान्तरं विधातुमुपास्यं दर्शयति&amp;mdash;&#xA;प्रा॒णो वा अन्न॑म्। शरी॑रमन्ना॒दम्। प्रा॒णे&#xA;शरी॑रं॒ प्रति॑ष्ठितम्। शरी॑रे प्रा॒णः प्रति॑-&#xA;ष्ठितः। तदे॒तदन्न॒मन्ने॒ प्रति॑ष्ठितम्, इति।&lt;/p&gt;</description>
    </item>
    <item>
      <title>०८</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/9/08/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/9/08/</guid>
      <description>&lt;p&gt;अथाष्टमोऽनुवाकः।&#xA;अन्नं॒ न परि॑चक्षीत। तद्व्र॒तम्, इति।&lt;/p&gt;&#xA;&lt;p&gt;अथान्यदुपास्यं दर्शयति&amp;mdash;&#xA;आपो॒ वा अन्न॑म्। ज्योति॑रन्ना॒दम्। अ॒प्सु ज्योतिः॒ प्रति॑ष्ठितम्।&#xA;ज्योति॒ष्यापः॒ प्रति॑ष्ठिताः। तदे॒तदन्न॒मन्ने॒ प्रति॑ष्ठितम् , इति।&#xA;पीतानामपामुदराग्निना जीर्णत्वादपामन्नत्वम्। ज्योतिषश्चान्नादत्वम्। वृष्ट्युदके विद्युताग्निदर्शनाद्देहसंतापेन स्वेददर्शनाच्च जलज्योतिषोरन्योन्यप्रतिष्ठितत्वम्। अत एव परस्परान्नत्वम्।&lt;/p&gt;&#xA;&lt;p&gt;उपासनं विधत्ते&amp;ndash;&#xA;स य ए॒तदन्न॒मन्ने॒ प्रति॑ष्ठितं॒ वेद॒ प्रति॑ति-&#xA;ष्ठति। अन्न॑वानन्ना॒दो भ॑वति। म॒हान्भवति&#xA;प्र॒जया॑ प॒शुभि॑र्ब्रह्मर्च॒सेन। म॒हान्की॒र्त्या॥&#xA;इति कृष्णयजुर्वेदीयतैत्तिरीयारण्यके नवम-&#xA;प्रपाठकेऽष्टमोऽनुवाकः॥ ८।&lt;/p&gt;</description>
    </item>
    <item>
      <title>०९</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/9/09/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/9/09/</guid>
      <description>&lt;p&gt;अथ नवमोऽनुवाकः।&#xA;अन्नं॑ ब॒हु कु॑र्वीत। तद्व्र॒तम्, इति।&lt;/p&gt;&#xA;&lt;p&gt;पूर्वत्र भोजनकाले प्राप्तमन्नमसम्यक्त्वबुद्धया न परिहरणीयमित्युक्तम्। इह त्वतिथिभ्यो दातुं बहुसंपादनमुच्यते।&lt;/p&gt;&#xA;&lt;p&gt;पुनरप्यन्युदुपास्यं दर्शयति&amp;mdash;&#xA;पृ॒थि॒वी वा अन्न॑म्। आ॒का॒शो॑ऽन्ना॒दः। पृ॒थि॒व्या-&#xA;मा॑का॒शः प्रति॑ष्ठितः। आ॒का॒शे पृ॑थि॒वी प्रति॑-&#xA;ष्ठिता। तदे॒तदन्न॒मन्ने॒ प्रति॑ष्ठितम्, इति।&lt;/p&gt;&#xA;&lt;p&gt;अधस्तादुपरिष्टाच्च वर्तमानस्याऽऽकाशास्य मध्येऽवस्थानात्पृथिव्या अन्नत्वमाकाशस्य चान्नादत्वम्। मुग्धदृष्ट्योपरिष्टादाकाशस्योपलब्धेस्तयोपलब्धेस्तयोराधाराधेयभावः। विचारदृष्ट्या त्वाकाश आधारः। तयोः परस्परान्नत्वं चिन्तनीयम्।&#xA;८६&lt;/p&gt;&#xA;&lt;p&gt;[[682]]&lt;/p&gt;&#xA;&lt;p&gt;श्रीमत्सायणाचार्यविरचितभाष्यसमेतम् — [ प्रपा॰ ९ अनु॰ १ ]&lt;/p&gt;&#xA;&lt;p&gt;उपासनं विधत्ते&amp;mdash;&#xA;स य ए॒तदन्न॒मन्ने॒ प्रति॑ष्ठितं॒ वेद॒ प्रति॑ति-&#xA;ष्ठति। अन्न॑वानन्ना॒दो भ॑वति। म॒हान्भ॑वति&#xA;प्र॒जया॑ प॒शुभि॑र्ब्रह्मवर्च॒सेन॑। म॒हान्की॒र्त्या॥&#xA;इति कृष्णयजुर्वेदीयतैत्तिरीयारण्यके नवमप्रपाठके&#xA;नवमोऽनुवाकः॥ ९॥&lt;/p&gt;</description>
    </item>
    <item>
      <title>१०</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/9/10/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/sAyaNaH/9/10/</guid>
      <description>&lt;p&gt;अथ दशमोऽनुवाकः।&#xA;न कंचन वसतौ प्रत्या॑चक्षी॒त। तद्व्र॒तम्, इति।&lt;/p&gt;&#xA;&lt;p&gt;निवासार्थं स्वगृहे समागतं कमपि न निवारयेत्।&#xA;यथोक्तव्रतनिर्वाहकमुपायं प्रसङ्गाद्विधत्ते&amp;mdash;&#xA;तस्माद्यया कया च विधया ब॑ह्व॑न्नं प्रा॒प्नुयात्, इति।&lt;/p&gt;&#xA;&lt;p&gt;यस्मादभ्यागताय निवासे दत्ते सत्यन्नमपि दातव्यमन्यथा प्रत्यवायश्रवणात्। &amp;ldquo;एतद्वृङ्क्ते पुरुषस्याल्पमेधसो यस्यानश्नन्वसति ब्राह्मणो गृहे &amp;ldquo;[काठ॰ वल्ली॰ १] इत्यदातुरैहिकामुष्मिककृत्स्नफलवर्जनमाम्नायते । तस्मादन्नं दातुं याजनाध्यापनप्रतिग्रहाणां मध्ये येन केनापि प्रकारेणान्नसमृद्धिं संपादयेत्।&lt;/p&gt;&#xA;&lt;p&gt;अत्र शिष्टाचारं दर्शयति&amp;mdash;&#xA;अराध्यस्मा अन्नामि॑त्याच॒क्षते, इति।&#xA;यो गृहे समागच्छति तस्मा आगतायान्नमराधि संपन्नमित्येवान्नवन्तो विद्वांस आचक्षते, न तु परिहरन्ति।&#xA;वह्वन्नसंफादने फलातिशयाय दानविशेषे फलविशेषं दर्शयति&amp;mdash;&#xA;एतद्वै मुखतो॑ऽन्नं ँ रा॒द्धम्। मुखतोऽस्मा अ॑न्न ँ रा॒ध्यते।&#xA;एतद्वै मध्यतो॑ऽन्न ँ रा॒द्धम्। मध्यतोऽस्मा अ॑न्नँ&#xA;रा॒ध्यते। एतद्वा अन्ततो॑ऽन्न ँ रा॒द्धम्। अन्ततोऽस्मा&#xA;अ॑न्न ँ रा॒ध्यते (१)। य ए॑वं वे॒द, इति।&lt;/p&gt;</description>
    </item>
  </channel>
</rss>
