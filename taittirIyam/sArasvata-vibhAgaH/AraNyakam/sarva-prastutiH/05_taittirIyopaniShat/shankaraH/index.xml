<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;शङ्करः on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/shankaraH/</link>
    <description>Recent content in &#43;शङ्करः on यजुर्वेदे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/shankaraH/index.xml" rel="self" type="application/rss+xml" />
    <item>
      <title>तमिळ्</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/shankaraH/tamiL/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/shankaraH/tamiL/</guid>
      <description>&lt;h1 id=&#34;शकषवलल&#34;&gt;शीक्षावल्ली&lt;/h1&gt;&#xA;&lt;h2 id=&#34;परथमऽनवक&#34;&gt;प्रथमोऽनुवाकः&lt;/h2&gt;&#xA;&lt;p&gt;सर्वाशाध्वान्तनिर्मुक्तं सर्वाशाभास्करं परम्।&lt;br&gt;&#xA;चिदाकाशावतंसं तं सद्गुरुं प्रणमाम्यहम् ॥&lt;/p&gt;&#xA;&lt;p&gt;ओं शं नो मित्रः शं वरुणः। शं नो भवत्वर्यमा। शं न इन्द्रो बृहस्पतिः।&#xA;शं नो विष्णुरुरुक्रमः। नमो ब्रह्मणे। नमस्ते वायो। त्वमेव प्रत्यक्षं&#xA;ब्रह्मासि। त्वामेव प्रत्यक्षं ब्रह्म वदिष्यामि। ऋतं वदिष्यामि। सत्यं&#xA;वदिष्यामि। तन्मामवतु। तद्वक्तारमवतु। अवतु माम्। अवतु वक्तारम् ॥ ओं&#xA;शान्तिः शान्तिः शान्तिः ॥ १ ॥&lt;/p&gt;&#xA;&lt;p&gt;यस्माज्जातं जगत्सर्वं यस्मिन्नेव प्रलीयते।&lt;br&gt;&#xA;येनेदं धार्यते चैव तस्मै ज्ञानात्मने नमः ॥ १ ॥&lt;/p&gt;&#xA;&lt;p&gt;(ச்லோக அர்த்தம்) - எதிலிருந்து இந்த ஜகத்முழுவதும் உண்டாயிற்றோ, எதில் அது&#xA;லயமாகிறதோ (ஒடுங்குகிறதோ), எதன் மூலமாய் அது தரிக்கப்படுகிறதோ&#xA;(தாங்கப்படுகிறதோ) அந்த ஞானாத்மாவிற்கு நமஸ்காரம்.&lt;/p&gt;</description>
    </item>
    <item>
      <title>शङ्करः</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/shankaraH/mUlam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/05_taittirIyopaniShat/shankaraH/mUlam/</guid>
      <description>&lt;p&gt;श्रीमच्छङ्करभगवत्पूज्यपादविरचितम् तैत्तिरीयोपनिषद्भाष्यम्&lt;/p&gt;&#xA;&lt;h2 id=&#34;शकषवलल&#34;&gt;शीक्षावल्ली&lt;/h2&gt;&#xA;&lt;h3 id=&#34;परथमऽनवक&#34;&gt;प्रथमोऽनुवाकः&lt;/h3&gt;&#xA;&lt;p&gt;यस्माज्जातं जगत्सर्वं&lt;br&gt;&#xA;यस्मिन्नेव प्रलीयते ।&lt;br&gt;&#xA;येनेदं धार्यते चैव&lt;br&gt;&#xA;तस्मै ज्ञानात्मने नमः ॥ १ ॥&lt;/p&gt;&#xA;&lt;p&gt;यैर् इमे गुरुभिः पूर्वं&lt;br&gt;&#xA;पद-वाक्य-प्रमाणतः ।&lt;br&gt;&#xA;व्याख्याताः सर्व-वेदान्तास्&lt;br&gt;&#xA;तान्नित्यं प्रणतोऽस्म्य् अहम् ॥ २ ॥&lt;/p&gt;&#xA;&lt;p&gt;तैत्तिरीयक-सारस्य&lt;br&gt;&#xA;मयाचार्य-प्रसादतः ।&lt;br&gt;&#xA;विस्पष्टार्थ-रुचीनां हि&lt;br&gt;&#xA;व्याख्येयं सम्प्रणीयते ॥ ३ ॥&lt;/p&gt;&#xA;&lt;p&gt;नित्यान्यधिगतानि कर्माणि उपात्तदुरितक्षयार्थानि, काम्यानि च फलार्थिनां&#xA;पूर्वस्मिन्ग्रन्थे । इदानीं कर्मोपादानहेतुपरिहाराय ब्रह्मविद्या&#xA;प्रस्तूयते । कर्महेतुः कामः स्यात् , प्रवर्तकत्वात् ।&#xA;आप्तकामानां हि कामाभावे&#xA;स्वात्मन्यवस्थानात्प्रवृत्त्यनुपपत्तिः ।&#xA;आत्मकामत्वे चाप्तकामता । आत्मा च ब्रह्म । तद्विदो हि परप्राप्तिं&#xA;वक्ष्यति । अतः अविद्यानिवृत्तौ स्वात्मन्यवस्थानं&#xA;परप्राप्तिः, ‘अभयं प्रतिष्ठां विन्दते’ (तै. उ. २ । ७ ।&#xA;१) ‘एतमानन्दमयमात्मानमुपसङ्क्रामति’ (तै. उ. २ । ८ । ५)इत्यादि&#xA;श्रुतेः । काम्यप्रतिषिद्धयोरनारम्भात् आरब्धस्य च&#xA;उपभोगेन क्षयात् नित्यानुष्ठानेन च प्रत्यवायाभावात् अयत्नत&#xA;एव स्वात्मन्यवस्थानं मोक्षः । अथवा, निरतिशयायाः प्रीतेः&#xA;स्वर्गशब्दवाच्याया कर्महेतुत्वात्कर्मभ्य&#xA;एव मोक्ष इति चेत् , न ; कर्मानेकत्वात् । अनेकानि हि आरब्धफलानि&#xA;अनारब्धफलानि च अनेकजन्मान्तरकृतानि विरुद्धफलानि कर्माणि&#xA;सम्भवन्ति । अतः तेष्वनारब्धफलानामेकस्मिञ्जन्मन्युपभोगेन&#xA;क्षयासम्भवात् शेषकर्मनिमित्तशरीरारम्भोपपत्तिः ।&#xA;कर्मशेषसद्भावसिद्धिश्च ‘तद्य इह रमणीयचरणाः’ (छा.&#xA;उ. ५ । १० । ७) ‘ततः शेषेण’ (आ. ध. २ । २ । २ । ३)(गो. स्मृ. ११) इत्यादि&#xA;श्रुतिस्मृतिशतेभ्यः । इष्टानिष्टफलानामनारब्धानां क्षयार्थानि नित्यानि&#xA;इति चेत् , न ; अकरणे प्रत्यवायश्रवणात् । प्रत्यवायशब्दो हि&#xA;अनिष्टविषयः । नित्याकरणनिमित्तस्य प्रत्यवायस्य&#xA;दुःखरूपस्य आगामिनः परिहारार्थानि&#xA;नित्यानीत्यभ्युपगमात् न&#xA;अनारब्धफलकर्मक्षयार्थानि । यदि नाम&#xA;अनारब्धफलकर्मक्षयार्थानि&#xA;नित्यानि कर्माणि, तथाप्यशुद्धमेव क्षपयेयुः ; न शुद्धम् ,&#xA;विरोधाभावात् । न हि इष्टफलस्य कर्मणः शुद्धरूपत्वान्नित्यैर्विरोध&#xA;उपपद्यते । शुद्धाशुद्धयोर्हि विरोधो युक्तः । न च&#xA;कर्महेतूनां कामानां ज्ञानाभावे&#xA;निवृत्त्यसम्भवादशेषकर्मक्षयोपपत्तिः ।&#xA;अनात्मविदो हि कामः, अनात्मफलविषयत्वात् । स्वात्मनि च कामानुपपत्तिः,&#xA;नित्यप्राप्तत्वात् । स्वयं चात्मा परं ब्रह्मेत्युक्तम् ।&#xA;नित्यानां च अकरणमभावः ततः प्रत्यवायानुपपत्तिरिति । अतः&#xA;पूर्वोपचितदुरितेभ्यः प्राप्यमाणायाः प्रत्यवायक्रियाया&#xA;नित्याकरणं लक्षणमिति शतृप्रत्ययस्य नानुपपत्तिः -&#xA;‘अकुर्वन्विहितं कर्म’ (मनु. ११ । ४४) इति । अन्यथा हि&#xA;अभावाद्भावोत्पत्तिरिति सर्वप्रमाणव्याकोप इति । अतः अयत्नतः&#xA;स्वात्मन्यवस्थानमित्यनुपपन्नम् । यच्चोक्तं&#xA;निरतिशयप्रीतेः स्वर्गशब्दवाच्यायाः कर्मनिमित्तत्वात्कर्मारभ्य एव&#xA;मोक्ष इति, तन्न, नित्यत्वान्मोक्षस्य । न हि नित्यं&#xA;किञ्चिदारभ्यते, लोके यदारब्धम् ,&#xA;तदनित्यमिति । अतो न कर्मारभ्यो मोक्षः ।&#xA;विद्यासहितानां कर्मणां नित्यारम्भसामर्थ्यमिति चेत् ,&#xA;न ; विरोधात् । नित्यं चारभ्यत इति विरुद्धम् । यद्धि नष्टम् , तदेव&#xA;नोत्पद्यत इति प्रध्वंसाभाववन्नित्योऽपि मोक्ष आरभ्य एवेति&#xA;चेत् , न ; मोक्षस्य भावरूपत्वात् । प्रध्वंसाभावोऽप्यारभ्यत इति न&#xA;सम्भवति अभावस्य विशेषाभावाद्विकल्पमात्रमेतत् । भावप्रतियोगी&#xA;ह्यभावः । यथा ह्यभिन्नोऽपि भावो घटपटादिभिर्विशेष्यते भिन्न इव&#xA;घटभावः पटभाव इति, एवं निर्विशेषोऽप्यभावः&#xA;क्रियागुणयोगाद्द्रव्यादिवद्विकल्प्यते ।&#xA;न ह्यभाव उत्पलादिवद्विशेषणसहभावी । विशेषणवत्त्वे भाव एव स्यात् ।&#xA;विद्याकर्मकर्तुर्नित्यत्वात्&#xA;विद्याकर्मसन्तानजनितमोक्षनित्यत्वमिति&#xA;चेत् , न ; गङ्गास्रोतोवत्कर्तृत्वस्य दुःखरूपत्वात् , कर्तृत्वोपरमे च&#xA;मोक्षविच्छेदात् । तस्मादविद्याकामकर्मोपादानहेतुनिवृत्तौ&#xA;स्वात्मन्यवस्थानं मोक्ष इति । स्वयं चात्मा ब्रह्म ।&#xA;तद्विज्ञानादविद्यानिवृत्तिरिति । अतः&#xA;ब्रह्मविद्यार्थोपनिषदारभ्यते ।&#xA;उपनिषदिति विद्योच्यते, तत्सेविनां गर्भजन्मजरादिनिशातनात् , तदवसादनाद्वा&#xA;ब्रह्मण उपनिगमयितृत्वात् ; उपनिषण्णं वा अस्यां परं श्रेय इति ।&#xA;तदर्थत्वाद्ग्रन्थोऽप्युपनिषत् ॥&lt;/p&gt;</description>
    </item>
  </channel>
</rss>
