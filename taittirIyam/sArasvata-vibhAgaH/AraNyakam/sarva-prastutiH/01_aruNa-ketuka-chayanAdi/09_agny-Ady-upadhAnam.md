+++
title = "०९ अग्न्य्-आद्य्-उपधानम्"

+++

## अग्निः

अग्निश्च जात॑वेदा॒श्च ।  
सहोजा अ॑जिरा॒प्रभुः ।  
वैश्वानरो न॑र्यापा॒श्च ।  
प॒ङ्क्तिरा॑धाश्च॒ सप्त॑मः ।  
विर्सपेवाष्ट॑मोऽग्नी॒नाम् ।  
एतेऽष्टौ वसवः क्षि॑ता इ॒ति ।  
यथेर्त्वेवाग्नेरर्चिर्वर्ण॑विशे॒षाः ।  
नीलार्चिश्च पीतका॑र्चिश्चे॒ति ।  

## वायुः
<details><summary>भट्टभास्कर-टीका</summary>

अथ अनन्तरं वायोरेकादशपुरुषस्य एकादशस्त्रीकस्य उपधानक्रम उच्यते -

पूर्ववत् पुरुषा वेदितव्याः ।  
स्त्रियस् तु वायोर्वैद्युत्यो नाम ।  
विद्युत एवेति केचित् ।  
नामधेयान्य् एव मन्त्राः ।
</details>

<details open><summary>विश्वास-प्रस्तुतिः</summary>

अथ वायोरेकादशपुरुषस्यैकादश॑स्त्रीक॒स्य ।  
</details>

<details><summary>मूलम्</summary>

अथ वायोरेकादशपुरुषस्यैकादश॑स्त्रीक॒स्य ।
</details>

<details open><summary>विश्वास-प्रस्तुतिः</summary>

प्रभ्राजमाना व्य॑वदा॒ताः ।[34]  
याश्च वासु॑किवै॒द्युताः ।  
रजताः परु॑षाः श्या॒माः ।  
कपिला अ॑तिलो॒हिताः ।  
ऊर्ध्वा अवप॑तन्ता॒श्च ।  
वैद्युत इ॑त्येका॒दश ।  
</details>

<details><summary>मूलम्</summary>

प्रभ्राजमाना व्य॑वदा॒ताः ।[34]  
याश्च वासु॑किवै॒द्युताः ।  
रजताः परु॑षाः श्या॒माः ।  
कपिला अ॑तिलो॒हिताः ।  
ऊर्ध्वा अवप॑तन्ता॒श्च ।  
वैद्युत इ॑त्येका॒दश ।  
</details>

<details><summary>भट्टभास्कर-टीका</summary>

प्रभ्राजमानाः प्रकर्षेण विराजमाना व्यवदाता विशेषेणावदाता शुद्धा या इति लिङ्गव्यत्ययः । वासुकिर्वैद्युता वासुकिवद् वर्णतो विद्योतमाना रजता रजतवर्णाः पुरुषा रूक्षाः श्यामाः श्यामच्छायाः कपिलाः कपिलच्छाया अतिलोहिता अतिलोहितप्रभा ऊर्ध्वा ऊर्ध्ववृत्तयो ऽवपतन्ता अधोवृत्तयः । पतेरौणादिको झच् । वैद्युतः विद्योतनशीलाः । वचनव्यत्ययः, उपसर्गस्य वा वर्णव्यत्ययः । 
</details>

### फलम्
<details open><summary>विश्वास-प्रस्तुतिः</summary>

नैनव्ँ वैद्युतो॑ हिन॒स्ति ।  
य ए॑वव्ँ वे॒द ।  
</details>

<details><summary>मूलम्</summary>

नैनव्ँ वैद्युतो॑ हिन॒स्ति ।  
य ए॑वव्ँ वे॒द ।  
</details>

<details open><summary>विश्वास-प्रस्तुतिः</summary>

इत्य् एते एकादशवायुगणा एनम् एवंवेदितारं वैद्युतो वायुगणो विद्युद्भवो वा अग्निर् न हिनस्ति न हन्ति ॥३॥
</details>

<details><summary>मूलम्</summary>

इत्य् एते एकादशवायुगणा एनम् एवंवेदितारं वैद्युतो वायुगणो विद्युद्भवो वा अग्निर् न हिनस्ति न हन्ति ॥३॥
</details>

<details open><summary>विश्वास-प्रस्तुतिः</summary>

स होवाच व्यासः पा॑राश॒र्यः ।  
</details>

<details><summary>मूलम्</summary>

स होवाच व्यासः पा॑राश॒र्यः ।  
</details>

<details><summary>भट्टभास्कर-टीका</summary>

अथ कः पुनरस्य वैद्युतस्य वधस्य विशेष इत्याह - स खलु पाराशर्यः पराशरस्य पुत्रो व्यासः विपुलज्ञान उवाच ह 
</details>

<details open><summary>विश्वास-प्रस्तुतिः</summary>

"विद्युद्वधम् एवाहं मृत्युम् ऐ॑च्छम्" इ॒ति ।  
</details>

<details><summary>मूलम्</summary>

विद्युद्वधमेवाहं मृत्युमै॑च्छमि॒ति ।  
</details>

<details><summary>भट्टभास्कर-टीका</summary>

विद्युद्वधमेव विद्युत्सम्पाततो यो वधः मरणं तमेव अहं मृत्युमैच्छम् इच्छामि, अन्याय्यत्वादस्य मरणस्य । अनेन हि मृताः पापिष्ठा भवन्ति । तस्मादिदमेव मरणम् अन्यान्यमरणानि । तस्मादिदमेकमेव मरणं जन्तूनां मा भूत्, सन्त्येवान्यमरणानीत्येवमेव ममेच्छेत्युवाच भगवान् व्यासः ।
</details>



<details open><summary>विश्वास-प्रस्तुतिः</summary>

न त्वका॑मँ ह॒न्ति ।  
[35]
</details>

<details><summary>मूलम्</summary>

न त्वका॑मँ ह॒न्ति ।  
[35]
</details>

<details><summary>भट्टभास्कर-टीका</summary>

एवंवेदितारं पुरुषम् **अकामं** कामरहितं **न तु** नैव **हन्ति** मृत्युर् अन्याय्यो विद्युदादिमृत्युर् न बाधत इत्यर्थः ॥४॥
</details>




य ए॑वव्ँ वे॒द ।  
अथ ग॑न्धर्व॒गणाः ।  
स्वान॒ भ्राट् ।  
अङ्घा॑रि॒र्बम्भा॑रिः ।  
हस्त॒स्सुह॑स्तः ।  
कृशा॑नुर्वि॒श्वाव॑सुः ।  
मूर्धन्वान्त्सू॑र्यव॒र्चाः ।  
कृतिरित्येकादश ग॑न्धर्व॒गणाः ।  
देवाश्च म॑हादे॒वाः ।  
रश्मयश्च देवा॑ गर॒गिरः ।  
[36]




नैनङ्गरो॑ हिन॒स्ति ।  
य ए॑वव्ँ वे॒द ।  
गौ॒री मि॑माय सलि॒लानि॒ तक्ष॑ती ।  
एक॑पदी द्वि॒पदी॒ सा चतु॑ष्पदी ।  
अ॒ष्टाप॑दी॒ नव॑पदी बभू॒वुषी॑ ।  
सहस्राक्षरा परमे व्यो॑मन्नि॒ति ।  
वाचो॑ विशे॒षणम् ।  
अथ निगद॑व्याख्या॒ताः ।  
ताननुक्र॑मिष्या॒मः ।  
व॒राहव॑स्स्वत॒पसः ।  
[37]




वि॒द्युन्म॑हसो॒ धूप॑यः ।  
श्वापयो गृहमेधा॑श्चेत्ये॒ते ।  
ये॒ चेमे शि॑मिवि॒द्विषः ।  
पर्जन्यास्सप्त पृथिविमभिव॑र्ष॒न्ति ।  
वृष्टि॑भिरि॒ति ।  
एतयैव विभक्तिवि॑परी॒ताः ।  
स॒प्तभि॒र्वातै॑रुदी॒रिताः ।  
अमूल्ँ लोकानभिव॑र्ष॒न्ति ।  
तेषा॑मेषा॒ भव॑ति ।  
स॒मा॒नमे॒तदुद॑कम् ।  
[38]




उ॒च्चैत्य॑व॒चाह॑भिः ।  
भूमिं॑ प॒र्जन्या॒ जिन्व॑न्ति ।  
दिवञ्जिन्वन्त्यग्न॑य इ॒ति ।  
यदक्ष॑रं भू॒तकृ॑तम् ।  
विश्वे॑ देवा उ॒पास॑ते ।  
म॒हर्षि॑मस्य गो॒प्तार॑म् ।  
ज॒मद॑ग्नि॒मकु॑र्वत ।  
ज॒मद॑ग्नि॒राप्या॑यते ।  
छन्दो॑भिश्चतुरुत्त॒रैः ।  
राज्ञ॒स्सोम॑स्य तृ॒प्तासः॑ ।  
[39]




ब्रह्म॑णा वी॒र्या॑वता ।  
शि॒वा नः॑ प्र॒दिशो॒ दिशः॑ ।  
तच्छय्ँ॒ योरावृ॑णीमहे ।  
गा॒तुय्ँ य॒ज्ञाय॑ ।  
गा॒तुय्ँ य॒ज्ञप॑तये ।  
दैवी॑ स्व॒स्तिर॑स्तु नः ।  
स्व॒स्तिर्मानु॑षेभ्यः ।  
ऊ॒र्ध्वञ्जि॑गातु भेष॒जम् ।  
शन्नो॑ अस्तु द्वि॒पदे॑ ।  
शञ्चतु॑ष्पदे ।  
सोमपा (३) असोमपा (३) इति निगद॑व्याख्या॒ताः ।  
[40]

