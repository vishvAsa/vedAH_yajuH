+++
title = "Kyv"
+++
अत्र कृष्णयजुर्वेदीय-पुरुषसूक्तस्य सायण-भट्टभास्कर-रङ्गरामानुजभाष्यसहिता संकलितप्रस्तुतिः वर्तते:

### **मन्त्रः - १**
<details><summary>मूलम् - १</summary>
स॒हस्र॑शीर्‌षा॒ पुरु॑षः । स॒ह॒स्रा॒क्षस्स॒हस्र॑पात् ।
स भूमि॑ वि॒श्वतो॑ वृ॒त्वा । अत्य॑तिष्ठद्दशा॑ग॒लम् ॥ १ ॥
</details>

<details><summary>सायण-भाष्यम् - १</summary>
अथ नारायणनाम्ना पुरुषसूक्तनाम्ना च व्यवह्रियमाणोऽनुवाक उच्यते । तस्य विनियोगं महाग्नौ आपस्तम्ब आह । पुरस्तात् प्रतीचीं पुरुषाकृतिं चिनोति पुरुषशिरो भवति, सहस्रशीर्षा पुरुष इत्युपहितां पुरुषेण नारायणेन यजमान उपतिष्ठेत इति । ब्रह्ममेधेऽपि प्रेतदाहोपस्थाने विनियोगं भरद्वाज आह नारायणाभ्याम् उपस्थार्नामिति । अयं च उत्तरश्चेति उभावनुवाकौ नारायणमन्त्रज्ञौ नारायणाख्येन केनचित् ऋषिणा दृष्टत्वात्, जगत्कारणस्य नारायणाख्यस्य पुरुषस्य प्रतिपादकत्वात् । तत्रास्मिन् द्वादशे अनुवाके प्रथमाम् ऋचामाह - ‘सहस्रशीर्षा अत्यतिष्ठद्दशाङ्गलम्' इति । सर्वप्राणिसमष्टिरूपां ब्रह्माण्डदेहो विराडाख्यो यः पुरुषः ', सोऽयं 'सहस्रशीर्षा' सहस्रशब्दस्योपलक्षणत्वात् अनन्तैः शिरोभिर्युक्त इत्यर्थः, यानि सर्वप्राणिनां शिरांसि तानि सर्वाणि तद्देहान्तःपातित्वात् तदीयान्येवेति सहस्रशीर्षत्वम् । एवमक्षिषु पादेष्वपि योजनीयम् । 'सः' पुरुषः, 'भूमि' ब्रह्माण्डगोलकरूपां 'विश्वतो वृत्वा' सर्वतः परिवेष्ट्य, दशाङ्गुलपरिमितं देशं 'अत्यतिष्ठत्' अतिक्रम्य स्थितः । दशाङ्गुलमित्युपलक्षणं, ब्रह्माण्डाद्बहिरपि सर्वतो व्याप्यावस्थित इत्यर्थः ॥ १ ॥
</details>

<details><summary>भट्ट-भास्कर-भाष्यम् - १</summary>
अथ पुरुषानुवाकः सहस्रशीर्षेत्यादि । आनुष्टुभस्सर्वोऽनुवाकः, विशेषो वक्ष्यते । अग्नी पुरुषाकृतौ चीयमानायां पुरुषशिरः उपहितस्य शिरः कृत्वा पुरुषाकृतिमुपहितां पुरुषेण नारायणेन यजमान उपतिष्ठते । पुरुषमेधे च 'पशूनुपाकृतान् दक्षिणतोऽवस्थाप्य ब्रह्मा सहस्रशीर्षा पुरुष इति पुरुषेण नारायणेन पराचा अनुशंसति । अथ नारायणाभ्यामुपस्थानं' इत्यादिषु विनियोगः । अयम् उत्तरश्चानुवाको नारायणाख्यौ, नारायणाख्येन ऋषिणा दृष्टौ । आभ्यां च पुरुषाख्यो नारायणः प्रतिपाद्यते । उक्तं च - आत्मनि पुरुषावस्थे प्रपञ्चप्रविष्टः पुरुषः, उत्तीर्णः परमात्मेति ।... अत्र पुरुषाख्यापेक्षितावरणस्थानीयं देहविशेषं महापुरुषस्य निरूपयति सहस्रशीर्षा अनेकशिरस्क: । ... सर्वत्र शिरःप्रभृतिकार्यसद्भावात् शिरः प्रभृतीनामनेकत्वम् । यद्वा 'पुरुष एवेदं सर्वम्' इति तस्य विश्वात्मत्वात् अस्मदादिसम्बन्धिनः शिरःप्रभृतयोऽवयवाः तस्यैवावयवा इति तेषामनेकत्वोपपत्तिः । सः पुरुषः भूमिं भूम्यादीन् विकारान् विश्वतः सर्वतः वृत्वा व्याप्य मृदिव घटादीन् स्वाभेदेन छादयित्वा अत्यतिष्ठत् अतीत्य तिष्ठति अतिक्रम्य विकारावस्थां स्वेनैव रूपेण तिष्ठति दशाङ्गलं दशाङ्गुलिप्रमाणावच्छिन्नम् । ... अत्र सामर्थ्यात् हृदयाकाशपरिग्रहः । ... ॥ १ ॥
</details>

<details><summary>रङ्गरामानुज-भाष्यम् - १</summary>
अतसीगुच्छसच्छायमञ्चितोरः स्थलं श्रिया । अञ्जनाचलशृङ्गारमञ्जलिर्मम गाहताम् ॥
यतः प्रपञ्चसंभूतिविभूतिपरिभूतयः । पुरुषाय नमस्तस्मै परस्मै विस्मयात्मने ॥ तं प्रणम्यादिपुरुषं जगतामादिकारणम् । दुर्ज्ञानं पौरुषं सूक्तं व्याकरोमि यथामति ॥
(अत्र महापुराणादिभ्यः पुरुषसूक्तस्य महत्त्वं, न्यासविधिः, विनियोगश्च प्रदर्श्यते...)
सहस्रशीर्षा पुरुषः - सहस्रशब्दः अनन्तवचनः । सहस्राणि शिरांसि सहस्राणि अक्षीणि, सहस्रं पादाः यस्य सहस्रशीर्षा सहस्राक्षः सहस्रपादुक्तः । ... पादादयः भगवत एव सङ्कल्पविकल्पकल्पिताप्राकृततेजोमयदेहगता उच्यते । यद्वा त्रैलोक्यशरीरत्वात् अस्य सुरनरतिर्यग्गताः पादादयः तदीया इत्युपचर्यन्ते । ... एतद्गुणोपेतो भगवान् वासुदेवः; नान्य इत्यर्थः । ... स भूमिं विश्वतो वृत्त्वा - एवम्भूतः सः भूमिं भूम्यादिलोकजातं विश्वतः सर्वतः वृत्त्वा व्याप्य, यद्वा भूमिं जगत्कारणं प्रकृतिं विश्वतः कार्यवर्णैः सह वृत्त्वा अत्यतिष्ठद्दशाङ्गुलम् । ... अत्र दशाङ्गुलशब्देन न दशाङ्गुलवचनम् अपरिच्छिन्नस्य पुरुषस्य परिच्छेदप्रसङ्गात् । तर्हि कोऽर्थः ? ... तस्मादनन्तयोजनम् इदमतीत्य अतिष्ठत् इत्युक्तं भवति । ... यद्वा अङ्गुळशब्दो गुणपरः । दशगुणवस्त्वन्तरभूतानि अतीत्य अतिष्ठत् । ... ॥ १ ॥
</details>

---

### **मन्त्रः - २**
<details><summary>मूलम् - २</summary>
पुरु॑ष ए॒वेदँ सर्वम्' । यद्भूतं यच्च॒ भव्यम्' ।
उ॒तामृ॑त॒त्वस्येशा॑नः । यदन्ने॑नाति॒रोह॑ति ॥ २ ॥
</details>

<details><summary>सायण-भाष्यम् - २</summary>
'यद्भूतं' अतीतं जगत्, 'यच भव्यं भविष्यज्जगत्, यदपि 'इदं' वर्तमानं जगत्, तत् 'सर्वं', 'पुरुष एव' यथाऽस्मिन् कल्पे वर्तमानाः प्राणिदेहाः सर्वेऽपि विराट्पुरुषस्य अवयवाः, तथा एव अतीतागामिनोरपि कल्पयोः द्रष्टव्यम् । 'उत' अपि च, 'अमृतत्वस्य' देवत्वस्य, अयं 'ईशानः ' स्वामी, यस्मात् कारणात् 'अन्नेन' प्राणिनां भोग्येनान्नेन निमित्तभूतेन, 'अतिरोहति', स्वकीयकारणावस्थाम् अतिक्रम्य परिदृश्यमानं जगदवस्थां प्राप्नोति । तस्मात् प्राणिनां कर्मफलभोगाय जगदवस्थास्वीकारात् न इदन्तस्य वस्तुतत्त्वमित्यर्थः ॥ २ ॥
</details>

<details><summary>भट्ट-भास्कर-भाष्यम् - २</summary>
इदानीं पुरुषस्य वैश्वरूप्यमाह पुरुष एवेति ॥ इदं प्रत्यक्षेण दृश्यमानं व्यक्तं स्थावरजङ्गमात्मकं यद्वर्तमानं सर्वं यच भूतं अतीतं यच भव्यं भविष्यत् एतत्सर्वं पुरुष एव पुरुषस्य एवायं परिणामः । उत अपि च अयं पुरुषः अमृतत्वस्य देवत्वस्यापि ईशानः समर्थः प्रसन्नः अमृतत्वमपि प्रापयितुं शक्नोति । देवानामपि ईश्वर इति यावत् । यच अन्नेन अदनीयेन निमित्तेन अतिरोहति कारणावस्थामतीत्य कार्यात्मना जायते मर्त्यादि, तस्यापीशान इत्येव अयोनिजानाम् अन्नरसपरिणामानां चेशान इति ॥ २ ॥
</details>

<details><summary>रङ्गरामानुज-भाष्यम् - २</summary>
एवं देशतो व्याप्तिमुक्त्वा कालतो व्याप्तिम् ऐश्वर्यं चैवमाह पुरुष एवेदं सर्वमिति । यदिदं वर्तमानं कार्यजातम्, तत् सर्वं पुरुष एव । तदुपादानत्वात् सर्वस्य । ... उत किञ्च अयमेव पुरुष: अमृतत्वस्य मोक्षस्य ईशानः । सायुज्यादिचतुर्विधमोक्षप्रदो भवति । ... अन्नेन यदतिरोहति, तस्य शरीरवर्तिनो जीवजातस्य मोक्षं प्रति भगवानेव ईष्टे । यत् कार्यजातमन्नेन अदनीयेन भोग्यद्रव्येण स्वकारणमतीत्य रोहति - ... तस्य मोक्षप्रदाने विष्णुरीशानो भवतीत्यर्थः ॥ २ ॥
</details>

---

### **मन्त्रः - ३**
<details><summary>मूलम् - ३</summary>
ए॒तावा॑नस्य महि॒मा । अतो॒ ज्यायश्च॒ पूरु॑षः ।
पार्दो 'ऽस्य॒ विश्वा॑ भू॒तानि॑ । त्रि॒पाद॑स्या॒मृत॑ दि॒वि ॥ ३ ॥
</details>

<details><summary>सायण-भाष्यम् - ३</summary>
अतीतानागतवर्तमानरूपं जगद्यावदस्ति 'एतावान्' सर्वोऽपि, 'अस्य' पुरुषस्य, 'महिमा' । स्वकीयसामर्थ्यविशेषः, न तु तस्य वास्तवं स्वरूपं वास्तववस्तुपुरुषः 'अतः ' महिम्नोऽपि 'ज्यायान्' अतिशयेनाधिकः । एतच स्पष्टीक्रियते । 'विश्वाभूतानि' कालत्रयवर्तीनि प्राणिजातानि ‘अस्य' पुरुषस्य, ‘पादः' चतुर्थोऽशः । 'अस्य', अवशिष्टं 'त्रिपात् स्वरूपं' 'अमृतं' विनाशरहितं सत्, 'दिवि' द्योतनात्मके स्वप्रकाशरूपे, अवतिष्ठते । ॥ ३ ॥
</details>

<details><summary>भट्ट-भास्कर-भाष्यम् - ३</summary>
एतावानिति ॥ एतावान् एतत्प्रमाणः यत् मर्त्या अमर्त्याश्च एतावान् अस्य पुरुषस्य महिमा महत्कर्म विभूतिरित्यर्थः, न तु अयमेतावान् । ... पादः एकदेशः अस्य विश्वा भूतानि भूतजातानि अल्पांशो व्यक्तात्मना वर्तते । पादमात्रत एव सर्गप्रतिसर्गयोः प्रवृत्तिः । अस्य सम्बन्धि अपरं त्रिपात् पादत्रयात्मकं व्यक्तप्रमाणात् त्रिगुणं महाप्रमाणं एकदेशान्तरं अमृतं अविकारित्वेन चेतनरूपेण दिवि द्योतनवति आदित्यमण्डले परमपुरुषशरीरभूते वर्तते । ... ॥ ३ ॥
</details>

<details><summary>रङ्गरामानुज-भाष्यम् - ३</summary>
उक्तं सर्वेश्वर (महिमान) मुपसंहरति एतावानस्य महिमा । एतत्परिमाणोऽस्य महिमा विभूतिमात्रम् । अतो ज्यायांश्च पूरुषः । अतः ईदृशात् महिम्नः ज्यायान् प्रशस्यः श्रेष्ठः । ... अस्य ज्यायस्त्वमेव प्रपञ्चयति पादोऽस्य विश्वा भूतानि । अस्य दुर्ज्ञानस्य पुरुषस्य विश्वा भूतानि चराचरात्मकानि पादः । अंशः कलामात्रम् इत्यर्थः । ... त्रिपादस्यामृतं दिवि । ... अस्य निरतिशयज्ञानानन्दवैराग्यैश्वर्यादिभिः अनेकैः सुगुणैः उपेतस्य रूपममृतं दिवि । अमृतम् अमरणधर्मकमित्यर्थः । दिवि परमे स्थाने । ॥ ३ ॥
</details>

---

### **मन्त्रः - ४**
<details><summary>मूलम् - ४</summary>
त्रि॒पादू॒र्ध्व उदै॒त्पुरु॑षः । पादो॑ ऽस्ये॒हाभ॑वा॒त्पुनः॑ ।
ततो॒ विष्व॒ व्य॑क्रामत् । सा॒श॒नान॒श॒ने अ॒भि ॥ ४ ॥
</details>

<details><summary>सायण-भाष्यम् - ४</summary>
योऽयं ‘त्रिपात्’, ‘पुरुषः’ संसारस्पर्शरहितबहुलस्वरूपः । सोऽयं 'ऊर्ध्व उदैत्' अस्मादज्ञानकार्यात् संसाराद्वहिर्भूतः सन् अत्रत्यः गुणदोषैरस्पृष्टः उत्कर्षेण स्थितवान् । तस्य योऽयं 'पादः ' लेशः, सोऽयं 'इह' मायायां, 'पुनरभवत्' सृष्टिसंहाराभ्यां पुनः पुनरागच्छति । ... 'ततः ' मायया आगत्यानन्तरं 'विश्वङ' देवतिर्यगादिरूपो विविधः सन्, 'व्यक्रामत्' व्याप्तवान् । ... साशनं भोजनादिव्यवहारोपेतं चेतनं प्राणिजातं अनशनं तद्रहितमचेतनं गिरिनद्यादिकं तदुभयं यथा स्यात् तथा स्वयं एवंविधो भूत्वा व्याप्तवानित्यर्थः ॥ ४ ॥
</details>

<details><summary>भट्ट-भास्कर-भाष्यम् - ४</summary>
त्रिपादिति । वेदानां प्रत्येकं त्रिभिस्त्रिभिः पादैस्सहितः पुरुषो यज्ञात्मा त्रिपात् । ... वेदानां त्रींस्त्रीन् पादानुपादाय यज्ञो भूत्वा स पुरुष ऊर्ध्वं उदैत् ऊर्ध्वमुद्गतवान् । ... अथ अस्य पुरुषस्य यज्ञात्मनः पादः तुरीयांशः वेदानां चतुर्थभागा आत्मा इह आभवात् अस्यां परिदृश्यमानायां सर्वभूतस्थितौ कारणभावेन पुनः पुनर्भवति ... ताभ्यां यज्ञादित्यप्रवृत्तिभ्यां समुपबृंहितपादो महापुरुषो विष्वङ् नानाञ्चनः व्याक्रमत् विविधं क्रामति कार्यवशात् विविधं सर्पति साशनानशने अभिलक्ष्य । ॥ ४ ॥
</details>

<details><summary>रङ्गरामानुज-भाष्यम् - ४</summary>
उक्तमेव अर्थान्तरविवक्षयाऽनुवदति - त्रिपादूर्ध्व उदैत् उद्गतवान् । ... पादोऽस्येहाभवात् पुनः । अस्य पादः एकदेशः इह अभवत् पुनः संसारचक्रे भोग्यभोगायतनादिरूपेण पुनरभवत् पुनः पुनः प्रवर्तते । ... यद्वा भगवद्व्यूहाभिप्रायं पादोऽस्य विश्वा भूतानीत्यादि । वासुदेवसङ्कर्षण-प्रद्युम्नानिरुद्धाकारो भगवांश्चतुर्व्यूहो भवति । ... संप्रति विवक्षितां प्रपञ्चसृष्टिं वक्तुम् उपक्रमते ततो विष्वङ् व्यक्रामदिति । ... साशनानशने अभि । अशनेन सह वर्तत इति साशनं जङ्गमवस्तु । अशनमस्य नास्तीति अनशनं स्थावरं वस्तु । ॥ ४ ॥
</details>

---

### **मन्त्रः - ५**
<details><summary>मूलम् - ५</summary>
तस्मा॑ द्वि॒राड॑जायत । वि॒राजो॒ अधि॒ पूरु॑षः ।
स जा॒तो अत्य॑रिच्यत । प॒श्चाद्भूमि॒मथो पु॒रः ॥ ५ ॥
</details>

<details><summary>सायण-भाष्यम् - ५</summary>
'तस्मात्' आदिपुरुषात्, 'विराट् अजायत' ब्रह्माण्डदेह उत्पन्नः, विविधं राजन्ते वस्तनि अत्रेति विराट्, 'विराजो अधि' विराड् देहस्योपरिसिथतमेव देहमधिकरणं कृत्वा, 'पुरुषः ' तद्देहाभिमानी कश्चित् पुमान्, 'अजायत' । ... 'स जातः ' विराट् पुरुषः 'अत्यरिच्यत' अतिरिक्तेऽभूत्, विराद्व्यतिरिक्तो देवतिर्यङ्मनुष्यादिरूपोऽभूत् । 'पश्चात्' देवादिजीवभावादूर्ध्वं, 'भूमि' ससर्जेति शेषः । 'अथो' भूमिसृष्टेः अनन्तरं, तेषां जीवानां 'पुर: ' 'ससर्ज', आपूर्यन्ते सप्तभिः धातुभिरिति पुरः शरीराणि ॥ ५ ॥
</details>

<details><summary>भट्ट-भास्कर-भाष्यम् - ५</summary>
तस्मात् प्रकृतान्महापुरुषात् विराडजायत विविधं राजन्ति वस्तूनि यस्मिन् स विराट् मनस्संज्ञः प्रजापतिः । ततो विराजो अधि विराजमेवाधिकरणीकृत्य पुरुषोऽजायत दशहोत्राख्यः प्रजापतिः पुरुषसमष्ट्यात्मना अजायत । ... स वैराजः पुरुषः जातः प्रादुर्भावानन्तरं अत्यरिच्यत स्वयमेव आत्मानम् अत्यरेचयत् । ... पश्चादिति । भूतग्रामस्यान्ते भूमिं अत्यरेचयत् । ... अथो अनन्तरं भूतसृष्टेः पुरः पुराणि शरीराणि सुरनरतिर्यगादीनां स्थावरादीनां च अत्यरेचयत् । ॥ ५ ॥
</details>

<details><summary>रङ्गरामानुज-भाष्यम् - ५</summary>
तस्माद्विराडजायत । तस्मादेवं व्यापारवतः पुरुषात् विराडजायत । विराट्च्छब्देन महदादिरूपेण विविधं राजतीति हिरण्मयम् अण्डमुच्यते । विराजो अधिपूरुषः । विराजोऽनन्तरं पुरुषः चतुर्मुखाख्योऽध्यजायत । ... स जातो अत्यरिच्यत । तस्मात् ब्रह्मा अतिरिक्तोऽभवत् । पश्चाद्भूमिमथो पुरः । ... भूमिं च ससर्जेत्यर्थः । (अत्र शाकल्यब्राह्मण-वराहपुराणादीनां संवादेन सृष्टियज्ञस्य भूमिका प्रदर्श्यते...) ॥ ५ ॥
</details>

---

### **मन्त्रः - ६**
<details><summary>मूलम् - ६</summary>
यत्पुरु॑षेण ह॒विषा॑ ' । दे॒वा य॒ज्ञमत॑न्वत ।
व॒स॒न्तो अ॑स्यासी॒दाज्यम्' । ग्री॒ष्म इ॒ध्मः श॒रद्ध॒विः ॥ ६ ॥
</details>

<details><summary>सायण-भाष्यम् - ६</summary>
पूर्वोक्तक्रमेण देवशरीरेषु उत्पन्नेषु ते 'देवाः', उत्तरसृष्टिसिध्यर्थं तत्साधनत्वेन 'यज्ञमतन्वत' कञ्चिद्यज्ञमन्वतिष्ठन् । बाह्यद्रव्यस्यापि उनुत्पन्नत्वेन हविरन्तरासम्भवात् पुरुषस्वरूपमेव मनसा हविष्ट्वेन सङ्कल्प्य तेन 'पुरुषाख्येन', 'हविषा', 'यत्' यदा, मानसं 'यज्ञं', अकुर्वत तदानीं 'अस्य' यज्ञस्य, वसन्तर्त्तुरेव 'आज्यं', अभूत्, ... एवं 'ग्रीष्मः', इध्मत्वेन सङ्कल्पितः । 'शरत्', पुरोडाशादिहविष्ट्वेन सङ्कल्पिता । ॥ ६ ॥
</details>

<details><summary>भट्ट-भास्कर-भाष्यम् - ६</summary>
यत् यदा पुरुषेण प्रजापतिना हविषा हविट्न संकल्पितेन हविरन्तरस्य अभावात् देवाः प्राणाः प्राजापत्याः इन्द्रियाणि च यज्ञं सङ्कल्पात्मकं अतन्वत यज्ञमिव अकुर्वत । ... अथ अस्य यज्ञस्य वसन्त आज्यमासीत्, तत्र गवां भूयिष्ठत्वात् तमेवर्तुं तद्विकाराज्यकार्याय समकल्पयत् । एवं ग्रीष्मशरदो व्याख्येये ।। ६ ।।
</details>

<details><summary>रङ्गरामानुज-भाष्यम् - ६</summary>
संप्रति प्रपञ्चसृष्टिं यज्ञरूपेण कथयति । यत् पुरुषेण हविषा यत् यदा पुरुषेण चतुर्मुखाख्येन पशुहविषा देवाः साध्याख्याः, तदिन्द्रियाणि वा यज्ञं सृष्ट्याख्यं ... अतन्वत अकुर्वत । ... तदा वसन्तो अस्यासीदाज्यम् । ... ग्रीष्म इध्मः । ... शरद्धविः । ... अनेन शरत्कालसृष्टिरुक्ता । व्रीहिपाकहेतुत्वात् शरदो हविट्वादः ।। ६ ।।
</details>

---

### **मन्त्रः - ७**
<details><summary>मूलम् - ७</summary>
स॒प्तास्या॑सन् परि॒धय॑ । त्रिः स॒प्त स॒मि॑धः कृ॒ताः ।
दे॒वा यद्य॒ज्ञं त॑न्वा॒नाः । अव॑ध्न॒न् पुरु॑षं प॒शुम् ॥ ७ ॥
</details>

<details><summary>सायण-भाष्यम् - ७</summary>
'अस्य' साङ्कल्पिकयज्ञस्य, गायत्र्यादीनि 'सप्त', छन्दांसि 'परिधयः', 'आसन्', ... तथा 'समिध:', 'त्रिः सप्त' त्रिगुणितसप्तसङ्ख्याकाः एकविंशतिः, 'कृता: ... एकविंशतिदारुयुक्ता इध्मत्वेन भाविताः । यः पुरुषो वैराजोऽस्ति तं 'पुरुषं', 'देवाः ' प्रजापतिप्राणेन्द्रियरूपाः, 'यज्ञं तन्वानाः ' मानसयज्ञं कुर्वाणाः, 'पशुमबधन्' विराट्पुरुषमेव पशुत्वेन भावितवन्तः । ॥ ७ ॥
</details>

<details><summary>भट्ट-भास्कर-भाष्यम् - ७</summary>
अथ अस्य यज्ञस्य सप्त पदार्थाः छन्दांसि परिधय आसन् छन्दांस्येव परिधित्वेन अबुध्यन् । ... अथास्य यज्ञस्य त्रिस्सप्त एकविंशतिपदार्थाः समिधः कृताः ... एवं प्राजापत्यं सङ्कल्पयज्ञं कल्पयित्वा तत्फलं प्रपञ्चसृष्टिमाह - देवाः इति । ... यत् यदा पुरुषं प्रजापतिं पशुं अबध्नन् मनसा पशुत्वेन सङ्कल्पितवन्तः नियोजनमिव कृतवन्तः ।। ७ ।।
</details>

<details><summary>रङ्गरामानुज-भाष्यम् - ७</summary>
तस्य सृष्टियज्ञस्य सप्त परिधय आसन् । ... पृथिव्यप्तेजोवाय्वाकाशाहङ्कारबुद्धयः सप्तेति मैत्रावरुणि उपनिषदस्ति । त्रिस्सप्त समिधः कृताः । ... अन्तःकरणमित्येकविंश समिधः कृताः । ... देवा यद्यज्ञं तन्वानाः ... अबधन् पुरुषं पशुम् । विष्णोराज्ञया रशनास्थानीयया ब्रह्माख्यं पशुं देवाः तत्परवशानि इन्द्रियाणि मूलप्रकृतौ यूपस्थानीयायां सकललोक सृष्टियज्ञनिष्पत्तयं न्ययुञ्जन् ।। ७ ।।
</details>

---

### **मन्त्रः - ८**
<details><summary>मूलम् - ८</summary>
तं य॒ज्ञं ब॒र्हिषि॒ प्रौक्षन्॑ । पुरु॑षं जा॒तम॑ग्र॒तः ।
तेन॑ दे॒वा अय॑जन्त । सा॒ध्या ऋष॑यश्च॒ ये ॥ ८ ॥
</details>

<details><summary>सायण-भाष्यम् - ८</summary>
'यज्ञं' यज्ञसाधनभूतं, 'तं' पुरुषं पशुत्वभावनया यूपे बध्नन् 'बर्हिषि' मानसे यज्ञे, 'प्रौक्षन्' प्रोक्षितवन्तः । कीदृशं 'अग्रतः ' सर्वसृष्टेः पूर्वं, 'पुरुषं जातं' पुरुषत्वेनोत्पन्नम् । ... 'तेन' पुरुषरूपेण पशुना, 'देवा: ' 'अयजन्त ' मानसयागं निष्पादितवन्तः । ... साध्याः सृष्टिसाधनयोग्याः ... ऋषयः मन्त्रद्रष्टारश्च ... ॥ ८ ॥
</details>

<details><summary>भट्ट-भास्कर-भाष्यम् - ८</summary>
तदानीमेव पुरुषं प्रजापतिं अग्रे सर्वविकाराणां मुखे बन्धनानन्तरं पुरुषं जातं विराट्संज्ञकं पुरुषरूपेण जातं यज्ञं यज्ञसाधनम् । ... बर्हिषि यज्ञे यज्ञार्थं प्रौक्षन् प्रोक्षणमिव मनसा कृतवन्तः । ... अथ तेन विराजा पुरुषेण देवाः प्राणाः अयजन्त यज्ञो वर्तत इति मनसा सङ्कल्पमकुर्वत । ... साध्याश्च ऋषयश्च द्विप्रकारा अपि देवा अयजन्त । ॥ ८ ॥
</details>

<details><summary>रङ्गरामानुज-भाष्यम् - ८</summary>
तं यज्ञं बर्हिषि प्रौक्षन् । ... तमग्रतो जातं यष्टृ बर्हिषि प्रकृतौ निधाय साध्या देवाः प्रौक्षन् । ... जगदुपादानभूतया प्रकृत्या जगद्ब्रह्माणं तदिन्द्रियाणि समयोजयन् इत्यर्थः । तेन देवा अयजन्त साध्याः । ... ऋषयश्च ये - ज्ञानसाधनानि चक्षुरादि इन्द्रियाणि । ... (अत्र मोक्षपरं अर्थान्तरं वसुरण्य-मन्त्रव्याख्यानं च प्रदर्श्यते...) ॥ ८ ॥
</details>

---

### **मन्त्रः - ९**
<details><summary>मूलम् - ९</summary>
तस्मा॑द्य॒ज्ञात्स॑र्व॒हुत॑ः । संभृ॑तं पृषदा॒ज्यम् ।
प॒शँस्ताँश्च॑क्रे वाय॒व्यान्॑ । आ॒र॒ण्यान् ग्रा॒म्याश्च॒ ये ॥ ९ ॥
</details>

<details><summary>सायण-भाष्यम् - ९</summary>
'सर्वहुत: ' सर्वात्मकः पुरुषो यस्मिन् यज्ञे हूयते सोऽयं सर्वहुतः तादृशात्, पूर्वोक्तात् मानसात् 'यज्ञात्', 'पृषदाज्यं', 'सम्भृतं' सम्पादितं, ... तथा 'वायव्यान्' वायुदेवताकान्, लोकप्रसिद्धान्, 'आरण्यान्', 'पशून्', 'चक्रे' उत्पादितवान् । आरण्याः द्विखुरादयः तथा ये 'ग्राम्याः ' गवाश्वादयः, तानप्युत्पादितवान् । ॥ ९ ॥
</details>

<details><summary>भट्ट-भास्कर-भाष्यम् - ९</summary>
तस्माद्यज्ञात् सर्वहुतः सर्वात्मा पुरुष: पशुत्वेन हूयते अस्मिन्निति सर्वहुत् । ... सम्भृतं समुत्पन्नं पृषदाज्यं पृषत् विचित्रं आज्यं पश्वादिभावेन पानीयं पृषदाज्यं अपां परिणामात्माद्रव्यविशेषः । ... अथ तत्पृषदाज्यं पशूंश्चक्रे प्राणेन्द्रियसमष्टिरूपः प्रजापतिः, वायव्यान् वायुदेवत्यान् ... ॥ ९ ॥
</details>

<details><summary>रङ्गरामानुज-भाष्यम् - ९</summary>
तस्माद्यज्ञात् सर्वहुत इति । ... सर्वहुतो यज्ञाख्यात् ब्रह्मणः पृष्टदाज्यं संभृतमभूत् । ... अत्र तु सृज्यप्राणिजननहेतुभूतं वीर्यं पृषदाज्यं भवतीति प्रोच्यते । ... पशूंस्ताँश्चक्रे वायव्यान् । ... आरण्यान् व्याघ्रादीन् । ... ग्राम्याश्च ये पशवः मार्जारादयः, वराहादयो वा तान् चक्रे ।। ९ ।।
</details>

---

### **मन्त्रः - १०**
<details><summary>मूलम् - १०</summary>
तस्मा॑द्य॒ज्ञात्स॑र्व॒हुत॑ः । ऋच॒ सामा॑नि जज्ञिरे ।
छन्दो॑सि जज्ञिरे॒ तस्मा॑त् । यजुस्तस्मा॑द॒जायत ॥ १० ॥
</details>

<details><summary>सायण-भाष्यम् - १०</summary>
'तस्माद्यज्ञात् यजुस्तस्मादजायत' इति । 'छन्दांसि' गायत्र्यादीनि । स्पष्टमन्यत् ।। १० ।।
</details>

<details><summary>भट्ट-भास्कर-भाष्यम् - १०</summary>
अथ तत् तस्मात् तादृशात् यज्ञात् ऋचस्सामानि जज्ञिरे छन्दांसि च सर्वाणि ऋगादिमया वेदाः जज्ञिरे । यजुश्च तस्मादजायत । जातावेकवचनम् ।। १० ।।
</details>

<details><summary>रङ्गरामानुज-भाष्यम् - १०</summary>
तस्माद्यज्ञात् सर्वहुत: ऋचः सामानि जज्ञिरे । ऋग्वेदः सामवेदश्च प्रादुरभूताम् । छन्दाँसि जज्ञिरे तस्मात् । गायत्र्यादीनि अजायन्त । यजुस्तस्मादजायत । यजुः यजुर्वेदश्च ।। १० ।।
</details>

---

### **मन्त्रः - ११**
<details><summary>मूलम् - ११</summary>
तस्मा॒दश्वा॑ अजायन्त । ये के चो॑भ॒याद॑तः ॥
गावो॑ ह जज्ञिरे॒ तस्मा॑त् । तस्मा॑जा॒ता अ॑जा॒वयः॑ ॥ ११ ॥
</details>

<details><summary>सायण-भाष्यम् - ११</summary>
अश्वव्यतिरिक्ता गर्दभा अश्वतराश्च ये केचिदूर्ध्वाधोभागयोः उभयोर्दन्तयुक्ताः सन्ति तेप्यश्ववत् 'अजायन्त' । तथा 'गाव:', अजाश्वावयश्च ते सर्वेऽपि उत्पन्नाः ।। ११ ।।
</details>

<details><summary>भट्ट-भास्कर-भाष्यम् - ११</summary>
पुनश्च पशुसृष्टि प्रपञ्चयति तस्मादेवाश्वा अजायन्त । ये के च ये केचित् उभयादतः उभयोः पार्श्वयोः दन्ताः येषां ते गर्दभादयश्च अजायन्त । ... गावश्च अजाश्च अवयश्च तस्माज्जाताः ।। ११ ।।
</details>

<details><summary>रङ्गरामानुज-भाष्यम् - ११</summary>
तस्मादश्वा अजायन्त । यज्ञसंबन्धिनः अश्वाः । ये के चोभयादतः गावो ह जज्ञिरे तस्मात् । अधरोत्तरभागयोः उभयोः दन्ताः येषाम्, ते रासभादयः । ते च गावश्च जज्ञिरे । तस्मात् जाता अजावयः । ।। ११ ।।
</details>

---

### **मन्त्रः - १२**
<details><summary>मूलम् - १२</summary>
यत्पुरु॑षं॒ व्य॑दधुः । क॒ति॒धा व्य॑कल्पयन् ।
मु॒द्रं॒ किम॑स्य॒ कौ बा॒हू । कावु॒रू पादा॑वुच्येते ॥ १२ ॥
</details>

<details><summary>सायण-भाष्यम् - १२</summary>
प्रश्नोत्तररूपेण ब्राह्मणादिसृष्टि वक्तुमत्र ब्रह्मवादिनां प्रश्ना उच्यते । प्रजापतेः प्राणरूपा देवाः 'यत्' यदा, 'पुरुषं' विराडूपं, 'व्यदधुः ' सङ्कल्पेनोत्पादितवन्तः । तदानीं 'कतिधा' कतिभिः प्रकारैः, 'व्यकल्पयन् ' विविधं कल्पितवन्तः । एष सामान्यरूपः प्रश्नः । मुखं किमित्यादयो विशेषप्रश्नाः ।। १२ ।।
</details>

<details><summary>भट्ट-भास्कर-भाष्यम् - १२</summary>
यदा पुरुषं विराजं व्यदधुः प्राणादयः कल्पितवन्तः, तदा कतिधा कतिभिः प्रकारैः विशिष्टं व्यकल्पयन् कानि चास्य मुखादीन्युच्यन्ते ।। १२ ।।
</details>

<details><summary>रङ्गरामानुज-भाष्यम् - १२</summary>
पुरुषस्य मुखाद्यवयवप्रकारान् पृच्छति यत् पुरुषं व्यदधुः । यदा पुरुष संज्ञं पशुत्वेन देवाः व्यदधुः, तदा कतिधा व्यकल्पयन् । किंप्रकारं मुखाद्यवयवं कल्पितवन्त इत्यर्थः । प्रश्नार्थं व्यनक्ति मुखं किमस्य ... कावूरू पादावुच्येते । ॥ १२ ॥
</details>

---

### **मन्त्रः - १३, १४, १५**
<details><summary>मूलम् - १३, १४, १५</summary>
ब्र॒ह्म॒र्णोऽस्य॒ मुख॑मासीत् । बा॒हू रा॑ज॒न्य॑ कृ॒तः ।
ऊ॒रू तद॑स्य॒ यद्वैश्यः॑ । प॒द्भ्यो॑शूद्रो अ॑जायत ॥ १३ ॥
च॒न्द्रमा॒ मन॑सो जा॒तः । चस्सूर्यो॑ अजायत ।
मुखदिन्द्र॑श्चा॒ग्निश्च॑ । प्रा॒णाद्वा॒युर॑जायत ॥ १४ ॥
नाभ्या॑ आसीद॒न्तरि॑क्षम् । शी॒ष्णो॑ द्यौः सम॑वर्तत ।
प॒द्भ्या॑ भूमि॒र्दिश श्रोत्र॑त् । तथा॑ लो॒काँ अ॑कल्पयन् ॥ १५ ॥
</details>

<details><summary>सायण-भाष्यम् - १३, १४, १५</summary>
(१३) योऽयं ब्राह्मणजातिविशिष्टः पुरुषः सोऽयं ‘अस्य' प्रजापतेः, 'मुखमासीत्', मुखादुत्पन्न इत्यर्थः । ... (१४) यथा दध्याज्यादिद्रव्याणि गवादिपशवः ऋगादिवेदाः ब्राह्मणादिमनुष्याश्च तस्मादुत्पन्नाः, एवं चन्द्रादयो देवा अपि तस्मादेवोत्पन्नाः । ... (१५) यथा देवास्तस्मादुत्पन्नाः । तथा लोकानप्यन्तरिक्षादीन् प्रजापतेः नाभ्याद्यवयवात् 'अकल्पयन्' उत्पादितवन्तः ।। १३-१५ ।।
</details>

<details><summary>भट्ट-भास्कर-भाष्यम् - १३, १४, १५</summary>
ब्राह्मणादीनां मुखादिभ्य उत्पन्नत्वात् तत्तद्भावेन ते कल्पिताः । पद्भ्यां शूद्रो अजायत' इति दर्शनात् सर्वेऽपि ब्राह्मणादयो मुखादिभ्य उत्पन्ना इति गम्यते । ... चक्षोरिति । वर्णलोपश्छान्दसः । चष्टेर्वा उप्रत्ययः । मुखात् आस्यात् । तथा सर्वान् लोकान् अकल्पयन् । ॥ १३-१५ ॥
</details>

<details><summary>रङ्गरामानुज-भाष्यम् - १३, १४, १५</summary>
(१३) परिहरति ब्राह्मणोऽस्य मुखमासीत् । ब्राह्मणजातिः अजायत । अनेन ब्राह्मणजातिकारणभावो मुखस्य प्रकार उक्तः । ... (१४) अथ यष्टव्यानां देवतानां सृष्टिमाह - चन्द्रमा मनसो जातः । ... (१५) अनुष्ठितयज्ञानां ब्राह्मणादीनाम् उपभोगाय लोकानां सृष्टिमाह नाभ्या आसीदन्तरिक्षम् । ... तथा, यथा अतीते कल्पे देवा अकल्पयन् । ॥ १३-१५ ॥
</details>

---

### **मन्त्रः - १६**
<details><summary>मूलम् - १६</summary>
वेदा॒हमे॒तं पुरु॑षं म॒हान्तमः॑ । आ॒दि॒त्यव॑र्ण॒ तम॑स॒स्तु॒ पा॒रे ।
सर्वा॑णि रू॒पाणि॑ वि॒चित्य॒ धीर॑ः । नामा॑नि कृ॒त्वाऽभि॒वद॒न् यस्तै ॥ १६ ॥
</details>

<details><summary>सायण-भाष्यम् - १६</summary>
यथोक्तविराट्पुरुषध्यानमत्र प्रतिपाद्यते । तत्र मन्त्रद्रष्टा स्वकीयं ध्यानानुभवं प्रकटयति । 'यत्' यः पुरुषः, 'सर्वाणि रूपाणि ' देवमनुष्यशरीराणि, 'विचित्य' विशेषेण निष्पाद्य, 'नामानि' च ... 'कृत्वा', अभिवदन् तैर्नामभिरभितो व्यवहरन्, 'आस्ते', 'एतं' 'पुरुषं' विराजं, 'महान्तं' सर्वगुणैरधिकं, ‘आदित्यवर्णं' आदित्यवत् प्रकाशमानं, 'वेद' 'अहं', ... जानामि । ॥ १६ ॥
</details>

<details><summary>भट्ट-भास्कर-भाष्यम् - १६</summary>
वेदेत्यादयः तिस्रस्त्रिष्टभः ।। एतं महान्तं पुरुषं सहस्रशिरसं अहं वेद जानामि आदित्यवर्णं प्रकाशात्मानं तदेव तमसः पारे स्थितं त्रिगुणा प्रकृतिः तमः तस्य पारं वेलां अतीत्य परत्रावस्थितं अहं वेद । स देवः सर्वाणि रूपाणि विकारलक्षणानर्थान् विचित्य पृथक्त्वेन उत्पाद्य नामानि च सर्वाणि कृत्वा धीरः धीमान् ... ॥ १६ ॥
</details>

<details><summary>रङ्गरामानुज-भाष्यम् - १६</summary>
एवं सृष्टियज्ञं समाप्य पुनरपि त्रिपादं महान्तं पुरुषं कः साक्षाज्जानातीति प्रश्नमुखेन स्तोतुमारभते । ... सहस्रशीर्षमि (र्षा इ) त्युक्तम् एतं महान्तं पुरुषमहं वेद जानामि । ... आदित्यवर्णम् । ... तमसस्तु पारे । तमश्शब्देन प्रकृतिरुच्यते । प्रकृतेः परस्तात् स्थितं वेत्ति । ... सर्वाणि रूपाणि विचित्य धीरः । ... ॥ १६ ॥
</details>

---

### **मन्त्रः - १७**
<details><summary>मूलम् - १७</summary>
धा॒ता पु॒रस्ता॒द्यमु॑दाज॒हार॑ । श॒क्रः प्रवि॒द्वान् प्र॒दिश॒श्चत॑स्रः ।
तमे॒वं वि॒द्वान॒मृत॑ इ॒ह भ॑वति । नान्यः पन्था॒ अय॑नाय विद्यते ॥ १७ ॥
</details>

<details><summary>सायण-भाष्यम् - १७</summary>
'धाता' प्रजापतिः, 'यं' विराट्पुरुषं, “उदाजहार" ध्यातणामुपकारार्थं प्रख्यापितवान् । ... 'शक्र: ' इन्द्रः, तदनुग्रहार्थं प्रख्यापितवान् । ... 'तं' विराट्पुरुषं ' एवं ' उक्तप्रकारेण, 'विद्वान्' साक्षात् कुर्वन्, ‘इह' अस्मिन्नेव जन्मनि, 'मृतः ' मरणरहितः, 'भवति' । ... ‘अयनाय’ अमृतत्वप्राप्तये, 'अन्यः पन्थाः' ... न विद्यते' । ॥ १७ ॥
</details>

<details><summary>भट्ट-भास्कर-भाष्यम् - १७</summary>
यं यथोक्तमहिमानं पुरुषं धाता पितामहः उदाजहार ख्यापितवान् तद्विभूतित्वाद्धातुः । शक्रश्च यमुदाजहार प्रविद्वान् प्रकर्षेण जानन् प्रदिशः प्रधानदिशः चतस्त्रः तद्वासिनस्सर्वान् प्रविद्वान् । तं महापुरुषं एवं एवंप्रकारं विद्वान् इह लोके यः कश्चिदपि अमृतो भवति । ... अयमेव मार्ग इति ।। १७ ।।
</details>

<details><summary>रङ्गरामानुज-भाष्यम् - १७</summary>
धाता पुरस्ताद्यम् उदाजहारेति । पूर्वस्मिन् काले चतुर्मुखो यम् आत्मनः कारणभूतम् उदाजहार ... तथा शक्रः प्रविद्वान् प्रकृष्टज्ञानः शक्रः ... यं परम-कारणत्वेन उदाहृतवान् ... तमेवं विद्वानमृत इह भवति । ... तं परमं पुरुषं एवं जगताम् आदिकारणं विद्वान् जानन् अमृत इह भवति इहैव जन्मनि अमृतो भवति । संसारबन्धान्मुक्तो भवति । ॥ १७ ॥
</details>

---

### **मन्त्रः - १८**
<details><summary>मूलम् - १८</summary>
य॒ज्ञेन॑ य॒ज्ञम॑यजन्त दे॒वाः । तानि॒ धर्म॑णि प्रथ॒मान्या॑सन् ।
ते ह॒ नाम॑ महि॒मान॑स्स॒चन्ते । यत्र॒ पूर्वे॑ सा॒ध्यास्सन्ति॑ि दे॒वाः ॥ १८ ॥
</details>

<details><summary>सायण-भाष्यम् - १८</summary>
अत्र कृत्स्नानुवाकतात्पर्यं सङ्क्षिप्योपन्यस्यति । 'देवा: ' प्रजापतिप्राणरूपाः, 'यज्ञेन' यथोक्तेन मानसेन सङ्कल्पेन, 'यज्ञं' यथोक्तयज्ञस्वरूपं प्रजापतिं, 'अयजन्त' पूजितवन्तः तस्मात् पूजनात् 'तानि' प्रसिद्धानि, 'धर्माणि' जगद्रूपविकाराणां धारकाणि, 'प्रथमानि' मुख्यानि भूतानि 'आसन्' ... ते महिमानः महात्मानः, ‘सचन्ते' समयन्ति प्राप्नुवन्ति इति ।। १८ ।।
</details>

<details><summary>भट्ट-भास्कर-भाष्यम् - १८</summary>
यज्ञेन यज्ञात्मना पुरुषेण यज्ञं प्रजापतिं अयजन्त देवाः प्राणाः इन्द्रियाणि च । ततः तानि धर्माणि लोकानां धारकाणि भूतानि प्रथमानि आद्यानि सर्वविकाराणां आसन् । ते च महिमानो महात्मानो नाकं सुखैकरूपं स्थानं गताः यत्र पूर्वे देवाः साध्याः साधकाः प्राणादयः अद्यापि सन्ति इति ।। १८ ।।
</details>

<details><summary>रङ्गरामानुज-भाष्यम् - १८</summary>
उपक्रान्तं सृष्टियज्ञम् उपसंहरति यज्ञेन यज्ञमयजन्त देवाः । यज्ञसाधन-भूतचतुर्मुखाख्यपशुहविषा यज्ञमयजन्त सृष्टियज्ञम् अकुर्वत ... तानि धर्माणि प्रथमान्यासन् । सृष्टियजनाग्निदेवानां सर्गविषया व्यवहाराः धर्माणि प्रथमानि मुख्यानि लोकश्रेयस्साधनानि आसन् । ... ते ह नाकं महिमानः सचन्ते । ... पूजयन्तः भगवन्तं नारायणम् अर्चयन्तः नाकं सचन्ते । (अत्र पुरुषसंहिता-मुद्गलोपनिषदादिभ्यः पुरुषसूक्तस्य वैभवं रहस्यं च प्रदर्श्य उपसंहारः क्रियते...) ।। १८ ।।
</details>

पूर्वप्रस्तुतस्य १८ मन्त्राणां भाष्यस्य अनन्तरं रङ्गरामानुजभाष्ये पुरुषसूक्तस्य उपसंहारः, पुरुषसंहितायाः सारः, मुद्गलोपनिषदः विवरणं तथा च अन्तिम-मङ्गलश्लोकाः विद्यन्ते। तस्य संकलनं अत्र दीयते -

### **रङ्गरामानुज-भाष्यम् - उपसंहारः (परिशिष्टम्)**

<details><summary>रङ्गरामानुज-भाष्यम् - पुरुषसंहिता-सारः</summary>

श्रीशास्त्रे पुरुषसंहितायाम् -
'सहस्रशीर्षा इत्यत्र सहस्रोऽनन्तवाचकः । अनन्तयोजनं प्राह दशाङ्गुळवचस्त्विदम् ।।
अत्र प्रथमया विष्णोर्देशतो व्याप्तिरुच्यते । द्वितीययाऽस्य विष्णोश्च कालतो व्याप्तिरीरिता ।।
विष्णोर्मोक्षप्रदातृत्वकथनं च तृतीयया । एतावानितिमन्त्रेण वैभवं कथितं हरेः ।।
एतेनैव च मन्त्रेण चतुर्व्यूहोऽपि भाषितः । त्रिपादित्यनया प्रोक्तमनिरुद्धस्य वैभवम् ।
तस्माद्विराडित्यनया पादनारायणाद्धरेः । प्रकृतेः पुरुषस्यापि समुत्पत्तिः प्रदर्शिता ।।
यत्पुरुषेणेत्यनया सृष्टियज्ञः समीरितः । सप्ते परिधयश्चापि समिधश्च समीरिताः ।।
तं यज्ञमिति मन्त्रेण सृष्टियज्ञः समीरितः । अनेनैव च मन्त्रेण मोक्षश्च समुदीरितः ।।
तस्मादिति च सप्तर्चा जगत्सृष्टि: समीरिता । वेदाहमिति मन्त्राभ्यां वैभवं कथितं हरेः ।।
यज्ञेनेत्युपसंहारः सृष्टेर्मोक्षस्य चेरितः । य एवं तु विजानाति स हि मुक्तो भवेदिति' ।।

</details>

<details><summary>रङ्गरामानुज-भाष्यम् - मुद्गलोपनिषत्-विवरणम्</summary>

तथा मुद्गलोपनिषदि पुरुषसूक्तस्य वैभवं विस्तरेण प्रतिपादितम् । सेयम् उपनिषदुच्यते वामदेव आङ्गिरसः स्वपूर्वप्रज्ञासमन्वारब्धः अत्रिपत्न्या अनसूयाया गर्भ एव शयानो ब्रह्म वेदयाञ्चक्रे। ... इन्द्राय भगवान् ज्ञानमुपदिशन् पुनरपि सूक्ष्मश्रवणाय प्रणताय इन्द्राय परमरहस्यभूतं पुरुषसूक्तार्थं द्वाभ्यां खण्डाभ्याम् उपादिशत् । तौ खण्डौ उच्येते -

योऽयमुक्तः, स पुरुषो नामरूपज्ञानागोचरं संसारिणाम् अतिदुर्ज्ञानं वेषं विहाय क्लेशादिसंसृष्टान् देवादीन् उज्जिहीर्षुतया सहस्रावयवकल्याणं दृष्टिमात्रेण मोक्षदं वेद। तेन रूपेण भूम्यादिलोकजातं व्याप्य अनन्तयोजनम् अत्यतिष्ठत्। स पुरुषो नारायणो भूतं भव्यं भविष्यच्चासीत् । स एव सर्वेषां मोक्षदश्चासीत्। ...

सोऽनिरुद्धनारायणः तस्मै सृष्टिम् उपादिशत्, 'ब्रह्मन्! तवेन्द्रियाणि याजकानि ध्यात्वा जगत्कोशभूतं दृढग्रन्थिकळेबरं हविर्ध्यात्वा मां हविर्भुजं ध्यात्वा वसन्तमाज्यं ध्यात्वा ग्रीष्ममिध्मं ध्यात्वा शरदृतुं पुरोडाशं ध्यात्वा पृथिव्यप्तेजोवाय्वाकाशाहङ्कारबुद्धिं परिधिं ध्यात्वा पञ्चभूतानि तन्मात्राणि ज्ञानकर्मेन्द्रियाणि अन्तःकरणं चैकविंशतिं समिधं ध्यात्वा मय्येवाग्नौ त्वां योजय। मदङ्गस्पर्शनात् त्वत्कळेबरं बृंहिष्यति। ततः त्वत्कायात् सूक्ष्मसृष्टिहेतुभूतं पृषदाज्यं भविष्यति। सर्वाणि निबिडा : पश्वाद्याः प्रादुर्भविष्यन्ति। ततश्चराचरं जगद्भविष्यति। एतेन जीवात्मनो योगेन मोक्षप्रकारोऽपि कथ्यत इत्यनुसंधेयम् - इति प्रथमः।

य इमं सृष्टियज्ञं जानाति मोक्षप्रकारञ्च सर्वम् आयुरेति; अरोगश्च भवति; श्रीमांश्च भवति; पुत्रपौत्रादिसमृद्धो भवति। ... इहैव जन्मनि पुरुषो भवति। तमेवं पुरषसूक्तार्थम् अतिरहस्यं राजगुह्यं देवगुह्यं गुह्यादपि गुह्यतरं नादीक्षिताय उपदिशेत्; नाप्रियवादिने; नायज्ञशीलाय; नासंवत्सरवासिने; नासंतुष्टाय; नानधीतवेदाय। ... एवं कुर्वाणोऽध्येताऽध्यापकश्च इह जन्मनि पुरुषो भवति - इति द्वितीयः खण्डः ।।

</details>

<details><summary>रङ्गरामानुज-भाष्यम् - उपसंहार-मङ्गलश्लोकाः</summary>

क्षेमाय यः करुणया क्षितिनिर्जराणां भूमावजृम्भयत भाष्यसुधामुदारः ।
वामागमाध्वगवदावदतूलवातो रामानुजः स मुनिराद्रियतां मदुक्तिम् ।।
येनोपनिषदां भाष्यं रामानुजमतानुगम् ।
रम्यं कृतं प्रपद्ये तं रङ्गरामानुजं मुनिम् ।।

।। कृष्णयजुर्वेदीयस्य पुरुषसूक्तस्य रंगरामानुजभाष्यं समाप्तम् ।।

</details>

---

### **भाष्य-समाप्ति-सूचिका**

<details><summary>सायण-भाष्यम् - समाप्तिः</summary>

।। कृष्णयजुर्वेदीयस्य पुरुषसूक्तस्य सायणभाष्यं समाप्तम् ।।

</details>

<details><summary>भट्ट-भास्कर-भाष्यम् - समाप्तिः</summary>

|| कृष्णयजुर्वेदीयस्य पुरुषसूक्तस्य भट्टभास्करभाष्यं समाप्तिम् ।।

</details>

---
**सूचना:** एतेन अस्मिन् सञ्चिकायाम् (OCR text) उपलब्धं पुरुषसूक्तस्य त्रिविधभाष्यसहितं संकलनं सम्पूर्णं जातम्।