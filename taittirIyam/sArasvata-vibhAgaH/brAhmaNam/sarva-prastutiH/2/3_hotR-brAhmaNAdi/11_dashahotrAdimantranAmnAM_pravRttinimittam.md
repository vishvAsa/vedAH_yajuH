---
title: ११ दशहोत्रादिमन्त्रनाम्नां प्रवृत्तिनिमित्तम्
unicode_script: devanagari

---
<details open><summary>विश्वास-प्रस्तुतिः</summary>

ब्र᳓ह्मात्मन्व᳓दसृजत ।  
त᳓दकामयत "स᳓मात्म᳓ना पद्येये᳓"ति ।   

"आ᳓त्मन्ना᳓त्मन्नि᳓"त्या᳓मन्त्रयत ।
</details>

<details><summary>मूलम्</summary>

ब्रह्मा॑त्म॒न्वद॑सृजत ।  
तद॑कामयत ।  
समा॒त्मना॑ पद्ये॒येति॑ ।
आत्म॒न्नात्म॒न्नित्याम॑न्त्रयत ।
</details>

<details><summary>भट्टभास्कर-टीका</summary>

1दशमे होतृमन्त्रैः काम्यप्रयोग उक्तः । अथैकादशे दशहोत्रादिमन्त्रनाम्नां प्रवृत्तिनिमित्तमुच्यते । तत्रादौ दशहोतृशब्दस्य प्रवृत्तिनिमित्तं दर्शयति - ब्रह्मात्मन्नित्यादिना ॥ यदेतज्जगत्कारणं परं ब्रह्म तदेतदादिसृष्टावात्मन्वज्जीवात्मोपेतं दशहोतृमन्त्राभिमानिदेवतानां शरीरमसृजत तत्सृष्ट्वा चानन्तरमनेन जीवात्मना सम्पद्येय संगतो भवेयमिति विचार्य न जीवात्मानमुद्दिश्य आत्मन्निति संबोध्य आमन्त्रितवान् । द्विरुक्तिर्बह्वर्था । बहुकृत्व आहूतवानित्यर्थः ।
</details>

<details><summary>सायण-टीका</summary>

दशमे होतृ-मन्त्रैः काम्य-प्रयोग उक्तः। अथैकादशे दश-होत्रादि-मन्त्र-नाम्नां प्रवृत्ति-निमित्तम् उच्यते। तत्राऽऽदौ दश-होतृ-शब्दस्य प्रवृत्ति-निमित्तं दर्शयति-

> ब्रह्माऽऽत्मन्वद् असृजत।  
> तद् अकामयत।  
> समात्मना पद्येयेति।  
> आत्मन्न् आत्मन्न् इत्य् अमन्त्रयत।  
> तस्मै दशमं-हूतः प्रत्य् अशृणोत्।  
> स दश-हूतो ऽभवत्।  
> दश-हूतो ह वै नामैषः।  
> तं वा एतं दश-हूतं सन्तम्।  
> दश-होतेत्य् आचक्षते परोक्षेण।  
> परोक्ष-प्रिया इव हि देवाः।(१), 

इति।
यद् एतज् जगत्-कारणं परं ब्रह्म, तद् एतद् आदि-सृष्टाव् आत्मन्वज् जीवात्मोपेतं दश-होतृ-मन्त्राभिमानि-देवतानां शरीरम् असृजत। तत् सृष्ट्वा चानन्तरम् अनेन जीवात्मना संपद्येय, संगतो भवेयम् इति विचार्य, तं जीवात्मानम् उद्दिश्यात्मन्न् इति संबोध्याऽऽमन्त्रितवान्। द्विरुक्तिर् बह्वर्था, बहु-कृत्वाऽऽहूतवान् इत्य् अर्थः। 
</details>

<details open><summary>विश्वास-प्रस्तुतिः</summary>

त᳓स्मै दशमँ᳓ हूतᳶ᳓ प्र᳓त्यशृणोत्त् स᳓ द᳓शहूतोऽभवत् ।
</details>

<details><summary>मूलम्</summary>

तस्मै॑ दश॒मँ हू॒तᳶ प्रत्य॑शृणोत् ।
स दश॑हूतोऽभवत् ।
</details>

<details><summary>भट्टभास्कर-टीका</summary>

एवं ब्रह्मण्याह्वयति सति दशमे पर्याये समाहूतो जीवात्मा प्रत्यशृणोत् भो इति प्रत्युत्तरं दत्तवान् । तावता तस्य दशहोतेति नाम संपन्नम् ।
</details>

<details><summary>सायण-टीका</summary>

एवं ब्रह्मणि आह्वयति सति दशमे पर्याये समाहूतो जीवात्मा प्रत्य् अशृणोत्, "भो" इति प्रत्युत्तरं दत्तवान्। तावता तस्य दश-होतेति नाम संपन्नम्। 
</details>

<details open><summary>विश्वास-प्रस्तुतिः</summary>

द᳓शहूतो ह वै᳓ ना᳓मैषः᳓ ।  
तव्ँ᳓ वा᳓ एत᳓न्द᳓शहूतँ स᳓न्तम् "द᳓शहोते᳓"त्या᳓चक्षते परो᳓क्षेण ।

परो᳓क्षप्रिया इव हि᳓ देवाः᳓ ॥47॥   
</details>

<details><summary>मूलम्</summary>

दश॑हूतो ह॒ वै नामै॒षः ।
तव्ँ वा ए॒तन्दश॑हूतँ॒ सन्त॑म् ।
दश॑हो॒तेत्याच॑क्षते प॒रोक्षे॑ण ।
प॒रोक्ष॑प्रिया इव॒ हि दे॒वाः ॥47॥
</details>

<details><summary>भट्टभास्कर-टीका</summary>

सोऽयं वस्तुतो दशहूत एव ।

एवमेव वास्तवं नामविशेषमाच्छाद्य अपरेण वर्णान्तरव्यवहृतेन दशहोतेति नाम्ना व्यवहरन्ति । यस्माद्देवाः पूज्याः पित्राचार्यादयः स्वकीयं वास्तवं नाम परित्यज्य हे तात! हे आचार्य! इति परोक्षेणाह्वानं प्रियं पश्यन्ति तस्माद्युक्तः परोक्षनामव्यवहारः ॥
</details>

<details><summary>सायण-टीका</summary>

सो ऽयं वस्तुतो दश-हूत एव। एतम् एव वास्तवं नाम-विशेषम् आच्छाद्यापरेण वर्णान्तर-व्यवहृतेन दश-होतेति-नाम्ना व्यवहरन्ति। यस्माद् देवाः पूज्याः पित्राचार्यादयः स्वकीयं वास्तवं नाम परित्यज्य "हे तात", "हे आचार्य" इति परोक्षेणाह्वानं कुर्वन्ति, तस्माद् युक्तः परोक्ष-नाम-व्यवहारः।
</details>

<details open><summary>विश्वास-प्रस्तुतिः</summary>

"आ᳓त्मन्ना᳓त्मन्नि᳓"त्या᳓मन्त्रयत ।  
त᳓स्मै सप्तमँ᳓ हूतᳶ᳓ प्र᳓त्यशृणोत् ।
स᳓ सप्त᳓हूतोऽभवत् ।
</details>

<details><summary>मूलम्</summary>

आत्म॒न्नात्म॒न्नित्याम॑न्त्रयत ।
तस्मै॑ सप्त॒मँ हू॒तᳶ प्रत्य॑शृणोत् ।
स स॒प्तहू॑तोऽभवत् ।
</details>

<details open><summary>विश्वास-प्रस्तुतिः</summary>

सप्त᳓हूतो ह वै᳓ ना᳓मैषः᳓ ।   
तव्ँ᳓ वा᳓ एतँ᳓ सप्त᳓हूतँ स᳓न्तम् "सप्त᳓होते᳓"त्या᳓चक्षते परो᳓क्षेण ।   
परो᳓क्षप्रिया इव हि᳓ देवाः᳓ ।
</details>

<details><summary>मूलम्</summary>

स॒प्तहू॑तो ह॒ वै नामै॒षः ।
तव्ँ वा ए॒तँ स॒प्तहू॑तँ॒ सन्त॑म् ।
स॒प्तहो॒तेत्याच॑क्षते प॒रोक्षे॑ण ।
प॒रोक्ष॑प्रिया इव॒ हि दे॒वाः ।
</details>

<details open><summary>विश्वास-प्रस्तुतिः</summary>

"आ᳓त्मन्ना᳓त्मन्नि᳓"त्या᳓मन्त्रयत ।

त᳓स्मै षष्ठँ᳓ हूतᳶ᳓ प्र᳓त्यशृणोत् ।
स᳓ ष᳓ड्ढूतोऽभवत् ॥48॥
</details>

<details><summary>मूलम्</summary>

आत्म॒न्नात्म॒न्नित्याम॑न्त्रयत ।
तस्मै॑ ष॒ष्ठँ हू॒तᳶ प्रत्य॑शृणोत् ।
स षड्ढू॑तोऽभवत् ॥48॥
</details>

<details open><summary>विश्वास-प्रस्तुतिः</summary>

ष᳓ड्ढूतो ह वै᳓ ना᳓मैषः᳓ ।
तव्ँ᳓ वा᳓ एतँ᳓ ष᳓ड्ढूतँ स᳓न्तम् ।
ष᳓ड्ढोते᳓त्या᳓चक्षते परो᳓क्षेण ।
परो᳓क्षप्रिया इव हि᳓ देवाः᳓ ।
</details>

<details><summary>मूलम्</summary>

षड्ढू॑तो ह॒ वै नामै॒षः ।
तव्ँ वा ए॒तँ षड्ढू॑तँ॒ सन्तं॒ "षड्ढो॒ते"त्याच॑क्षते प॒रोक्षे॑ण ।

प॒रोक्ष॑प्रिया इव॒ हि दे॒वाः ।
</details>

<details><summary>मूलम्</summary>

पञ्च॑हूतो ह॒ वै नामै॒षः ।
तव्ँ वा ए॒तम्पञ्च॑हूतँ॒ सन्त॑म् ।
पञ्च॑हो॒तेत्याच॑क्षते प॒रोक्षे॑ण ॥49॥  
प॒रोक्ष॑प्रिया इव॒ हि दे॒वाः ।
</details>

<details open><summary>विश्वास-प्रस्तुतिः</summary>

"आ᳓त्मन्ना᳓त्मन्नि᳓"त्या᳓मन्त्रयत ।

त᳓स्मै पञ्चमँ᳓ हूतᳶ᳓ प्र᳓त्यशृणोत् ।
स᳓ प᳓ञ्चहूतोऽभवत् ।
</details>

<details><summary>मूलम्</summary>

आत्म॒न्नात्म॒न्नित्याम॑न्त्रयत ।
तस्मै॑ पञ्च॒मँ हू॒तᳶ प्रत्य॑शृणोत् ।
स पञ्च॑हूतोऽभवत् ।
</details>

<details open><summary>विश्वास-प्रस्तुतिः</summary>

प᳓ञ्चहूतो ह वै᳓ ना᳓मैषः᳓ ।

तव्ँ᳓ वा᳓ एत᳓म्प᳓ञ्चहूतँ स᳓न्तम् "प᳓ञ्चहोते᳓"त्या᳓चक्षते परो᳓क्षेण ॥49॥  

परो᳓क्षप्रिया इव हि᳓ देवाः᳓ ।
</details>

<details><summary>मूलम्</summary>

पञ्च॑हूतो ह॒ वै नामै॒षः ।

तव्ँ वा ए॒तम्पञ्च॑हूतँ॒ सन्त॒म् "पञ्च॑हो॒ते"त्याच॑क्षते प॒रोक्षे॑ण ॥49॥  

प॒रोक्ष॑प्रिया इव॒ हि दे॒वाः ।
</details>

<details open><summary>विश्वास-प्रस्तुतिः</summary>

"आ᳓त्मन्ना᳓त्मन्नि᳓"त्या᳓मन्त्रयत ।
त᳓स्मै चतुर्थँ᳓ हूतᳶ᳓ प्र᳓त्यशृणोत् ।
स᳓ च᳓तुर्हूतोऽभवत् ।

</details>

<details><summary>मूलम्</summary>

आत्म॒न्नात्म॒न्नित्याम॑न्त्रयत ।
तस्मै॑ चतु॒र्थँ हू॒तᳶ प्रत्य॑शृणोत् ।
स चतु॑र्हूतोऽभवत् ।

</details>

<details open><summary>विश्वास-प्रस्तुतिः</summary>

त᳓स्मै चतुर्थँ᳓ हूतᳶ᳓ प्र᳓त्यशृणोत्त् स᳓ च᳓तुर्हूतोऽभवत् ।
च᳓तुर्हूतो ह वै᳓ ना᳓मैषः᳓ ।

तव्ँ᳓ वा᳓ एत᳓ञ्च᳓तुर्हूतँ स᳓न्तम् "च᳓तुर्होते᳓"त्या᳓चक्षते परो᳓क्षेण ।
परो᳓क्षप्रिया इव हि᳓ देवाः᳓ ।
</details>

<details><summary>मूलम्</summary>

चतु॑र्हूतो ह॒ वै नामै॒षः ।
तव्ँ वा ए॒तञ्चतु॑र्हूतँ॒ सन्त॑म् ।
चतु॑र्हो॒तेत्याच॑क्षते प॒रोक्षे॑ण ।
प॒रोक्ष॑प्रिया इव॒ हि दे॒वाः ।
</details>

<details><summary>भट्टभास्कर-टीका</summary>

2-5अथ सप्तहोत्रादिनामप्रवृत्तिं दर्शयति - आत्मन्नियादिना ॥
सप्तहोतृषढ्ढोतृपञ्चहोनृचतुर्होतृनामानिर्चनवाक्यानि दशहोतृवाक्यवद्य्व्याख्येयानि ॥
</details>

<details><summary>सायण-टीका</summary>

अथ सप्त-होत्रादि-नाम-प्रवृत्तिं दर्शयति-

> आत्मन्न् आत्मन्न् इत्य् आमन्त्रयत।  
> तस्मै सप्तम-हूतः प्रत्य् अशृणोत्।  
> स सप्त-हूतो ऽभवत्।  
> सप्त-हूतो ह वै नामैषः।  
> तं वा एतं सप्त-हूतं सन्तम्।  
> सप्त-होतेत्य् आचक्षते परोक्षेण। 
[[P472]]  
> परोक्ष-प्रिया इव हि देवाः।  
> आत्मन्न् आत्मन्न् इत्य् आमन्त्रयत।  
> तस्मै षष्ठं हूतः प्रत्य् अशृणोत्।  
> स षड्ढूतो ऽभवत्।(२)  
> षड्ढूतो ह वै नामैषः।  
> तं वा एतं षड्-हूतं सन्तम्।  
> षड्-ढोतेत्य् आचक्षते परोक्षेण।  
> परोक्ष-प्रिया इव हि देवाः।  
> आत्मन्न् आत्मन्न् इत्य् आमन्त्रयत।  
> तस्मै पञ्चमं हूतः प्रत्य् अशृणोत्।  
> स पञ्च-हूतो ऽभवत्।  
> पञ्च-हूतो ह वै नामैषः।  
> तं वा एतं पञ्च-हूतं सन्तम्।  
> पञ्च-होतेत्य् आचक्षते परोक्षेण। (३)  
> परोक्ष-प्रिया इव हि देवाः।  
> आत्मन्न् आत्मन्न् इत्य् अमन्त्रयत।  
> तस्मै चतुर्थं हूतः प्रत्य् अशृणोत्।  
> स चतुर्-हूतो ऽभवत्।  
> चतुर्-हूतो ह वै नामैषः।  
> तं वा एतं चतुर्-हूतं सन्तम्।  
> चतुर्-होतेत्य् आचक्षते परोक्षेण।  
> परोक्ष-प्रिया इव हि देवाः, 

इति।

सप्त-होतृ-षड्-ढोतृ-पञ्च-होतृ-चतुर्-होतृ-नाम-निर्वचन-वाक्यानि दश-होतृ-वाक्यवद् व्याख्येयानि॥
</details>

<details open><summary>विश्वास-प्रस्तुतिः</summary>

त᳓मब्रवीत् -"त्वव्ँ वै मे ने᳓दिष्ठँ हूतᳶ᳓ प्र᳓त्यश्रौषीस्", "त्व᳓यैनानाख्याता᳓र" इ᳓ति ।
</details>

<details><summary>मूलम्</summary>

तम॑ब्रवीत् ।
त्वव्ँ वै मे॒ नेदि॑ष्ठँ हू॒तᳶ प्रत्य॑श्रौषीः ।
त्वयै॑नानाख्या॒तार॒ इति॑ ।
</details>

<details><summary>भट्टभास्कर-टीका</summary>

6अथ चतुर्होतृमन्त्राभिमानिनं पुरुषं विशेषतः प्रशंसति - तमब्रवीदित्वादिना ॥ चतुर्होतृमन्त्राभिमानिनं देवं प्रजापतिरेवमब्रवीत् - त्वमेवैको मया समाहूतस्सन् मदीयं वाक्यं नेदिष्टमतिसमीपं यथा भवति तथा श्रुत्वा प्रत्युत्तरं दत्तवान् । चतुर्थमामन्त्रणं त्वया श्रुतं इतरे न तथा सहसा श्रुतवन्तः । तस्मात्त्वयैव सर्वानेतान् हि जना कथयिष्यन्ति ।
</details>

<details><summary>सायण-टीका</summary>

अथ चतुर्-होतृ-मन्त्राभिमानिनं पुरुषं विशेषतः प्रशंसति-

> तम् अब्रवीत्।  
> त्वं वै मे नेदिष्ठं हूतः प्रत्य् अश्रौषीः।  
> त्वयैनान् आख्यातार इति।  
> तस्मान्नु हैनांश् चतुर्-होतार इत्याचक्षते।  
> तस्माच् छुश्रूषुः पुत्राणां हृद्यतमः।  
> नेदिष्ठो हृद्यतमः।  
> नेदिष्ठो ब्रह्मणो भवति।  
> य एवं वेद।(४) 

इति॥
चतुर्-होतृ-मन्त्राभिमानिनं देवं प्रजापतिर् एवम् अब्रवीत्। त्वम् एवैको मया समाहूतः सन् मदीयं वाक्यं यन् नेदिष्ठम् अति-समीपं यथा भवति तथा श्रुत्वा प्रत्युत्तरं दत्तवान्। चतुर्थम् आमन्त्रणं त्वया श्रुतम्, इतरे न तथा सहसा श्रुतवन्तः। तस्मात् त्वयैव सर्वान् एताञ् जनाः कथयिष्यन्ति। "एते चतुर्-होतारः" इत्य् एवं त्वन्-नाम्नैव व्यवहारो भविष्यतीत्य् अर्थः। 
</details>

<details open><summary>विश्वास-प्रस्तुतिः</summary>

त᳓स्मान्नु᳓ हैनाँश्च᳓तुर्होतार इ᳓त्या᳓चक्षते ।
</details>

<details><summary>मूलम्</summary>

तस्मा॒न्नु है॑नाँ॒श्चतु॑र्होतार॒ इत्याच॑क्षते ।
</details>

<details><summary>भट्टभास्कर-टीका</summary>

एवं चतुर्होतार इत्येवं त्वन्नाम्नैव व्यवहारो भविष्यतीत्यर्थः । यस्मादेवं प्रजापतिना वरो दत्तः तस्मादेतान् दशहोत्रादीन् सर्वानपि चतुर्होतार इत्येव वचनं वैदिका आचक्षते ।
</details>

<details><summary>सायण-टीका</summary>

यस्माद् एवं प्रजापतिना वरो दत्तस्, तस्माद् एतान् दश-होत्रादीन् सर्वान् अपि "चतुर्-होतारः" इत्य् एव वचनं वैदिका आचक्षते। 
</details>

<details open><summary>विश्वास-प्रस्तुतिः</summary>

त᳓स्माच्छुश्रूषुᳶ᳓ पुत्रा᳓णाँ हृ᳓द्यतमः ।

ने᳓दिष्ठो हृ᳓द्यतमः ।
</details>

<details><summary>मूलम्</summary>

तस्मा॑च्छुश्रू॒षुᳶ पु॒त्राणाँ॒ हृद्य॑तमः ।

नेदि॑ष्ठो॒ हृद्य॑तमः ।
</details>

<details><summary>भट्टभास्कर-टीका</summary>

यस्मादेवं शीघ्रं वाक्यं श्रुतवतश्चतुर्होतुः प्रजापतेर्वरलाभस्तस्माल्लोकेऽपि, पुत्राणां मध्ये यः पितृवाक्यमादरेण श्रोतुमिच्छति स एव पितुर्हृद्यतमोऽत्यन्तं प्रियः ।
योऽतिप्रियः स नेदिष्ठोऽतिसमीपवर्ती भवति ।
</details>

<details><summary>सायण-टीका</summary>

यस्माद् एवं शीघ्रं वाक्यं श्रुतवतश् चतुर्-होतुः प्रजापतेर् वर-लाभस्, तस्माल् लोके ऽपि पुत्राणां मध्ये यः पितुर् वाक्यम् आदरेण श्रोतुम् इच्छति स एव पितुर् हृद्यतमो ऽत्यन्तं प्रियः। 
</details>

<details open><summary>विश्वास-प्रस्तुतिः</summary>

ने᳓दिष्ठो ब्र᳓ह्मणो भवति य᳓ एवव्ँ᳓ वे᳓द ॥50॥  
</details>

<details><summary>मूलम्</summary>

नेदि॑ष्ठो॒ ब्रह्म॑णो भवति॒ य ए॒वव्ँ वेद॑ ॥50॥  
</details>

<details><summary>भट्टभास्कर-टीका</summary>

पुमानेवं चतुर्होतृब्रह्मसमीपवर्तित्वं वेद स स्वयमपि ब्रह्मणोऽतिसमीपवर्ती भवति ॥
इति तैत्तिरीयब्राह्मणे द्वितीयाष्टके तृतीयप्रपाठके एकादशोऽनुवाकः ॥

समाप्तश्चायं प्रपाठकः ॥  

</details>

<details><summary>सायण-टीका</summary>

यो ऽतिप्रियः स नेदिष्ठो ऽति-समीप-वर्ती भवति। यः पुमान् एवं चतुर्-होतृ-ब्रह्म-समीप-वर्तित्वं वेद, स स्वयम् अपि ब्रह्मणो ऽति-समीप-वर्ती भवति॥

इति श्रीमत्-सायणाचार्य-विरचिते माधवीये वेदार्थ-प्रकाशे कृष्ण-यजुर्वेदीय-तैत्तिरीय-ब्राह्मण-भाष्ये द्वितीय-काण्डे तृतीय-प्रपाठक एकादशो ऽनुवाकः ॥ ११ ॥
</details>