---
title:  ०३ चतुर्होृपञ्चहोतृमन्त्रग्रहभागयोः पुरुषार्थप्रयोगः
unicode_script: devanagari
---
<details open><summary>विश्वास-प्रस्तुतिः</summary>

प्र॒जाप॑तिरकामयत॒ प्रजा॑ये॒येति॑ ।
</details>

<details><summary>मूलम्</summary>

प्र॒जाप॑तिरकामयत॒ प्रजा॑ये॒येति॑ ।
</details>

<details><summary>भट्टभास्कर-टीका</summary>

1 प्रजापतिरित्यादि ॥ प्रजायेय प्रभूतस्स्यां इत्यकामयत ।
</details>

<details><summary>सायण-टीका</summary>

द्वितीये चतुर्-होत्रादि-मन्त्राणाम् क्रत्वर्थ-प्रयोगो दर्शितः । तत्राऽऽदौ तावदनुक्त-काल-विशेषाणां कर्मणां सामान्येन शुक्ल-पक्षम् अन्वय-व्यतिरेकाभ्यां विधत्ते-

> प्रजापतिरकामयत प्रजायेयेति । स तपोऽतप्यत । स त्रिवृतं स्तोममसृजत । तं पञ्चदश-स्तोमो मध्यत उदतृणत् । तौ पूर्वपक्षश्चापरपक्षश्चाभवताम् । पूर्व-पक्षं देवा अन्वसृज्यन्त । अपर-पक्षम् अन्वसुराः । ततो देवा अभवन् । पराऽसुराः । यं कामयेत वसीयान्त्स्यादिति (१) । तं पूर्व-पक्षे याजयेत् । वसीयानेव भवति । यं कामयेत पापीयान्त्स्यादिति । तम् अपर-पक्षे याजयेत् । पापीयानेव भवति । तस्मात् पूर्व-पक्षोऽपर-पक्षात् करुण्यतरः|, इति ।
</details>


<details open><summary>विश्वास-प्रस्तुतिः</summary>

स तपो॑ऽतप्यत ।
</details>

<details><summary>मूलम्</summary>

स तपो॑ऽतप्यत ।
</details>

<details><summary>भट्टभास्कर-टीका</summary>

स तप्त्वा त्रिवृतं स्तोममसृजत ।
</details>

<details><summary>सायण-टीका</summary>

सिसृक्षुः प्रजापतिस्तत्-साधनं तपोऽनुष्ठाय तपः-सामर्थ्येन नव-संख्याकाभिर्-ऋग्भिर्-उपेतं त्रिवृन्नामकं स्तोममसृजत् ।
</details>


<details open><summary>विश्वास-प्रस्तुतिः</summary>

स त्रि॒वृत॒ꣵ॒ स्तोम॑मसृजत ।
तम्प॑ञ्चद॒शस्स्तोमो॑ मध्य॒त उद॑तृणत् ।
</details>

<details><summary>मूलम्</summary>

स त्रि॒वृत॒ꣵ॒ स्तोम॑मसृजत ।
तम्प॑ञ्चद॒शस्स्तोमो॑ मध्य॒त उद॑तृणत् ।
</details>

<details><summary>भट्टभास्कर-टीका</summary>

अथ तं त्रिवृतं पञ्चदशस्तोमो मध्यत उदतृणत् मध्ये उद्भिद्यानुप्राविशत् । प्रथमं प्रजापतेस्तपस्विनस्तावत्त्रिवृदाविरभूत्, पुनरपि तपोबलात्स एव त्रिवृत् पञ्चदशेनाविर्भूतेन मध्यत उत्तृण्णमहापरिणाम (त्रिंशत्) चतुर्विशत्यवयवः संजातः ।
</details>

<details><summary>सायण-टीका</summary>

तं च सृष्टं स्तोममपरः पञ्चदशस्तोमः केनापि वैरेण मध्ये विच्छिन्नमकरोत् । 
</details>


<details open><summary>विश्वास-प्रस्तुतिः</summary>

तौ पू᳚र्वप॒ख्षश्चा॑परप॒ख्षश्चा॑भवताम् ।
</details>

<details><summary>मूलम्</summary>

तौ पू᳚र्वप॒ख्षश्चा॑परप॒ख्षश्चा॑भवताम् ।
</details>

<details><summary>भट्टभास्कर-टीका</summary>

अथ तथा एकीभूतौ द्वेधा भूत्वा द्वादशावयवौ (पञ्चदशावयवौ) पूर्वपक्षावपरपक्षावभवताम् ।
</details>

<details><summary>सायण-टीका</summary>

तावेतौ त्रिवृत्स्तोमस्य पूर्वोत्तरभागौ शुक्लकृष्णपक्षरूपेण परिणतौ । 
</details>

<details><summary>मूलम्</summary>

पू॒र्व॒प॒ख्षन्दे॒वा अन्वसृ॑ज्यन्त ।
अ॒प॒र॒प॒ख्षमन्वसु॑राः ।
</details>

<details open><summary>विश्वास-प्रस्तुतिः</summary>

पू॒र्व॒प॒ख्षन्दे॒वा अन्वसृ॑ज्यन्त , अपरप॒ख्षमन्वसु॑राः ।
</details>

<details><summary>मूलम्</summary>

पू॒र्व॒प॒ख्षन्दे॒वा अन्वसृ॑ज्यन्त , अपरप॒ख्षमन्वसु॑राः ।
</details>

<details><summary>भट्टभास्कर-टीका</summary>

तत्र पूर्वपक्षं प्रादुर्भूतमनु देवा असृज्यन्त, अपरपक्षमन्वसुरा असृज्यन्त ।
</details>

<details><summary>सायण-टीका</summary>

तत्र शुक्ल-पक्षम् अनु देवानां सृष्टत्वात् तेषां चैश्वर्ययुक्तत्वात् पूर्व-पक्षे यागं कुर्वाणो धनिको भवति । अपर-पक्षे तु विपरीतः ।
</details>

<details open><summary>विश्वास-प्रस्तुतिः</summary>

ततो॑ दे॒वा अभ॑वन्न् ।
पराऽसु॑राः ।
</details>

<details><summary>मूलम्</summary>

ततो॑ दे॒वा अभ॑वन्न् ।
पराऽसु॑राः ।
</details>

<details><summary>भट्टभास्कर-टीका</summary>

ततस्तथोत्पन्ने मध्ये देवा अभवन् प्रभूता आसन्, असुराः पराभूता विनष्टा आसन् ।
</details>


<details><summary>मूलम्</summary>

यङ्का॒मये॑त॒ वसी॑यान्थ्स्या॒दिति॑ ॥ 14 ॥  
तम्पू᳚र्वप॒ख्षे या॑जयेत् ।
वसी॑याने॒व भ॑वति ।
</details>

<details open><summary>विश्वास-प्रस्तुतिः</summary>

यङ्का॒मये॑त॒ वसी॑यान्थ्स्या॒दिति॒ तम्पू᳚र्वप॒ख्षे या॑जये॒द् वसी॑याने॒व भ॑वति ।
</details>

<details><summary>मूलम्</summary>

यङ्का॒मये॑त॒ वसी॑यान्थ्स्या॒दिति॒ तम्पू᳚र्वप॒ख्षे या॑जये॒द् वसी॑याने॒व भ॑वति ।
</details>

<details><summary>भट्टभास्कर-टीका</summary>

यस्मादेवं तस्मात् यं कामयेत ।
वसीयान् इत्यादि । गतम् । वसुमत्तरो वसीयान्, ।
</details>

<details><summary>मूलम्</summary>

यङ्का॒मये॑त॒ पापी॑यान्थ्स्या॒दिति॑ ।  
तम॑परप॒ख्षे या॑जयेत् ।  
</details>

<details open><summary>विश्वास-प्रस्तुतिः</summary>

यङ्का॒मये॑त॒ पापी॑यान्थ्स्या॒दिति॒ तम॑परप॒ख्षे या॑जयेत् ।  
पापी॑याने॒व भ॑वति ।  
</details>

<details><summary>मूलम्</summary>

यङ्का॒मये॑त॒ पापी॑यान्थ्स्या॒दिति॒ तम॑परप॒ख्षे या॑जयेत् ।  
पापी॑याने॒व भ॑वति ।  
</details>

<details><summary>भट्टभास्कर-टीका</summary>

पापतरः पापीयान् करुण्यतरः करणे साधुतरः कर्मयोग्यतरः । छान्दसो वर्णविकारः । 'तत्र साधुः' हति यत् । इत्थं तपसा विश्वं सृष्टवान् । स एव प्रजापतिरयं दशहोतेति । कि बहुना चतुर्होत्रादिकं लोकपर्यन्तं विश्वं प्रजापतिरेव ।
</details>

<details><summary>सायण-टीका</summary>

तस्मादनुक्तकालविशेषेषु कर्मसु पूर्वपक्षः करुण्यतरोऽतिशयेन प्रशस्तः । 
</details>

<details open><summary>विश्वास-प्रस्तुतिः</summary>

तस्मा᳚त्पूर्वप॒ख्षो॑ऽपरप॒ख्षात्क॑रु॒ण्य॑तरः ।  
प्र॒जाप॑ति॒र्वै दश॑होता ।  
चतु॑र्होता॒ पञ्च॑होता ।  
षड्ढो॑ता स॒प्तहो॑ता ।  
ऋ॒तव॑स्सव्ँवथ्स॒रः ॥ 15 ॥   
प्र॒जाᳶ प॒शव॑ इ॒मे लो॒काः ।  
</details>

<details><summary>मूलम्</summary>

तस्मा᳚त्पूर्वप॒ख्षो॑ऽपरप॒ख्षात्क॑रु॒ण्य॑तरः ।  
प्र॒जाप॑ति॒र्वै दश॑होता ।  
चतु॑र्होता॒ पञ्च॑होता ।  
षड्ढो॑ता स॒प्तहो॑ता ।  
ऋ॒तव॑स्सव्ँवथ्स॒रः ॥ 15 ॥   
प्र॒जाᳶ प॒शव॑ इ॒मे लो॒काः ।  
</details>


<details><summary>मूलम्</summary>

य ए॒वम्प्र॒जाप॑तिम्ब॒होर्भूयाꣳ॑स॒व्ँवेद॑ ।
ब॒होरे॒व भूया᳚न्भवति ।
</details>

<details open><summary>विश्वास-प्रस्तुतिः</summary>

य ए॒वम्प्र॒जाप॑तिम्ब॒होर्भूयाꣳ॑स॒व्ँवेद॑ ब॒होरे॒व भूया᳚न्भवति ।
</details>

<details><summary>मूलम्</summary>

य ए॒वम्प्र॒जाप॑तिम्ब॒होर्भूयाꣳ॑स॒व्ँवेद॑ ब॒होरे॒व भूया᳚न्भवति ।
</details>

<details><summary>भट्टभास्कर-टीका</summary>

एवं दशहोत्रादिरूपेण प्रजापतिं बहोरपि भूयांसं अतिशयेन विपुलतरं प्रजापतिं यो वेद स बहोर्भूयान् भवति ॥
</details>

<details><summary>सायण-टीका</summary>

अथ प्रसङ्गात् स्रष्टुः प्रजापतेः सर्वात्मकत्वेन स्तुवन् तत्-अनुसंधानं पुरुषार्थतया विधत्ते-

> प्रजापतिर्वै दश-होता ।  
> चतुर्-होता पञ्च-होता ।  
> षड्-होता सप्त-होता ।  
> ऋतवः संवत्सरः ( २ ) ।  
> प्रजाः पशवः इमे लोकाः ।  
> य एवं प्रजापतिं  
> बहोर्-भूयासं वेद ।  
> बहोरेव भूयान् भवति इति ।

प्रजापतेर्-दश-होतृ-प्रभृति-लोक-पर्यन्त-सर्व-वस्त्वात्मकत्वेनास्य बहोरप्यतिशयेन बहुत्वम् । तादृशं विदित्वा ध्यानं कुर्वन् स्वयम् अपि तादृशो भवति ।
</details>


<details open><summary>विश्वास-प्रस्तुतिः</summary>

प्र॒जाप॑तिर्देवासु॒रान॑सृजत ।   
स इन्द्र॒मपि॒ नासृ॑जत ।
</details>

<details><summary>मूलम्</summary>

प्र॒जाप॑तिर्देवासु॒रान॑सृजत ।   
स इन्द्र॒मपि॒ नासृ॑जत ।
</details>

<details><summary>भट्टभास्कर-टीका</summary>

2 प्रजापतिर्देवासुरानित्यादि ॥ इन्द्रं नासृजत अपिशब्दात्तस्य भागभूतान् ऋत्वादीनपि नासृजत् ।
</details>

<details><summary>सायण-टीका</summary>

अथ चतुर्-होतृ-मन्त्रस्य पुरुषार्थ-प्रयोगं विधातुं प्रस्तौति-

> प्रजापतिर्-देवासुरान् असृजत । स इन्द्रम् अपि न असृजत । तं देवा अब्रुवन् । इन्द्रो नो जनय इति । [[सो॑ ऽ- ब्रवीत्|सोऽब्रवीत्]] । यथाऽहं युष्मान् तपसाऽसृक्षि । [[एव - मिन्द्रं जनयध्वमिति|एवमिन्द्रं जनयध्वमिति]] ( ३ ) । ते तपोऽतप्यन्त । ते आत्मनि इन्द्रम् अपश्यन् । तम् अब्रुवन् । जायस्वेति । सोऽब्रवीत् । किं भागधेयम् अभिजनिष्ये इति । ऋतून् संवत्सरम् । प्रजाः पशून् । इमान् लोकान् इति अब्रुवन् । तं वै माम् आहुत्या प्रजनयत इति अब्रवीत् ( ४ ) । तं चतुर्होत्रा प्राजनयन्, इति ।

प्रजापतिः देवान् असुरान् च सृष्ट्वा देव-स्वामिनम् इन्द्रं न असृजत । अपि-शब्दात् असुर-स्वामिनम् अपि न असृजत ।
</details>

<details><summary>मूलम्</summary>

तन्दे॒वा अ॑ब्रुवन्न् ।
इन्द्र॑न्नो जन॒येति॑ ।
सो᳚ऽब्रवीत् ।
यथा॒ऽहय्ँ यु॒ष्माꣳस्तप॒साऽसृ॑ख्षि ।
ए॒वमिन्द्र॑ञ्जनयध्व॒मिति॑ ॥ 16 ॥  
</details>

<details open><summary>विश्वास-प्रस्तुतिः</summary>

तन्दे॒वा अ॑ब्रुव॒न्न् - "इन्द्र॑न्नो जन॒ये"ति॑ ।
सो᳚ऽब्रवी॒द्  - "यथा॒ऽहय्ँ यु॒ष्माꣳस्तप॒साऽसृ॑ख्ष्य् ए॒वमिन्द्र॑ञ्जनयध्व॒"मिति॑ ॥ 16 ॥  
</details>

<details><summary>मूलम्</summary>

तन्दे॒वा अ॑ब्रुव॒न्न् - "इन्द्र॑न्नो जन॒ये"ति॑ ।
सो᳚ऽब्रवी॒द्  - "यथा॒ऽहय्ँ यु॒ष्माꣳस्तप॒साऽसृ॑ख्ष्य् ए॒वमिन्द्र॑ञ्जनयध्व॒"मिति॑ ॥ 16 ॥  
</details>

<details><summary>भट्टभास्कर-टीका</summary>

तमित्यादि । युष्मानहमिव यूयमेव तपसा इन्द्रं जनयध्वमिति ।
</details>

<details><summary>सायण-टीका</summary>

तत इन्द्रसृष्ट्यर्थं देवैः प्रार्थितः सृष्टिसाधनं तप उपदिदेश । 
</details>


<details open><summary>विश्वास-प्रस्तुतिः</summary>

ते तपो॑ऽतप्यन्त ।  
त आ॒त्मन्निन्द्र॑मपश्यन्न् ।  
</details>

<details><summary>मूलम्</summary>

ते तपो॑ऽतप्यन्त ।  
त आ॒त्मन्निन्द्र॑मपश्यन्न् ।  
</details>


<details><summary>मूलम्</summary>

तम॑ब्रुवन्न् ।  
जाय॒स्वेति॑ ।
</details>

<details open><summary>विश्वास-प्रस्तुतिः</summary>

तम॑ब्रुव॒न्न् "जाय॒स्वे"ति॑ ।
</details>

<details><summary>मूलम्</summary>

तम॑ब्रुव॒न्न् "जाय॒स्वे"ति॑ ।
</details>

<details><summary>भट्टभास्कर-टीका</summary>

ते च तपस्तप्यमाना आत्मनीन्द्रं दृष्ट्वा जायस्वेति तमब्रुवन् ।
</details>

<details><summary>सायण-टीका</summary>

ततो देवास्तपस्तप्त्वा स्वहृदय एवावस्थितमिन्द्रं दृष्ट्वा जायस्वेति प्रार्थितवन्तः । 
</details>

<details><summary>मूलम्</summary>

सो᳚ऽब्रवीत् ।
किम्भा॑ग॒धेय॑म॒भि ज॑निष्य॒ इति॑ ।
</details>

<details open><summary>विश्वास-प्रस्तुतिः</summary>

सो᳚ऽब्रवी॒त् - "किम्भा॑ग॒धेय॑म॒भि ज॑निष्य॒ "इति॑ ।
</details>

<details><summary>मूलम्</summary>

सो᳚ऽब्रवी॒त् - "किम्भा॑ग॒धेय॑म॒भि ज॑निष्य॒ "इति॑ ।
</details>

<details><summary>भट्टभास्कर-टीका</summary>

अथेन्द्रोऽब्रवीत् - किं भागधेयमभि किं भागं लब्धुं जनिष्य इति ।
</details>

<details><summary>सायण-टीका</summary>

इन्द्रश्च भागधेयं आकाङ्क्षन्, ऋत्वादि-लोक-पर्यन्तं जगत् स्व-भोग्यत्वेन देवेभ्यो लब्ध्वा स्वोत्पादन-हेतुम् आहुतिम् उपदिदेश । ते च देवाश्चतुर्-होत्राहुत्या तम् इन्द्रम् अजनयन् ।
</details>

<details><summary>मूलम्</summary>

ऋ॒तून्थ्स॑वँथ्स॒रम् ।
प्र॒जाᳶ प॒शून् ।
इ॒माल्ँ लो॒कानित्य॑ब्रुवन्न् ।
</details>

<details open><summary>विश्वास-प्रस्तुतिः</summary>

"ऋ॒तून्थ्स॑वँथ्स॒रम् प्र॒जाᳶ प॒शून् इ॒माल्ँ लो॒का"नित्य॑ब्रुवन्न् ।
</details>

<details><summary>मूलम्</summary>

"ऋ॒तून्थ्स॑वँथ्स॒रम् प्र॒जाᳶ प॒शून् इ॒माल्ँ लो॒का"नित्य॑ब्रुवन्न् ।
</details>

<details><summary>भट्टभास्कर-टीका</summary>

ऋतूनित्यादि । ऋत्वादिकं सर्वे तव भागधेयमस्तु सर्वस्य त्वं स्वामीहेति ।
</details>

<details open><summary>विश्वास-प्रस्तुतिः</summary>

तव्ँ वै "माऽऽहु॑त्या॒ प्र ज॑नय॒ते"त्य॑ब्रवीत् ॥ 17 ॥  
</details>

<details><summary>मूलम्</summary>

तव्ँ वै "माऽऽहु॑त्या॒ प्र ज॑नय॒ते"त्य॑ब्रवीत् ॥ 17 ॥  
</details>

<details><summary>भट्टभास्कर-टीका</summary>

अथेन्द्रो देवानब्रवीत् - मां कयाचिदाहुत्या प्रजनयतेति ।
</details>

<details><summary>सायण-टीका</summary>

इन्द्रश्च भागधेयमाकाङ्क्षन, ऋत्वादिलोकपर्यन्तं जगत्स्वभोग्यत्वेन देवेभ्यो लब्ध्वा स्वोत्पादन हेतुमाहुतिमुपदिदेश । 
</details>

<details open><summary>विश्वास-प्रस्तुतिः</summary>

तञ्चतु॑र्होत्रा॒ प्राज॑नयन्न् ।
</details>

<details><summary>मूलम्</summary>

तञ्चतु॑र्होत्रा॒ प्राज॑नयन्न् ।
</details>

<details><summary>भट्टभास्कर-टीका</summary>

देवाश्च तं चतुर्होत्रा प्राजनयन् ।
</details>

<details><summary>सायण-टीका</summary>

ते च देवाश्चतुर्होत्राहुत्या तमिन्द्रमजनयन् । 
</details>

<details><summary>मूलम्</summary>

यᳵ का॒मये॑त वी॒रो म॒ आजा॑ये॒तेति॑ ।
स चतु॑र्होतारञ्जुहुयात् ।
</details>

<details open><summary>विश्वास-प्रस्तुतिः</summary>

यᳵ का॒मये॑त वी॒रो म॒ आजा॑ये॒तेति॒ स चतु॑र्होतारञ्जुहुयात् ।
</details>

<details><summary>मूलम्</summary>

यᳵ का॒मये॑त वी॒रो म॒ आजा॑ये॒तेति॒ स चतु॑र्होतारञ्जुहुयात् ।
</details>

<details><summary>भट्टभास्कर-टीका</summary>

य इत्यादि । गतम् ॥ वीरः पुत्रादिः ।
</details>

<details><summary>सायण-टीका</summary>

इदानीं विधत्ते-

> यः कामयेत वीरो म आजायेतेति ।  
> स चतुर्होतारं जुहुयात् ।  
> प्रजापतिर्वै चतुर्होता ।  
> प्रजापतिरेव भूत्वा प्रजायते ।  
> जजनदिन्द्रम्-इन्द्रियाय स्वाहेति ग्रहेण जुहोति ।  
> आऽस्य वीरो जायते ।  
> वीरं हि देवा एतयाऽऽहुत्या प्राजनयन्, इति ।

वीरो लौकिक-वैदिक-कर्मसु शूरः पुत्रः । पृथिवी होतेत्यादि-बृहस्पतिरुपवक्तेत्यन्तश्-चतुर्होता । उपरितन इन्द्रियाय स्वाहेत्यन्तो ग्रह-भागस्तेन सर्वेणापि चतुर्होतारं जुहुयादिति होमो विहितः ।
</details>


<details open><summary>विश्वास-प्रस्तुतिः</summary>

प्र॒जाप॑ति॒र्वै चतु॑र्होता ।   
प्र॒जाप॑तिरे॒व भू॒त्वा प्रजा॑यते ।  
ज॒जन॒दिन्द्र॑मिन्द्रि॒याय॒ स्वाहेति॒ ग्रहे॑ण जुहोति ।   
आऽस्य॑ वी॒रो जा॑यते ।   
वी॒रꣳ हि दे॒वा ए॒तयाऽऽहु॑त्या॒ प्राज॑नयन्न् ।  
</details>

<details><summary>मूलम्</summary>

प्र॒जाप॑ति॒र्वै चतु॑र्होता ।   
प्र॒जाप॑तिरे॒व भू॒त्वा प्रजा॑यते ।  
ज॒जन॒दिन्द्र॑मिन्द्रि॒याय॒ स्वाहेति॒ ग्रहे॑ण जुहोति ।   
आऽस्य॑ वी॒रो जा॑यते ।   
वी॒रꣳ हि दे॒वा ए॒तयाऽऽहु॑त्या॒ प्राज॑नयन्न् ।  
</details>

<details><summary>भट्टभास्कर-टीका</summary>

प्रजापतिर्वा इति । तस्य सर्वात्मनोक्तत्वात् ॥
</details>

<details><summary>सायण-टीका</summary>

जजनत्-इन्द्रम्-इत्यादि-ग्रह-भागान्तः एक-होमः इत्येकः पक्षः । होतृ-भागेन ग्रह-भागेन च चाऽऽहुति-द्वयं वाक्याभ्यां विधीयते इत्यपरः पक्षः । तदुभयं सूत्र-कार आह-

> यः कामयेत वीरो म आजायेतेति । स चतुर्होतारं जुहुयाच्चतुर्गृहीतेनाज्येनार्धं वा पूर्वेण ग्रहेणार्धमुत्तरेण ।

इति ।
</details>

<details><summary>मूलम्</summary>

आ॒दि॒त्याश्चाङ्गि॑रसश्च सुव॒र्गे लो॒के᳚ऽस्पर्धन्त ।  
व॒यम्पूर्वे॑ सुव॒र्गल्ँ लो॒कमि॑याम व॒यम्पूर्व॒ इति॑ ॥ 18 ॥
</details>

<details open><summary>विश्वास-प्रस्तुतिः</summary>

आ॒दि॒त्याश्चाङ्गि॑रसश्च सुव॒र्गे लो॒के᳚ऽस्पर्धन्त - "व॒यम्पूर्वे॑ सुव॒र्गल्ँ लो॒कमि॑याम व॒यम्पूर्व॒" इति॑ ॥ 18 ॥  
</details>

<details><summary>मूलम्</summary>

आ॒दि॒त्याश्चाङ्गि॑रसश्च सुव॒र्गे लो॒के᳚ऽस्पर्धन्त - "व॒यम्पूर्वे॑ सुव॒र्गल्ँ लो॒कमि॑याम व॒यम्पूर्व॒" इति॑ ॥ 18 ॥  
</details>

<details><summary>भट्टभास्कर-टीका</summary>

त आ॑दि॒त्या ए॒तम्पञ्च॑होतारमपश्यन्न् ।  
तम्पु॒रा प्रा॑तरनुवा॒कादाग्नी᳚ध्रेऽजुहवुः ।  
ततो॒ वै ते पूर्वे॑ सुव॒र्गल्ँ लो॒कमा॑यन्न् ।  
</details>

<details><summary>भट्टभास्कर-टीका</summary>

3 आदित्या इत्यादि ॥ प्रथमतस्स्वर्गगमने मात्सर्ययुक्ताः आदित्याः यागमध्ये प्रातरनुवाकशस्त्रपाठात्पुरा पञ्चहोत्रा हुत्वा,   प्रतिस्पर्धिभ्योऽङ्गिरोभ्यः पूर्वमेव स्वर्गं प्राप्ताः ।
</details>

<details><summary>सायण-टीका</summary>

अथ क्रतुमध्य एव गोदोहनेन पशुकामस्येत्यादिवत् पुरुषार्थं पञ्च-होतृ-मन्त्रेण ग्रह-होमं विधत्ते -

> आदित्याश्चाङ्गिरसश्च सुवर्गे लोकेऽस्पर्धन्त ।  
> वयं पूर्वं सुवर्गे [[लोकर्मयाम|लोकम् अयाम]] वयं पूर्वमिति ( ५ ) ।  
> त आदित्या एतं पञ्च-होतारम् अपश्यन् ।  
> तं पुरा प्रतिरनुवाकाद् [[आशी घेऽजुहवुः|आग्नीध्रेऽजुहवुः]] ।  
> ततो वै ते पूर्वं सुवर्गं लोकम् आयन् ।  
> यः सुव-कामः स्यात् ।  
> स पञ्च-होतारं पुरा प्रातरनुवाकाद् आग्नीध्रे जुहुयात् ।  
> संवत्सरो वै पञ्च-होता ।  
> संवत्सरः सुवर्गो लोकः ।  
> संवत्सर एवर्तुषु प्रतिष्ठाय सुवर्गं लोकम् एति, इति ।

प्रथमतः स्वर्ग-गमने मात्सर्य-ग्रस्ता आदित्याः याग-मध्ये प्रातरनुवाक-शस्त्र-पाठात् पुरा पञ्च-होत्रा हुत्वा प्रतिस्पर्विभ्योऽङ्गिरोभ्यः पूर्वमेव स्वर्गं प्राप्ताः । अतोऽन्योऽपि तथा हुत्वा स्वर्गे माप्नोति ।
</details>


<details><summary>मूलम्</summary>

यस्सु॑व॒र्गका॑म॒स्स्यात् ।
स पञ्च॑होतारम्पु॒रा प्रा॑तरनुवा॒कादाग्नी᳚ध्रे जुहुयात् ।
</details>

<details open><summary>विश्वास-प्रस्तुतिः</summary>

यस्सु॑व॒र्गका॑म॒स्स्या॒त्थ् स पञ्च॑होतारम्पु॒रा प्रा॑तरनुवा॒कादाग्नी᳚ध्रे जुहुयात् ।  
</details>

<details><summary>मूलम्</summary>

यस्सु॑व॒र्गका॑म॒स्स्या॒त्थ् स पञ्च॑होतारम्पु॒रा प्रा॑तरनुवा॒कादाग्नी᳚ध्रे जुहुयात् ।  
</details>


<details><summary>मूलम्</summary>

स॒व्ँव॒थ्स॒रो वै पञ्च॑होता ।
स॒व्ँव॒थ्स॒रस्सु॑व॒र्गो लो॒कः ।
स॒व्ँव॒थ्स॒र ए॒वर्तुषु॑ प्रति॒ष्ठाय॑ ।
सु॒व॒र्गल्ँ लो॒कमे॑ति ।
</details>

<details open><summary>विश्वास-प्रस्तुतिः</summary>

स॒व्ँव॒थ्स॒रो वै पञ्च॑होता , स॒व्ँव॒थ्स॒रस्सु॑व॒र्गो लो॒कस् सव्ँव॒थ्स॒र ए॒वर्तुषु॑ प्रति॒ष्ठाय॑ सुव॒र्गल्ँ लो॒कमे॑ति ।
</details>

<details><summary>मूलम्</summary>

स॒व्ँव॒थ्स॒रो वै पञ्च॑होता , स॒व्ँव॒थ्स॒रस्सु॑व॒र्गो लो॒कस् सव्ँव॒थ्स॒र ए॒वर्तुषु॑ प्रति॒ष्ठाय॑ सुव॒र्गल्ँ लो॒कमे॑ति ।
</details>

<details><summary>भट्टभास्कर-टीका</summary>

य इत्यादि । तस्मात्संवत्सरे ऋतुषु च प्रतिष्ठाय तत्तत्कामसाध्येषु कर्मसु कर्तृत्वेन स्थित्वा स्वर्गं गच्छति ॥
</details>

<details><summary>सायण-टीका</summary>

संवत्सरस्य सर्वात्मकप्रजापतिरूपत्वेन पञ्चहोतृत्वं स्वर्गलोकरूपत्वं च द्रष्टव्यम् । 
</details>

<details><summary>मूलम्</summary>

ते᳚ऽब्रुव॒न्नङ्गि॑रस आदि॒त्यान् ॥ 19 ॥  
क्व॑ स्थ ।
क्व॑ वस्स॒द्भ्यो ह॒व्यव्ँव॑ख्ष्याम॒ इति॑ ।
</details>

<details open><summary>विश्वास-प्रस्तुतिः</summary>

ते᳚ऽब्रुव॒न्नङ्गि॑रस आदि॒त्यान् - "क्व॑ स्थ" , "क्व॑ वस्स॒द्भ्यो ह॒व्यव्ँव॑ख्ष्याम॒" इति॑ ।
</details>

<details><summary>मूलम्</summary>

ते᳚ऽब्रुव॒न्नङ्गि॑रस आदि॒त्यान् - "क्व॑ स्थ" , "क्व॑ वस्स॒द्भ्यो ह॒व्यव्ँव॑ख्ष्याम॒" इति॑ ।
</details>

<details><summary>भट्टभास्कर-टीका</summary>

4 अथ अङ्गिरसः स्वर्गं गत्वा स्थितानादित्यानब्रुवन् - क्व यूयं स्थ कुत्र सद्भ्यो विद्यमानेभ्यो युष्मभ्यं वयं हव्यं वक्ष्याम इति, किमाधारान् युष्मान् हविषाऽऽराधयामः स्वर्गार्थमिति ।
</details>


<details><summary>सायण-टीका</summary>

अथ उक्त-होम-कर्त्रादित्य-प्रशंसामुखेन तदादित्य-ध्यानं फलाय विधत्ते-

> तेऽब्रुवन् अङ्गिरसः आदित्यान् (६), क्व स्थ, क्व वः सद्भ्यो हव्यं वक्ष्याम इति ।  
> छन्दः स्वित्यब्रुवन्। गायत्र्यां त्रिष्टुभि जगत्यामिति ।  
> तस्मात् छन्दःसु सद्भ्यः आदित्येभ्यः आङ्गीरसीः प्रजा हव्यं वहन्ति ।  
> वहन्त्यस्मै प्रजा बलिम् ।  
> ऐनम् अप्रतिख्यातं गच्छति य एवं वेद, इति ।

ते पूर्वोक्ताः प्रथमतः स्वर्गप्राप्तिरहिता अङ्गिरस आदित्यान् पप्रच्छुः । हे आदित्याः, कुत्र यूयं स्थिताः? युष्मदर्थं हव्यं वोढुकामा वयं कुत्र स्थितेभ्यो युष्मभ्यं हविर्-वहनं करिष्याम इति ।
</details>

<details open><summary>विश्वास-प्रस्तुतिः</summary>

"छन्द॒स्स्"वित्य॑ब्रुवन्न् ।
</details>

<details><summary>मूलम्</summary>

"छन्द॒स्स्"वित्य॑ब्रुवन्न् ।
</details>

<details><summary>भट्टभास्कर-टीका</summary>

अथादित्या अब्रुवन् - गायत्र्यादिषु छन्दस्सु स्मो वयमिति ।
</details>

<details><summary>सायण-टीका</summary>

ते चाऽऽदित्या गायत्र्यादिच्छन्दःसु वयं गूढाः स्थिता इत्यब्रुवन् ।
</details>


<details><summary>मूलम्</summary>

तस्मा॒च्छन्द॑स्सु स॒द्भ्य आ॑दि॒त्येभ्यः॑ ।
आ॒ङ्गी॒र॒सीᳶ प्र॒जा ह॒व्यव्ँव॑हन्ति ।
</details>

<details open><summary>विश्वास-प्रस्तुतिः</summary>

तस्मा॒च्छन्द॑स्सु स॒द्भ्य आ॑दि॒त्येभ्य॑ आङ्गीर॒सीᳶ प्र॒जा ह॒व्यव्ँव॑हन्ति ।
</details>

<details><summary>मूलम्</summary>

तस्मा॒च्छन्द॑स्सु स॒द्भ्य आ॑दि॒त्येभ्य॑ आङ्गीर॒सीᳶ प्र॒जा ह॒व्यव्ँव॑हन्ति ।
</details>

<details><summary>भट्टभास्कर-टीका</summary>

तस्मादित्यादि । आङ्गीरसीः आङ्गिरस्याः अङ्गिरसां संतानप्रभवाः ।
</details>

<details><summary>सायण-टीका</summary>

तस्मादङ्गिरोगोत्रे समुत्पन्नाः प्रजा गायत्र्यादिच्छन्दांस्युच्चार्य तेष्वादित्यान्भावयन्तस्तेभ्यो हव्यं प्रयच्छन्ति । 
</details>


<details open><summary>विश्वास-प्रस्तुतिः</summary>

"वह॑न्त्यस्मै प्र॒जा ब॒लिम् ।  
ऐन॒मप्र॑तिख्यातङ्गच्छति"।

य ए॒वव्ँ वेद॑ ।
</details>

<details><summary>मूलम्</summary>

"वह॑न्त्यस्मै प्र॒जा ब॒लिम् ।  
ऐन॒मप्र॑तिख्यातङ्गच्छति"।

य ए॒वव्ँ वेद॑ ।
</details>

<details><summary>भट्टभास्कर-टीका</summary>

अथ वेदितुः स्तुतिः - अस्मै एवं वेदित्रे सर्वाः प्रजाः बलिं उपहारं वहन्ति, अप्रतिख्यातं च एनमागच्छतीति केचित् । समासासमासयोर्द्वयोरपि स्वरानुपपत्तिः समाधेया ॥
</details>

<details><summary>सायण-टीका</summary>

एवम् आदित्य-वृत्तान्तं यः वेद, अस्मै वेदित्र सर्वाः प्रजाः पूजां वहन्ति । केन अपि अप्रतिख्यातम् एतम् आदित्य-समूहम् असौ वेदिता प्राप्नोति । अत्र य एवं वेद इति ज्ञान-विवक्षायाम् आदित्य-प्रशंसा । ध्यान-विवक्षायाम् उक्त-फल-प्राप्तिः । एवं सर्वत्र द्रष्टव्यम् ।
</details>


<details open><summary>विश्वास-प्रस्तुतिः</summary>

द्वाद॑श॒ मासा॒ᳶ पञ्च॒र्तवः॑ ।  
त्रय॑ इ॒मे लो॒काः ।  
अ॒सावा॑दि॒त्य ए॑कवि॒ꣳ॒शः ।  
ए॒तस्मि॒न्वा ए॒ष श्रि॒तः ।  
ए॒तस्मि॒न्प्रति॑ष्ठितः ।  
</details>

<details><summary>मूलम्</summary>

द्वाद॑श॒ मासा॒ᳶ पञ्च॒र्तवः॑ ।  
त्रय॑ इ॒मे लो॒काः ।  
अ॒सावा॑दि॒त्य ए॑कवि॒ꣳ॒शः ।  
ए॒तस्मि॒न्वा ए॒ष श्रि॒तः ।  
ए॒तस्मि॒न्प्रति॑ष्ठितः ।  
</details>

<details><summary>भट्टभास्कर-टीका</summary>

5 द्वादश मासा इत्यादि ॥ एतस्मिन् पञ्चहोतरि एष एकविंश आदित्यः श्रितः, एतस्मिन् प्रतिष्ठितः स्थिरावस्थानश्च ।
</details>

<details><summary>सायण-टीका</summary>

प्रकारान्तरेणाऽऽदित्य-प्रशंसा-मुखेन ध्यानं विधत्ते-

> द्वादश मासाः पञ्चर्तवः ।  
> त्रय इमे लोकाः ।  
> असावादित्य एकविंशः ।  
> एतस्मिन् वा एष श्रितः ।  
> एतस्मिन् प्रतिष्ठितः ।  
> य एवम् एतं श्रितं प्रतिष्ठितं वेद ।  
> प्रत्येव तिष्ठति ( ७ ), इति ॥

स्यादति॑ संवत्स॒रो ज॑न॒यध्वमितीत्यंव्रवत्पूर्व इत्या॑दि॒त्यानृतवः पट् च|स्याद् इति संवत्सरः, जनयध्वम् इति, इत्यब्रवीत् पूर्वम्, इति आदित्यान्, ऋतवः, षट् च ॥

इति कृष्ण-यजुर्वेदीय-तैत्तिरीय-ब्राह्मणे द्वितीयाष्टके द्वितीयाध्याये तृतीयोऽनुवाकः ॥ ३ ॥

मासाद्यपेक्षया योऽयम् एकविंशः आदित्यः स एषः एतस्मिन् प्रकृते पञ्च-होतृ-मन्त्रे श्रितः ।
</details>


<details><summary>मूलम्</summary>

य ए॒वमे॒तꣵ श्रि॒तम्प्रति॑ष्ठित॒व्ँवेद॑ ।
प्रत्ये॒व ति॑ष्ठति ॥20॥   
</details>

<details open><summary>विश्वास-प्रस्तुतिः</summary>

य ए॒वमे॒तꣵ श्रि॒तम्प्रति॑ष्ठित॒व्ँवेद॒ प्रत्ये॒व ति॑ष्ठति ॥20॥  
</details>

<details><summary>मूलम्</summary>

य ए॒वमे॒तꣵ श्रि॒तम्प्रति॑ष्ठित॒व्ँवेद॒ प्रत्ये॒व ति॑ष्ठति ॥20॥  
</details>

<details><summary>भट्टभास्कर-टीका</summary>

य एवमेतस्मिन् श्रितं प्रतिष्ठितं च यो वेद स प्रतितिष्ठत्येव ॥

इति तैत्तिरीयब्राह्मणे द्वितीयाष्टके द्वितीयप्रपाठके तृतीयोऽनुवाकः ॥  

</details>

<details><summary>सायण-टीका</summary>

तत्-विषयानुष्ठान-युक्तत्वात् । किं च एतस्मिन् मन्त्रे प्रतिष्ठितः तत्-जन्य-फल-भागित्वात् । तम् एतं पञ्च-होतृ-मन्त्रे श्रितं प्रतिष्ठितं च आदित्यं यो वेद स प्रतितिष्ठत्येव ॥

इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयब्राह्मणभाष्ये द्वितीयप्रपाठके तृतीयोऽनुवाकः ॥ ३ ॥ 
</details>
