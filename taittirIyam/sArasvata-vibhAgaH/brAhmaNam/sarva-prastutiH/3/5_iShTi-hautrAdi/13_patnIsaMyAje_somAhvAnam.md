---
title: १३ पत्नीसंयाजे सोमाह्वानम्
unicode_script: devanagari

---
## इष्टिहौत्रम्  
<details open><summary>विश्वास-प्रस्तुतिः</summary>

उ᳓पहूतँ रथन्तरँ᳓ सह᳓ पृथिव्या᳓ ।  
उ᳓प मा रथन्तरँ᳓ सह᳓ पृथिव्या᳓ ह्वयताम् ।   
उ᳓पहूतव्ँ वामदेव्यँ᳓ सहा᳓न्त᳓रिक्षेण ।   
उ᳓प मा वामदेव्यँ᳓ सहा᳓न्त᳓रिक्षेण ह्वयताम् ।  
उ᳓पहूतम्बृह᳓त्सह᳓ दिवा᳓ ।   
उ᳓प मा बृह᳓त्सह᳓ दिवा᳓ ह्वयताम् ।    
उ᳓पहूतास्सप्त᳓ हो᳓त्राः ।   
उ᳓प मा सप्त᳓ हो᳓त्रा ह्वयन्ताम् ।    
उ᳓पहूता धेनु᳓स्सह᳓र्षभा ।  
उ᳓प मा धेनु᳓स्सह᳓र्षभा ह्वयताम् ॥28॥   

उ᳓पहूतो भक्ष᳓स्स᳓खा ।   
उ᳓प मा भक्ष᳓स्स᳓खा ह्वयताम् ।  
उ᳓पहूताँ᳓ (4) हो᳓ ।  
इ᳓डो᳓पहूता ।  
उ᳓पहूते᳓डा ।  
उ᳓पो अस्माँ᳓ इ᳓डा ह्वयताम् ।  

इ᳓डो᳓पहूता ।  
उ᳓पहूते᳓डा ।  
मानवी᳓ घृत᳓पदी मैत्रावरुणी᳓ ।  
ब्र᳓ह्म देव᳓कृतमु᳓पहूतम् ॥29॥   

दै᳓व्या अध्वर्य᳓व उ᳓पहूताः ।  
उ᳓पहूता मनुष्याः᳙ ।  
य᳓ इमय्ँ᳓ यज्ञ᳓म᳓वान् ।  
ये᳓ यज्ञ᳓पत्नीव्ँव᳓र्धान् ।  

उ᳓पहूते द्या᳓वापृथिवी᳓ ।  
पूर्वजे᳓ ऋता᳓वरी ।  
देवी᳓ देव᳓पुत्रे ।  
उ᳓पहूतेयय्ँ᳓य᳓जमाना ।  

इन्द्रा᳓णी᳓वाऽविधवा᳓ ।  
अ᳓दितिरिव सुपुत्रा᳓ ।  
उ᳓त्तरस्यान्देवयज्या᳓यामु᳓पहूता ।  
भू᳓यसि हविष्क᳓रण उ᳓पहूता ।  

दिव्ये᳓ धा᳓मन्नु᳓पहूता ।  
इद᳓म्मे देवा᳓ हवि᳓र्जुषन्तामि᳓ति त᳓स्मिन्नु᳓पहूता ।  
वि᳓श्वमस्याᳶ प्रिय᳓मु᳓पहूतम् ।  
वि᳓श्वस्य प्रिय᳓स्यो᳓पहूतस्यो᳓पहूता ॥30॥   
</details>

<details><summary>मूलम्</summary>

उप॑हूतँ रथन्त॒रँ स॒ह पृ॑थि॒व्या ।  
उप॑ मा रथन्त॒रँ स॒ह पृ॑थि॒व्या ह्व॑यताम् ।   
उप॑हूतव्ँ वामदे॒व्यँ स॒हान्तरि॑क्षेण ।   
उप॑ मा वामदे॒व्यँ स॒हान्तरि॑क्षेण ह्वयताम् ।  
उप॑हूतम्बृ॒हत्स॒ह दि॒वा ।   
उप॑ मा बृ॒हत्स॒ह दि॒वा ह्व॑यताम् ।    
उप॑हूतास्स॒प्त होत्राः॑ ।   
उप॑ मा स॒प्त होत्रा॑ ह्वयन्ताम् ।    
उप॑हूता धे॒नुस्स॒हर्ष॑भा ।  
उप॑ मा धे॒नुस्स॒हर्ष॑भा ह्वयताम् ॥28॥   

उप॑हूतो भ॒क्षस्सखा॑ ।   
उप॑ मा भ॒क्षस्सखा॑ ह्वयताम् ।  
उप॑हू॒ताँ (4) हो ।  
इडोप॑हूता ।  
उप॑हू॒तेडा॑ ।  
उपो॑ अ॒स्माँ इडा॑ ह्वयताम् ।  

इडोप॑हूता ।  
उप॑हू॒तेडा॑ ।  
मा॒न॒वी घृ॒तप॑दी मैत्रावरु॒णी ।  
ब्रह्म॑ दे॒वकृ॑त॒मुप॑हूतम् ॥29॥   

दैव्या॑ अध्व॒र्यव॒ उप॑हूताः ।  
उप॑हूता मनु॒ष्याः॑ ।  
य इ॒मय्ँ य॒ज्ञमवा॑न् ।  
ये य॒ज्ञप॑त्नीव्ँ॒वर्धा॑न् ।  

उप॑हूते॒ द्यावा॑पृथि॒वी ।  
पू॒र्व॒जे ऋ॒ताव॑री ।  
दे॒वी दे॒वपु॑त्रे ।  
उप॑हूते॒यय्ँयज॑माना ।  

इ॒न्द्राणीवा॑ऽविध॒वा ।  
अदि॑तिरिव सुपु॒त्रा ।  
उत्त॑रस्यान्देवय॒ज्याया॒मुप॑हूता ।  
भूय॑सि हवि॒ष्कर॑ण॒ उप॑हूता ।  

दि॒व्ये धाम॒न्नुप॑हूता ।  
इ॒दम्मे॑ दे॒वा ह॒विर्जु॑षन्ता॒मिति॒ तस्मि॒न्नुप॑हूता ।  
विश्व॑मस्याᳶ प्रि॒यमुप॑हूतम् ।  
विश्व॑स्य प्रि॒यस्योप॑हूत॒स्योप॑हूता ॥30॥   
</details>

<details><summary>भट्टभास्कर-टीका</summary>

1अथ पत्नीसंयाजे सोमाह्वानम् - उपहूतं रथन्तरमित्यादि ॥ पूर्वमेव व्याख्याता । यज्ञपत्नीमित्यादि स्त्रीलिङ्गतो विशेषः । गतमन्यत् ॥

इति श्री भट्टभास्करमिश्रविरचिते यजुर्वेदभाष्ये तृतीयेऽष्टके पञ्चमप्रश्ने इष्टिहौत्रं नाम त्रयोदशोऽनुवाकः ॥

प्रश्नश्च समाप्तः ॥  

</details>

<details><summary>सायण-टीका</summary>

([अत्र](/vedAH_yajuH/taittirIyam/sArasvata-vibhAgaH/saMhitA/sarva-prastutiH/2/6/7_iDopAhvAnavidhiH) द्रष्टव्यम्।)

</details>