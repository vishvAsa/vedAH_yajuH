+++
title = "चन्द्रमसाद्य्-उपहोमाः"
+++

<details open><summary>विश्वास-प्रस्तुतिः</summary>

च॒न्द्रम॑से॒ स्वाहा॑ प्रती॒दृश्या॑यै॒ स्वाहा॑ ।  
अ॒हो॒रा॒त्रेभ्य॒स् स्वाहा॑ ऽर्धमा॒सेभ्य॒स् स्वाहा॑ ।  
मासे॑भ्य॒स् स्वाह॒र्तुभ्य॒स् स्वाहा॑ । स॒व्ँव॒त्स॒राय॒ स्वाहा॑
</details>

<details><summary>मूलम्</summary>

च॒न्द्रम॑से॒ स्वाहा॑ प्रती॒दृश्या॑यै॒ स्वाहा॑ ।  
अ॒हो॒रा॒त्रेभ्य॒स् स्वाहा॑ ऽर्धमा॒सेभ्य॒स् स्वाहा॑ ।  
मासे॑भ्य॒स् स्वाह॒र्तुभ्य॒स् स्वाहा॑ । स॒व्ँव॒त्स॒राय॒ स्वाहा॑
</details>


<details open><summary>विश्वास-प्रस्तुतिः</summary>

अह्ने॒ स्वाहा॒ रात्रि॑यै॒ स्वाहा॑ ।  
अति॑मुक्त्यै॒ स्वाहा॑
</details>

<details><summary>मूलम्</summary>

अह्ने॒ स्वाहा॒ रात्रि॑यै॒ स्वाहा॑ ।  
अति॑मुक्त्यै॒ स्वाहा॑
</details>

<details open><summary>विश्वास-प्रस्तुतिः</summary>

उ॒षसे॒ स्वाहा॒ व्यु॑ष्ट्यै॒ स्वाहा॑ । व्यू॒षुष्यै॒ स्वाहा॑ व्यु॒च्छन्त्यै॒ स्वाहा॑ । व्यु॑ष्टायै॒ स्वाहा॑
</details>

<details><summary>मूलम्</summary>

उ॒षसे॒ स्वाहा॒ व्यु॑ष्ट्यै॒ स्वाहा॑ । व्यू॒षुष्यै॒ स्वाहा॑ व्यु॒च्छन्त्यै॒ स्वाहा॑ ।  
व्यु॑ष्टायै॒ स्वाहा॑
</details>


<details open><summary>विश्वास-प्रस्तुतिः</summary>

नक्ष॑त्राय॒ स्वाहो॑देष्य॒ते स्वाहा॑ । उ॒द्य॒ते स्वाहोदि॑ताय॒ स्वाहा॑ ।     
हर॑से॒ स्वाहा॒ भर॑से॒ स्वाहा॑ । भ्राज॑से॒ स्वाहा॒ तेज॑से॒ स्वाहा॑ ।   
तप॑से॒ स्वाहा॑ ब्रह्मवर्च॒साय॒ स्वाहा॑
</details>

<details><summary>मूलम्</summary>

नक्ष॑त्राय॒ स्वाहो॑देष्य॒ते स्वाहा॑ । उ॒द्य॒ते स्वाहोदि॑ताय॒ स्वाहा॑ ।     
हर॑से॒ स्वाहा॒ भर॑से॒ स्वाहा॑ । भ्राज॑से॒ स्वाहा॒ तेज॑से॒ स्वाहा॑ ।   
तप॑से॒ स्वाहा॑ ब्रह्मवर्च॒साय॒ स्वाहा॑
</details>

<details open><summary>विश्वास-प्रस्तुतिः</summary>

सूर्या॑य॒ स्वाहा॒ नक्ष॑त्रेभ्य॒स् स्वाहा॑ । प्र॒ति॒ष्ठायै॒ स्वाहा॑
</details>

<details><summary>मूलम्</summary>

सूर्या॑य॒ स्वाहा॒ नक्ष॑त्रेभ्य॒स् स्वाहा॑ । प्र॒ति॒ष्ठायै॒ स्वाहा॑
</details>

<details open><summary>विश्वास-प्रस्तुतिः</summary>

अदि॑त्यै॒ स्वाहा॑ प्रति॒ष्ठायै॒ स्वाहा॑
</details>

<details><summary>मूलम्</summary>

अदि॑त्यै॒ स्वाहा॑ प्रति॒ष्ठायै॒ स्वाहा॑
</details>

<details open><summary>विश्वास-प्रस्तुतिः</summary>

विष्ण॑वे॒ स्वाहा॑ य॒ज्ञाय॒ स्वाहा॑ । प्र॒ति॒ष्ठायै॒ स्वाहा॑
</details>

<details><summary>मूलम्</summary>

विष्ण॑वे॒ स्वाहा॑ य॒ज्ञाय॒ स्वाहा॑ । प्र॒ति॒ष्ठायै॒ स्वाहा॑
</details>



