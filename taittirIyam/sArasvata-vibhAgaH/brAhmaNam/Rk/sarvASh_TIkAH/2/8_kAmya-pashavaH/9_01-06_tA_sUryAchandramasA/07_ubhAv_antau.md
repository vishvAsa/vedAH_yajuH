+++
title = "07 उभाव् अन्तौ"

+++


<details><summary>मूलम्</summary>

उ॒भावन्तौ॒ परि॑ यात॒ अर्म्या॑ ।   
दि॒वो न र॒श्मीँस्त॑नु॒तो व्य॑र्ण॒वे ।   
उ॒भा भु॑व॒न्ती भुव॑ना क॒विक्र॑तू ।   
सूर्या॒ न च॒न्द्रा च॑रतो ह॒ताम॑ती ।
</details>

<details><summary>सायण-टीका</summary>

**उभावन्तौ** पृथिव्याः पूर्वः पश्चिमश् चेत्य् एताव् अवसान-भागौ **अर्म्या** गत्या **परियातः** परिक्रमणं कुरुतः  
**दिवो न** दिवीव **अर्णवे** समुद्र-समाने ऽन्तरिक्षे **रश्मीन् वितनुतः** प्रसारयतः **भुवना भुवन्ती** लोकान् भावयन्ताव् उत्पादयन्तौ **कविक्रतू** कविर्मेधावी, क्रतुः कर्ता, कवी च तौ क्रतू च कविक्रतू हतामती हता विनाशिता प्राणिनाममतिरन्धकारनिमित्तमज्ञानं याम्यां तौ हतामती **सूर्या न चन्द्रा** सूर्यश्चन्द्रश्चेत्येतावुभौ **चरतः** संचारं कुरुतः ॥
</details>