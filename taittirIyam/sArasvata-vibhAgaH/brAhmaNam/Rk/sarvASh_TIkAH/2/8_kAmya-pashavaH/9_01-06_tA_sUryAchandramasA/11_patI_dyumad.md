+++
title = "11 पती द्युमद्"

+++


<details><summary>मूलम्</summary>

पती॑ द्यु॒मद्वि॑श्व॒विदा॑ उ॒भा दि॒वः ।   
सूर्या॑ उ॒भा च॒न्द्रम॑सा विचक्ष॒णा ॥ 71 ॥  
वि॒श्ववा॑रा वरिवो॒भा वरे॑ण्या ।  
ता नो॑ऽवतम्मति॒मन्ता॒ महि॑व्रता ।
</details>

<details><summary>सायण-टीका</summary>

द्युमत् द्युमन्तौ दीप्तिमन्ताबुभौ देवौ विश्वविदा सर्वज्ञौ दिवः पती द्युलोकस्य पालकौ वर्तेते । सूर्याचन्द्रमसा सूर्याचन्द्रमसेत्येतावुभौ विचक्षणा कुशलौ । विश्ववारा विश्वेषां शत्रूणां निवारयितारौ । **वरिवा** वरिवस्यमानौ सर्वैः परिचर्यमाणावुभौ देवौ वरेण्या वरणीयौ मतिमन्तौ अत्यन्तबुद्धियुक्तौ महिव्रता महता व्रतेन कर्मणा युक्तौ । ईदृशौ तावुभौ नोऽस्मानवतं रक्षतम् ॥
</details>