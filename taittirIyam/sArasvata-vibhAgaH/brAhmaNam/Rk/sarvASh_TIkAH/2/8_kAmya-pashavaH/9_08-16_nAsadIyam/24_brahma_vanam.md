+++
title = "24 ब्रह्म वनम्"

+++


<details><summary>मूलम्</summary>

ब्रह्म॒ वन॒म्ब्रह्म॒ स वृ॒क्ष आ॑सीत् ॥ 76 ॥  
यतो॒ द्यावा॑पृथि॒वी नि॑ष्टत॒क्षुः ।   
मनी॑षिणो॒ मन॑सा॒ विब्र॑वीमि वः ।  
ब्रह्मा॒ध्यति॑ष्ठ॒द्भुव॑नानि धा॒रय॑न् ।
</details>

<details><summary>सायण-टीका</summary>

16अथ नवमीमाह । यदुक्तं मनीषिणां प्रश्नत्रयं तस्याचार्य उत्तरं ब्रूते ।  
यस्माद् वनजन्याद् वृक्षात् द्यावापृथिव्यौ निर्मिते तद्वनस्थानीयं तद्वृक्षस्थानीयं ब्रह्मैव, तस्य सर्वशक्तित्वात् ।  
यस्योत्पाद्यस्य या सामग्र्य्-अपेक्षिता सा सर्वा तस्मिन्विद्यते ।  
तद् एव ब्रह्म सर्वाणि भुवनानि स्वस्मिन् धारयति नियमयति च ।  
हे मनीषिणः आचार्योऽहं मनसा निश्चित्य वः युष्मभ्यं विब्रवीमि विविधमुत्तरं ब्रवीमि ॥
</details>