+++
title = "03 प्रजापते त्वन्"

+++


<details><summary>मूलम्</summary>

प्रजा॑पते॒ त्वन्नि॑धि॒पाᳶ पु॑रा॒णः ।  
दे॒वाना॑म्पि॒ता ज॑नि॒ता प्र॒जाना॑म् ।  
पति॒र्विश्व॑स्य॒ जग॑तᳶ पर॒स्पाः ।   
ह॒विर्नो॑ देव विह॒वे जु॑षस्व ।
</details>

<details><summary>सायण-टीका</summary>

हे प्रजापते त्वं निधिपाः शङ्खपद्मादीनां निधीनां पालकः । पुराणो जगतः स्रष्टृत्वादनादिः । देवानां पिता पालकः । प्रजानां मनुष्यादीनां जनिता उत्पादयिता । विश्वस्य सर्वस्य जगतः पतिः स्वामी । **परस्पाः** अतिशयेन पालयिता । हे देव विशेषेण हूयन्ते देवा अत्रेति विहवो यज्ञस्तस्मिन्विहवे नोऽस्मदीयं हविर्जुषस्व ॥
</details>