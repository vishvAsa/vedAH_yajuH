+++
title = "06 यो राय"

+++


<details><summary>मूलम्</summary>

यो रा॒य ईशे॑ शतदा॒य उ॒क्थ्यः॑ ।   
यᳶ प॑शू॒नाँ र॑क्षि॒ता विष्ठि॑तानाम् ।  
प्र॒जाप॑तिᳶ प्रथम॒जा ऋ॒तस्य॑ ॥ 4 ॥  
स॒हस्र॑धामा जुषताँ ह॒विर्नः॑ ।
</details>

<details><summary>सायण-टीका</summary>

यः प्रजापतिः शतदायः शतसंख्याकधनप्रदः उक्थ्यः स्तुत्यस्सन् राय ईशे धनस्येश्वरो भवति । यश्च प्रजापतिर्विष्ठितानां विविधमवस्थितानां गोमहिषादीनां पशूनां रक्षिता वर्तते । स प्रजापतिः ऋतस्य यज्ञस्य प्रथमजाः प्रथममुत्पादकः सहस्रधामा सहस्रसंख्याकस्थानयुक्तस्सन् नोऽस्मदीयं हविर्जुषताम् ॥
</details>