+++
title = "21 ब्रह्म देवान्"

+++


<details><summary>मूलम्</summary>

ब्रह्म॑ दे॒वान॑जनयत् ।  
ब्रह्म॒ विश्व॑मि॒दञ्जग॑त् ।  
ब्रह्म॑णः क्ष॒त्रन्निर्मि॑तम् ।   
ब्रह्म॑ ब्राह्म॒ण आ॒त्मना॑ ।
</details>

<details><summary>सायण-टीका</summary>

यज्जगत्कारणं ब्रह्म तदेव देवान् इन्द्रादीन् जनयत् । तथैव तद्ब्रह्मान्यदपि विश्वं सर्वमिदं जगत् अजनयत् । ब्रह्मणः सकाशात् क्षत्त्रं निर्मितं क्षत्त्रियजातिर्निर्मिता । यत्परं ब्रह्म तत् आत्मना स्वस्वरूपेणैव ब्राह्मणः अभवत् । अस्ति हि ब्राह्मणशरीरे परब्रह्मण आविर्भावविशेपः । अत एवाध्यापनादावधिक्रियते ॥
</details>