+++
title = "38 तेजस्वद् अस्तु"

+++


<details><summary>मूलम्</summary>

तेज॑स्वदस्तु मे॒ मुख॑म् ।  
तेज॑स्व॒च्छिरो॑ अस्तु मे ।
तेज॑स्वान् वि॒श्वत॑ᳶ प्र॒त्यङ्ङ् ।  
तेज॑सा॒ सम्पि॑पृग्धि मा ।
</details>

<details><summary>सायण-टीका</summary>

मे मम यजमानस्य मुखं तेजोयुक्तमस्तु ।

शिरोऽपि तेजस्वदस्तु ।

हे मन्थ! त्वं तेजस्वान्भूत्वा विश्वतः सर्वस्मात्प्रत्यङ् प्रत्यासन्नस्सन्मां तेजसा संपिपृग्धि संपृक्तं कुरु ॥
</details>