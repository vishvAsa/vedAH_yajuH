+++
title = "04 शन्ते"

+++
<details><summary>मूलम्</summary>

शन्ते॑ अ॒ग्निस्स॒हाद्भिर॑स्तु ।  
शन्द्यावा॑पृथि॒वी स॒हौष॑धीभिः ।  
शम॒न्तरि॑क्षँ स॒ह वाते॑न ते ।  
शन्ते॒ चत॑स्रᳶ प्र॒दिशो॑ भवन्तु ।  


</details>

<details><summary>सायणटीका</summary>

4चतुर्थीमाह - हे कुमार! त्वदर्थमयमग्निः अद्भिः सह शं सुखहेतुरस्तु ॥ द्यावापृथिव्यौ चौषधीभिः सह शं सुखहेतू स्ताम् ॥ अन्तरिक्षं च वातेन सह ते शमस्तु ॥ प्राच्याद्याः प्रकृष्टदिशश्चतस्रोऽपि ते शं भवन्तु ॥॥


</details>

