+++
title = "06 अमोचि"

+++
<details><summary>मूलम्</summary>

अमो॑चि॒ यक्ष्मा॑द्दुरि॒तादव॑र्त्यै ॥26॥  
द्रु॒हᳶ पाशा॒न्निर्ऋ॑त्यै॒ चोद॑मोचि ।  
अहा॒ अव॑र्ति॒मवि॑दत्स्यो॒नम् ।  
अप्य॑भूद्भ॒द्रे सु॑कृ॒तस्य॑ लो॒के ।  


</details>

<details><summary>सायणटीका</summary>

6षष्टीमाह - अयं कुमारो यक्ष्मात् व्याधेः दुरितादिहेतोः पापात् अवर्त्यै वर्तिर्वर्तनं जीवनहेतुः संपत् तद्विपरीतं दारिद्र्यमवर्तिः तस्या अप्यमोचि मुक्तोऽभूत् ॥ तथा निऋऋत्यै राक्षसजातेः द्रुहः द्रोहरूपात्पाशाच्चायं कुमार उदमोचि उत्कर्षेण मुक्तोऽभूत् ॥ अवर्तिं दारिद्र्यं अहाः अहासीः परित्यक्तवान् ॥ स्योनं सुखं अविदत् लब्धवान् ॥ भद्रे कल्याणे सुकृतस्य लोके पुण्यकर्मणः फलभूते स्थाने अप्यभूत् अवस्थितवान् ॥॥


</details>

