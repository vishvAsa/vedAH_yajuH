+++
title = "10 यत्ते सुजाते"

+++
<details><summary>मूलम्</summary>

यत्ते॑ सुजाते हि॒मव॑त्सु भेष॒जम् ।  
म॒यो॒भूश्शन्त॑मा॒ यद्धृ॒दोसि॑ ।  
ततो॑ नो देहि सीबले ।  

</details>

<details><summary>सायणटीका</summary>

10दशमीमाह - सीबलाशब्दः कांचिदोषधिं वल्लीरूपामाचष्टे ॥ सा च हिमवत्सानुषूत्पद्यते ॥ हिमवत्सु पर्वतविशेषेषु सुजाते सुष्ठूत्पन्ने हे ओषधे! ते त्वदीयं यद्भेषजं रोगविनाशमौषधमस्ति ॥ यत् यतस्त्वं हृदो हृदयस्य शंतमा सर्वोपद्रवशमनहेतुः मयोभूः सुखस्य भावयित्री चासि ॥ हे सीबले! एतत्संज्ञके ओषधे! ततस्तादृश्यास्त्वत्सकाशात्तदौषधं नो देहि ॥॥


</details>

