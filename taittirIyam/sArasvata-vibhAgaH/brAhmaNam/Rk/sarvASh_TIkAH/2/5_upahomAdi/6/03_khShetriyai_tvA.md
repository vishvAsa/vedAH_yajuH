+++
title = "03 क्षेत्रियै त्वा"

+++
<details><summary>मूलम्</summary>

क्षे॒त्रि॒यै त्वा॒ निर्ऋ॑त्यै त्वा ।  
द्रु॒हो मु॑ञ्चामि॒ वरु॑णस्य॒ पाशा॑त् ।  
अ॒ना॒गस॒म्ब्रह्म॑णे त्वा करोमि ॥25॥  
शि॒वे ते॒ द्यावा॑पृथि॒वी उ॒भे इ॒मे ।  

</details>

<details><summary>सायणटीका</summary>

3तृतीयामाह - एतस्य मन्त्रजातस्य जातकर्मविषयत्वात्कुमारेऽत्र संबोध्यते ॥ हे कुमार! त्वां क्षेत्रीनामिकाया रक्षोजातेः द्रुहः द्रोहात् मुञ्चामि मुक्तं करोमि ॥ बालोपद्रवकारिणी काचिद्रक्षोजातिः क्षेत्री ॥ तथाऽन्या रक्षोजातिर्निर्ऋतिः तस्या अपि द्रोहात्त्वां मुञ्चामि ॥ तथा वरुणस्य पाशो रोगविशेषः तस्मादपि त्वां मुञ्चामि ॥ ब्रह्म परिबृढाय जातकर्मादिसंस्काराय त्वामनागसं दोषरहितं करोमि ते त्वदर्थं इमे द्यावापृयिव्यावुभे अपि शिवे शान्ते भवेताम् ॥॥


</details>

