+++
title = "09 श्रोत्रेण भद्रमुत"

+++
<details><summary>मूलम्</summary>

श्रोत्रे॑ण भ॒द्रमु॒त शृ॑ण्वन्ति स॒त्यम् ।  
श्रोत्रे॑ण॒ वाच॑म्बहु॒धोद्यमा॑नाम् ।  
श्रोत्रे॑ण॒ मोद॑श्च॒ मह॑श्च श्रूयते ।  
श्रोत्रे॑ण॒ सर्वा॒ दिश॒ आ शृ॑णोमि ।  


</details>

<details><summary>सायणटीका</summary>

9अथ नवमीमाह - यद्भद्रं कल्याणं यच्च सत्यं वचनं तत्सर्वं श्रोत्रेणैव सर्वे शृण्वन्ति ॥ येयं वाक् प्राणिभिर्बहोधोच्यते तां सर्वां वाचमनेन श्रोत्रेन्द्रियेण सर्वो जनः शृणोति ॥ किं च - योऽयं मोदो हर्षविषयो वृत्तान्तो यच्च महः पूजाविषयो वृत्तान्तः स सर्वोऽपि श्रोत्रेणैव श्रूयते ॥ किं च - सर्वा दिशो योऽयं सर्वदिग्विषयो वृत्तान्तः तमप्यहं श्रोत्रेण सर्वत आशृणोनि ॥॥


</details>

