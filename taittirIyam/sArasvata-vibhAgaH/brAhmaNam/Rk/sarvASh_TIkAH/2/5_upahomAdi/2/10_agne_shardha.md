+++
title = "10 अग्ने शर्ध"

+++
<details><summary>मूलम्</summary>

अग्ने॒ शर्ध॑ मह॒ते सौभ॑गाय ।   
तव॑ द्यु॒म्नान्यु॑त्त॒मानि॑ सन्तु ।  
सञ्जा॑स्प॒त्यँ सु॒यम॒मा कृ॑णुष्व ।  
श॒त्रू॒य॒ताम॒भि ति॑ष्ठा॒ महाँ॑सि ॥7॥  


</details>

<details><summary>सायणटीका</summary>

10अथ दशमीमाह -हे अग्ने? अस्माकं महते सौभगाय सौभाग्याय शर्ध उत्सहस्व ॥ तव संबन्धीनि द्युम्नानि उत्तमानि मणिमुक्तादीनि धनान्यस्माकं सन्तु ॥ जास्पत्यं जायापतिभावं सुयमं सुष्ठु नियतं समाकृणुष्व सम्यक् संपादय ॥ शत्रूयतां शात्रवमिच्छतां पुरुषाणां महांसि तेजांसि अभितिष्ठ अभित आक्रामस्व ॥ इदं मन्त्रद्वयमाग्नेये कर्मणि द्रष्टव्यम् ॥ तत्रोत्तरस्य विवाहकर्मण्यपि विनियोगं बोधायन आह – 'अथ तथोपविश्यान्वारब्धायामुपयमनीर्जुहोत्यग्ने शर्ध महते सौभगाय' इति ॥॥

इति तैत्तिरयिब्राह्मणभाष्ये द्वितीयकाण्डे पञ्चमप्रपाठके द्वितीयोऽनुवाकः ॥  
</details>

