+++
title = "07 प्रजापतिᳶ प्रणेता"

+++
<details><summary>मूलम्</summary>

प्र॒जाप॑तिᳶ प्रणे॒ता ।  
बृह॒स्पति॑ᳶ पुरए॒ता ।  
य॒मᳶ पन्थाः᳚ ।  
च॒न्द्रमाः᳚ पुनर॒सुस्स्वाहा᳚ ।  

</details>

<details><summary>सायणटीका</summary>

7सप्तमं यजुराह - योऽयं प्रजापतिः सोऽयं प्रणेता प्रेरकः ॥ योऽयं बृहस्पतिः सोऽयं पुरएता पुरतो गन्ता ॥ योऽयं यमः सोऽयं पन्थाः मार्गपालकः ॥ यस्तु चन्द्रमाः सोऽयं पुनरसुः पुनःपुनर्जायमानः प्राणरूपः ॥ तानेतान्प्रजापत्यादीनुद्दिश्य स्वाहा हुतमिदमस्तु ॥ भूर्भुवस्सुवरित्यादिमन्त्रत्रयस्य विनियोगः सूत्रान्तरेषु मृग्यताम् ॥॥

</details>

