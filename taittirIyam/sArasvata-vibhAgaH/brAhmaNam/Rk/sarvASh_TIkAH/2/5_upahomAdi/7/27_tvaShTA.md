+++
title = "27 त्वष्टा"

+++
<details><summary>मूलम्</summary>

त्वष्टा॑ पशू॒नाम्मि॑थु॒नानाँ॑ रूप॒कृद्रू॒पप॑ती रु॒पेणा॒स्मिन् य॒ज्ञे यज॑मानाय प॒शून्द॑दातु॒ स्वाहा॑ ॥33॥  


</details>

<details><summary>सायणटीका</summary>

17सप्तदशं यजुराह - मिथुनानां स्त्रीपुरुषरूपाणां पशूनां रूपस्य कर्ता त्वष्टा सर्वेषां रूपाणां पालकः ॥ अतोऽस्मिन्यज्ञे यजमानाय समीचीनरूपेण युक्तान्पशून्ददातु ॥ तस्मै त्वष्ट्रे स्वाहा हुतमिदमस्तु ॥ 'अग्निरन्नादः' इत्यादयो दश मन्त्रा मित्रविन्दाख्यायामिष्टावुपहोमार्थाः ॥॥

इति तैत्तिरीयब्राह्मणभाष्ये पञ्चमप्रपाठके सप्तमोऽनुवाकः ॥  
</details>

