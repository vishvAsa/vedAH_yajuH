+++
title = "02 अभिभूतिरहमागमम्"

+++
<details><summary>मूलम्</summary>

अ॒भिभू॑तिर॒हमाग॑मम् ।  
इन्द्र॑सखा स्वा॒युधः॑ ।  
आस्वाशा॑सु दु॒ष्षहः॑ ।  

</details>

<details><summary>सायणटीका</summary>

2द्वितीयामाह - हे अग्ने! अहमागमं त्वत्समीपे समागतोऽस्मि ॥ त्वमप्याशासु दिक्ष्वभिभूतिः वैरितिरस्कारक्षम आस्व उपविश ॥ इन्द्रसखा इन्द्रस्य प्रियः स्वायुधः शोभनैरायुधैरुपेतः दुष्षहः केनापि तिरस्कर्तुमशक्यः ॥ अयं मन्त्रः कस्मिंश्चिदाग्रयणे कर्मण्युपहोमार्थः ॥॥


</details>

