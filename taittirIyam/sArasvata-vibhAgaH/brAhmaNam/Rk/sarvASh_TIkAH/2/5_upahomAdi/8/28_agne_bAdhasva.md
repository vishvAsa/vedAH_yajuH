+++
title = "28 अग्ने बाधस्व"

+++
<details><summary>मूलम्</summary>

अग्ने॒ बाध॑स्व॒ वि मृधो॑ नुदस्व ।  
अपामी॑वा॒ अप॒ रक्षाँ॑सि सेध ।  
अ॒स्मात्स॑मु॒द्राद्बृ॑ह॒तो दि॒वो नः॑ ॥44॥  
अ॒पाम्भू॒मान॒मुप॑ नस्सृजे॒ह ।  


</details>

<details><summary>सायणटीका</summary>

28अष्टाविंशीमाह - हे अग्ने! मृधः शत्रून् विशेषेण बाधस्व ॥ अमीवाः रोगान् अपनुदस्व ॥ रक्षांसि अपसेध अपगमय ॥ अस्मात् दृश्यमानात् समुद्रात् बृहतः समुद्रवदतिप्रौढात् दिवः द्युलोकात् नः अस्मदर्थं अपां भूमानं वृष्टिजलस्य बाहुल्यं सृज उत्पादय ॥ किंच - नः अस्मानपि इह कर्मणि उपसृन संयोजय ॥॥


</details>

