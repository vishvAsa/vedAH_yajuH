+++
title = "31 इन्द्रस्य राधᳶ"

+++
<details><summary>मूलम्</summary>

इन्द्र॑स्य॒ राध॒ᳶ प्रय॑तम्पु॒रु त्मना॑ ।  
तद॑र्करू॒पव्ँवि॒मिमा॑नमेति ।  
द्वाद॑शारे॒ प्रति॑तिष्ठ॒तीद्वृषा॑ ।  

</details>

<details><summary>सायणटीका</summary>

31एकत्रिंशीमाह - इन्द्रस्य राध सर्वकर्मसाधकं यत्सामर्थ्यं तत्पुरु प्रभूतं आत्मना प्रयतं स्वेनैव संपादितं तत्सामर्थ्यमर्कस्वरूपं सूर्यस्वरूपं भूत्वा विमिमानमेति सर्वैः प्राणिभिर्विशेषेण प्रमीयमाणं सत् एति गच्छति संचरतीत्यर्थः ॥ सोऽयमादित्यरूपो वृषा कामाभिवर्षकः इन्द्रः द्वादशारे द्वादशमासरूपैः अरैर्युक्ते संवत्सरचक्रे प्रतितिष्ठतीत् प्रतिष्ठित एव वर्तते ॥॥


</details>

