+++
title = "21 उपावरोह जातवेदᳶ"

+++
<details><summary>मूलम्</summary>

उ॒पाव॑रोह जातवेद॒ᳶ पुन॒स्त्वम् ॥41॥  
दे॒वेभ्यो॑ ह॒व्यव्ँव॑ह नᳶ प्रजा॒नन् ।  
आयु॑ᳶ प्र॒जाँ र॒यिम॒स्मासु॑ धेहि ।  
अज॑स्रो दीदिहि नो दुरो॒णे ।  


</details>

<details><summary>सायणटीका</summary>

21एकविंशीमाह - हे जातवेदः! पुनरपि त्वमुपावरोह अरण्योः सकाशात्भूमाववतर ॥ अवतीर्य च प्रजानन् अस्य देवस्येदं हविरिति प्रकर्षेण जानन् नः अस्मदीयं हव्यं देवेभ्यो वह प्रापय आयुरादिकमस्मासु संपादय ॥ अजस्रः निरन्तरं वर्तमानस्त्वं नः दुरोणे अस्मदीये गृहे दीदिहि दीप्यस्व ॥ एतस्य विनियोगमापस्तम्ब आह - 'उपावरोह जातवेद इति निवर्तमानमभिमन्त्रयते' इति ॥॥


</details>

