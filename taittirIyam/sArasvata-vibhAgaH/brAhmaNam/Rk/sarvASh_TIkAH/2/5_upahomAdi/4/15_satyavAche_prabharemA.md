+++
title = "15 सत्यवाचे प्रभरेमा"

+++
<details><summary>मूलम्</summary>

स॒त्य॒वाचे॒ प्रभ॑रेमा ह॒वीँषि॑ ।  
इ॒मानि॑ ते दुरि॒ता सौभ॑गानि ।  
तेभि॑र्व॒यँ सु॒भगा॑सस्स्याम ॥17॥  


</details>

<details><summary>सायणटीका</summary>

15अथ पञ्चदशीमाह - हे सरस्वति! ते तुभ्यं घृतवत् घृतयुक्तमिदं हव्यं अस्माभिस्संपादितमिति शेषः ॥ सत्यवाचे तस्यै सरस्वत्यै इमानि संपादितानि हवींषि प्रभरेम प्रकर्षेण समर्पयामः ॥ दुरिता यानि यान्यस्माभिः कृतानि तानि सर्वाणि हे सरस्वति! ते प्रसादात् सुभगानि सुकृतानि संपन्नानि ॥ तेभिः तैः सुकृतैः वयं सुभगासः सौभाग्ययुक्ताः स्याम ॥ एते ऋचौ 'सरस्वते सत्यवाचे चरुम्'15 इत्यस्य याज्यानुवाक्ये ॥॥


इति तैत्तिरीयब्राह्मणभाष्ये द्वितीयाष्टके पञ्चमप्रपाठके चतुर्थोऽनुवाकः ॥  
</details>

