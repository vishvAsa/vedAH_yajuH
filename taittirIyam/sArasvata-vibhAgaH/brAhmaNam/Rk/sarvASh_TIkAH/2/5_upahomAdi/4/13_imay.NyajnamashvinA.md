+++
title = "13 इमय्ँयज्ञमश्विना"

+++
<details><summary>मूलम्</summary>

इ॒मय्ँ य॒ज्ञम॒श्विना॑ व॒र्धय॑न्ता ।  
इ॒मौ र॒यिय्ँयज॑मानाय धत्तम् ।  
इ॒मौ प॒शून्र॑क्षताव्ँ वि॒श्वतो॑ नः ।  
पू॒षा न॑ᳶ पातु॒ सद॒मप्र॑यच्छन् ।  


</details>

<details><summary>सायणटीका</summary>

13अथ त्रयोदशीमाह - हे अश्विनौ! इममस्मदीयं यज्ञं वर्धयन्ता वृद्धिं प्रापयन्ताविमौ युवां यजमानाय रयिं धनं धत्तं संपादयतम् ॥ इमौ युवां नः अस्मदीयान् पशून् विश्वतः रक्षतां सर्वतो भयान् पालयतम् ॥ अयं पूषा अप्रयुच्छन् प्रमादमकुर्वन् नोऽस्मदीयं सदं सदः स्थानं पातु ॥ एतच्चोभयम् - 'अश्विभ्यां पूष्णे पुरोडाशं द्वादशकपालं निर्वपति' इत्यस्य याज्यानुवाक्ये ॥॥


</details>

