+++
title = "17 अरण्यानिर्महीयते"

+++
<details><summary>मूलम्</summary>

अ॒र॒ण्या॒निर्म॑हीयते ।  
उ॒त गाव॑ इवादन् ।  
उ॒तो वेश्मे॑व दृश्यते ॥23॥  
उ॒तो अ॑रण्या॒निस्सा॒यम् ।  
श॒क॒टीरि॑व सर्जति ।  

</details>

<details><summary>सायणटीका</summary>

18अष्टादशीमाह - उत अपिच गाव इव यथा ग्रामे गावो गृहेषु वसन्ति तथाऽरण्ये गवयाद्या मृगविशेषा आदन् तृणानि भक्षयन्तो वर्तन्ते ॥ उतो अपिच लतागुल्मादिकं तत्र तत्र वेश्मेव गृह इव दृश्यते ॥ उतो अपिच इयमरण्यानिः सायंकाले वृक्षान्तरालेषु तमसा छन्नेषु शकटी सर्जतीव लक्ष्यते ॥ यथा कृषिकाः सायंकाले धान्यविशेषेः शकटानि पूरयित्वा स्वगृहे समागच्छन्ति एवमत्राप्यहनि वृक्षाग्रेषु दृश्यमानानि फलानि रात्रौ न दृश्यन्ते ॥ तथा सति सर्वाणि फलानि लूत्वा शकटे पूरयित्वा गृहेषु नीतानीति मुग्धानां बालानां प्रतिभासो भवति सोऽयं प्रतिभासोऽत्रारण्यवर्णनार्थमुच्यते ॥॥


</details>

