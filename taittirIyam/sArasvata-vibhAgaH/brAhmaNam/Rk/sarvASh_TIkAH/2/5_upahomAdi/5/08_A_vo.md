+++
title = "08 आ वो"

+++
<details><summary>मूलम्</summary>

आ वो॑ यन्तूदवा॒हासो॑ अ॒द्य ।  
वृष्टिय्ँ॒ये विश्वे॑ म॒रुतो॑ जु॒नन्ति॑ ।  
अ॒यय्ँ यो अ॒ग्निर्म॑रुत॒स्समि॑द्धः ।  
ए॒तञ्जु॑षध्वङ्कवयो युवानः ॥20॥  

</details>

<details><summary>सायणटीका</summary>

8अष्टमीमाह - हे मरुतः! ये विश्वे सर्वे मेधा दृष्टिं जुनन्ति जवेन त्वरया प्रेरयन्ति वो युष्मत्संबन्धिन उदवाहास उदकवाहिनो मेघा अद्यास्मिन्कर्मण्यायन्त्वागच्छन्तु ॥ कवयः! सर्वज्ञाः युवानः! नित्यतरुणाः! मरुतः! यूयं योऽग्निरिह समिद्धस्तमेतं जुषध्वं वृष्ट्यर्थं सेवध्वम् ॥ 'अग्निर्वा इतो वृष्टिमुदीरयति मरुतस्सृष्टान्न यन्ति' इति ब्राह्मणम् ॥॥


</details>

