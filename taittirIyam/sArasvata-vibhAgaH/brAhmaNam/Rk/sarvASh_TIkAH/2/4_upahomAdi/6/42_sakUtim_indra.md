+++
title = "42 सकूतिम् इन्द्र"

+++


<details><summary>मूलम्</summary>

सकू॑तिमिन्द्र॒ सच्यु॑तिम् ।  
सच्यु॑तिञ्ज॒घन॑च्युतिम् ॥54॥  
क॒नात्का॒भान्न॒ आभ॑र ।  
प्र॒य॒फ्स्यन्नि॑व स॒क्थ्यौ᳚ ।
</details>

<details><summary>सायण-टीका</summary>

13अथ त्रयोदशीमाह - हे **इन्द्र**!  
**कनात्काभा** कनकवद् भासमानां रूपवतीं कन्यां **नो**ऽस्मदर्थम् **आभर** आनय ।  
कीदृशीं **सकूतिं** कूतिर् आकूतिः संकल्पस्  
तेन सहितां अस्मास्व् अनुरक्ताम् इत्यर्थः ।  
**सच्युतिं** च्युतिः क्षरणं वीर्यस्यन्दनं तेन सहिताम् ।  
अनुरागातिशयेन हि सहसा वीर्यं स्यन्दति ।  
एतद् एव पुनः **सच्युतिम्** इत्यनूद्य **जघनच्युतिम्** इत्यनेन व्याख्यायते ।  
आहरणे दृष्टान्तः - **सक्थ्यौ प्रयप्स्यन्निव** यथाऽत्यन्तं कामुक ऊरुद्वयं प्रतियब्धुमुद्युक्तोऽत्यन्तादरेण स्त्रियमाहरति तद्वत् ॥
</details>