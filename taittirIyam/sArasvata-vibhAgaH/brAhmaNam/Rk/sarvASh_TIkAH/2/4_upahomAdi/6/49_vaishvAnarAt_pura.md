+++
title = "49 वैश्वानरात् पुर"

+++


<details><summary>मूलम्</summary>

वै॒श्वा॒न॒रात्पु॑रए॒तार॑म॒ग्नेः ॥57॥  
अथे॑ममन्थन्न॒मृत॒ममू॑राः ।  
वै॒श्वा॒न॒रङ्क्षे॑त्र॒जित्या॑य दे॒वाः ।
</details>

<details><summary>सायण-टीका</summary>

19अथैकविंशीमाह - **वैश्वानर**-नामकाद् अस्माद् **अग्नेर्** अन्यं देवं  
**स्पशं** रक्षसां बाधकं **पुर एतारं** देवानां पुरतो गन्तारं न ह्यविदन् देवाः सर्वथा नालभन्त । अथानन्तरम् **अमूरा** अमूढा देवाः **क्षेत्रजित्याय** कर्मानुष्ठानाङ्ग-क्षेत्रजयाय तन्-मार्गजयाय वा **अमृतं** केनाप्यतिरस्कृतं **ईं वैश्वानरम्** इमं वैश्वानराख्यम् अग्निम् **अमन्थन्** अरण्योर्मथितवन्तः ॥
</details>