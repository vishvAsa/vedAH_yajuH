+++
title = "05 ध्रुवा द्यौर्,"

+++


<details><summary>मूलम्</summary>

ध्रु॒वा द्यौर्ध्रु॒वा पृ॑थि॒वी ।
ध्रु॒वव्ँ विश्व॑मि॒दञ्जग॑त् ।
ध्रु॒वा ह॒ पर्व॑ता इ॒मे ।
ध्रु॒वो राजा॑ वि॒शाम॒यम् ।
</details>

<details><summary>सायण-टीका</summary>

21त्रिषु पादेषु दृष्टान्ताः, चतुर्थो दार्ष्टान्तिकः - ध्रुवेत्यादि ॥ द्यौः पृथिवी च ध्रुवा । इदं च विश्वं ध्रुव जगत् आप्रवाहं नित्यं ध्रुवं, बहुकालावस्थायित्वात् । इमे च पर्वताः ध्रुवाः । अयं च विशां मनुष्याणां राजा ध्रुवः । तुल्ययोगोपमैषां, द्युप्रभृतिविषयो राजा भवत्विति यावत् ॥
</details>