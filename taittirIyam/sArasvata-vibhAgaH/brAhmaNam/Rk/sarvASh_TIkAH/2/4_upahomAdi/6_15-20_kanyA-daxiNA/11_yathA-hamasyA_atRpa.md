+++
title = "11 यथाऽहमस्या अतृपँ"

+++


<details><summary>मूलम्</summary>

यथा॒ऽहम॒स्या अतृ॑पँ स्त्रि॒यै पुमा॑न् ।  
यथा॒ स्त्री तृप्य॑ति पुँ॒सि प्रि॒ये प्रि॒या ।  
ए॒वम्भग॑स्य तृप्याणि ॥56॥  
य॒ज्ञस्य॒ काम्य॑ᳶ प्रि॒यः ।
</details>

<details><summary>सायण-टीका</summary>

18अथाष्टादशीमाह - अस्यै अस्यां स्त्रियां विवाहेन लब्धायां स्त्रियां पुमानहं यथाऽतृपं येन प्रकारेण तृप्तोऽस्मि, यथा च प्रिया स्त्री प्रिये पुंसि तृप्यति एवमहं भगस्य तृप्याणि सौभाग्येन तृप्तो भवानि । कीदृशोऽहं? यज्ञभ्य काम्यः यज्ञो हि स्वानुष्ठानाय मां कामयते । अत एव यज्ञस्याहं प्रियः ॥
</details>