+++
title = "89 व्रतानुबिभ्रद्व्रतपा अदाभ्यः"

+++


<details><summary>मूलम्</summary>

व्र॒तानुबिभ्र॑द्व्रत॒पा अदा॑भ्यः ।  
यजा॑ नो दे॒वाँ अ॒जर॑स्सु॒वीरः॑ ।  
दध॒द्रत्ना॑नि सुविदा॒नो अ॑ग्ने ।  
गो॒पा॒य नो॑ जी॒वसे॑ जातवेदः ॥11॥
</details>

<details><summary>सायण-टीका</summary>

30व्रतान्विति ॥ नु क्षिप्रनाम । व्रता व्रतानि कर्माणि क्षिप्राणि बिभ्रत् । व्रतपाः व्रतानां च पालयिता । अदाभ्यः केनचिदप्यहिंस्यः । स त्वमस्मदर्थं देवान् यज । अजरः अविनाशः । सुवीरः शोभनवीरपुरुषः । 'वीरवीर्यौ च' इत्युत्तरपदाद्युदात्तत्वम् । रत्नानि रमणीयानि अस्मासु दधत् सुविदानः सुष्ठु हितमस्माकं जानन् हे! अग्ने! जातवेदः! जातप्रज्ञ! अस्मान् गोपाय रक्ष । जीवसे जीवनार्थम् । 'तुमर्थे सेसेन्' इत्यसेप्रत्ययः ॥

इत्युपहोमभाष्ये प्रथमोऽनुवाकः ॥
</details>