+++
title = "17 अप प्राच"

+++


<details><summary>मूलम्</summary>

अप॒ प्राच॑ इन्द्र॒ विश्वाँ॑ अ॒मित्रा॑न् ॥2॥  
अपापा॑चो अभिभूते नुदस्व ।  
अपोदी॑चो॒ अप॑शूराध॒रा च॑ ऊ॒रौ ।  
यथा॒ तव॒ शर्म॒न्मदे॑म ।
</details>

<details><summary>सायण-टीका</summary>

6अप प्राच इति त्रिष्टुप् ॥ ऊराविति चतुर्थपादादिः हे! इन्द्र! प्राच्यां दिशि स्थितान् विश्वान् अमित्रान् अपनुदस्व नाशय । अपापाचः प्रतीच्यां दिशि स्थितान् अपनुदस्व । हे अभिभूते! अभिभवनशील! हे! शूर! उदीचः उदीच्यां दिशि स्थितान् अपनुदस्व । अधराचः दक्षिणस्यां दिशि स्थितान् अपनुदस्व । गोळाभिप्रायं दक्षिणस्याधरत्वम् । यथा तव ऊरौ उरौ, वर्णव्यत्ययश्छान्दसः । विस्तीर्णे शर्मन् शर्मणि सुखे मदेम इष्टजनैस्सह माद्येम, तथा सर्वान् शत्रूनपनुदस्व ॥
</details>