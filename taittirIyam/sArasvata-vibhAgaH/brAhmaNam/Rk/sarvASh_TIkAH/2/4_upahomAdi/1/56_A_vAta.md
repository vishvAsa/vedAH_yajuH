+++
title = "56 आ वात"

+++


<details><summary>मूलम्</summary>

आ वा॑त वाहि भेष॒जम् ।  
वि वा॑त वाहि॒ यद्रपः॑ ।  
त्वँ हि वि॒श्वभे॑षजः ।  
दे॒वाना॑न्दू॒त ईय॑से ।
</details>

<details><summary>सायण-टीका</summary>

19आ वातेति ॥ हे! वात! वायो! भेषजं यथा भवति तथा आवाहि अस्मान् प्रति सर्वतो वातं कुरु । हे! वात! यद्रपः पापमस्ति तत् विवाहि विश्लिष्य गच्छ । कस्मादेवं त्वमुच्यस इति चेत् - त्वं हि विश्वभेषजः विश्वं कर्म भेषजं यस्य तादृशोसि । एक एव देवानामपि दूत ईयसे । तस्मात्सर्वहितत्वात् उच्यसे ॥
</details>