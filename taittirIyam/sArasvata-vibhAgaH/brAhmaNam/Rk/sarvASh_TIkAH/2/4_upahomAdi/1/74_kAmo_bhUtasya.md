+++
title = "74 कामो भूतस्य"

+++


<details><summary>मूलम्</summary>

कामो॑ भू॒तस्य॒ भव्य॑स्य ।  
स॒म्राडेको॒ विरा॑जति ॥9॥  
स इ॒दम्प्रति॑ पप्रथे ।  
ऋ॒तूनुत्सृ॑जते व॒शी ।
</details>

<details><summary>सायण-टीका</summary>

25कामो भूतस्येत्यनुष्टुप् ॥ कामो देवताविशेषः । भूतस्य अतीतस्य भव्यस्य भविष्यतश्च एक एव संराट् उत्पत्तिहेतुः एको विराजति कारणात्मना एकमेव वस्तु दीप्यते । अत इदं विश्वं भूतभव्यात्मकं भूतेन्द्रियशरीरादिभेदभिन्नं प्रतिपप्रथे स एव कामः प्रत्येकं प्रथयति । ऋतूंश्च कालावयवात् स एव वशी स्वतन्त्रः काम एवोत्सृजते उत्पादयति । ईश्वरस्य इच्छाशक्तिः कामः, यथा - 'सोऽकामयत' इति ॥
</details>