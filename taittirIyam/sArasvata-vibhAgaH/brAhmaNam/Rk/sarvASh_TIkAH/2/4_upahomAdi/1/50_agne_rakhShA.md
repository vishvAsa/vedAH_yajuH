+++
title = "50 अग्ने रक्षा"

+++


<details><summary>मूलम्</summary>

अग्ने॒ रक्षा॑ णो॒ अँह॑सः ॥ 6॥  
प्रति॑ ष्म देव॒ रीष॑तः ।  
तपि॑ष्ठैर॒जरो॑ दह ।
</details>

<details><summary>सायण-टीका</summary>

17अग्ने रक्षेति ॥ हे ! अग्ने ! अस्मान् रक्ष अंहसः पापात् । ‘द्व्यचोतस्तिङः' इति दीर्घत्वम् ! हे! देव! त्वत्प्रसादाद्वयं तस्यांहसः रीषतः, रिषेर्वर्णविकारश्छन्दसः । धात्वन्तरं वा | अस्मान् हिंसितुः तस्य वयमपि प्रतिष्म प्रतिकूला अभिभवितारो भवाम । अल्लोपे लेटि छान्दसं षत्वम् । तदर्थमपि तान् तपिष्ठैः तप्तृतमैः किरणैः दह । अजरः अविनाशस्त्वम् ॥
</details>