+++
title = "86 त्वमग्ने व्रतभृच्छुचिः"

+++


<details><summary>मूलम्</summary>

त्वम॑ग्ने व्रत॒भृच्छुचिः॑ ।  
दे॒वाँ आसा॑दया इ॒ह ।  
अग्ने॑ ह॒व्याय॒ वोढ॑वे ।
</details>

<details><summary>सायण-टीका</summary>

29त्वमग्न इति गायत्रीत्रिष्टुभौ ॥ हे! अग्ने! व्रतभृत् व्रतानां कर्मणां भर्ता । शुचिः शुद्धः । देवान् दानादिगुणयुक्तान् इह अस्मिन् कर्मणि आसादय आवह । दीर्धत्वप्रकृतिभावौ सांहितिकौ छान्दसौ । हव्याय वोढवे, हविर्वोढुं तेभ्यः ॥
</details>