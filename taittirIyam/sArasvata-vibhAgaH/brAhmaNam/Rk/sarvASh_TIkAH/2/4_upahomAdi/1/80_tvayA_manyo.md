+++
title = "80 त्वया मन्यो"

+++


<details><summary>मूलम्</summary>

त्वया॑ मन्यो स॒रथ॑मारु॒जन्तः॑ ।
हर्ष॑माणासो धृष॒ता म॑रुत्वः ।
ति॒ग्मेष॑व॒ आयु॑धा स॒ꣳ॒शिशा॑नाः ।
उप॒प्रय॑न्ति॒ नरो॑ अ॒ग्निरू॑पाः ॥10॥
</details>

<details><summary>सायण-टीका</summary>

27त्वया मन्यो इति ॥ मन्युः देवताविशेषः .। हे! मन्यो! त्वया भीहेतुना सरथं महता रथेन सहितं आरुजन्तः भजन्तः । हर्षमाणासः हृष्यन्तः । व्यत्ययेनात्मनेपदम् । 'आज्जसेरसून्' । धृषता धर्षणशक्त्या इत्थंभूताः । हे! मरुत्वः! मरुत्वन्! तिग्मेषवः निशितायुधाः आयुधा आयुधानि संशिशानाः अग्निरूपाः तदावेशादग्निवज्ज्वलन्तः ईदृशा नरः मनुष्याः उपप्रयन्ति निगृह्य पार्श्वमुपगच्छन्ति । यद्वा - मन्युः दीप्तिः तद्वानिन्द्रो मन्युः । हे! मन्यो! इन्द्र! मरुत्वः मरुद्भिः तद्वान् सरथं समानं रथं आरुजन्तः आरूढवन्तः हर्षमाणासः हृष्टाः तिग्मेषवः आयुधानि संशिशानाः अग्निरूपाः ज्वलन्तः नरो नेतारः मरुतः त्वां उपगच्छन्ति । 'नयतेर्डिच्च' इति ऋप्रत्ययः, टिलोपश्च ॥
</details>