+++
title = "08 अग्ने यो"

+++


<details><summary>मूलम्</summary>

अग्ने॒ यो नो॒ऽभितो॒ जनः॑ ।  
वृको॒ वारो॒ जिघाँ॑सति ॥1॥   
ताँस्त्वव्ँ वृ॑त्रहञ्जहि ।  
वस्व॒स्मभ्य॒माभ॑र ।
</details>

<details><summary>सायण-टीका</summary>

3अग्ने यो न इत्यनुष्टुभौ ॥ हे! अग्ने! यः शत्रुजनः वृको वृकसदृशः अरण्यश्वा यथोपद्रवकारी तथोपद्रवकारीत्यर्थः । अत एव वारः अस्मद्व्यवहारस्य निवारकस्सन् सर्वतोस्मान् जिघांसति हन्तुमिच्छति । हे वृत्रहन्! वैरिघातिन्! अग्ने! तान् वृकसदृशान् जहि मारय । अस्मभ्यं तु वसु धनं आभर संपादय ॥
</details>