+++
title = "44 त्वमग्ने सप्रथा"

+++


<details><summary>मूलम्</summary>

त्वम॑ग्ने स॒प्रथा॑ असि ।  
जुष्टो॒ होता॒ वरे॑ण्यः ।  
त्वया॑ य॒ज्ञव्ँ वित॑न्वते ।
</details>

<details><summary>सायण-टीका</summary>

15त्वमग्न इति गायत्र्यश्चतस्रः ॥ हे ! अग्ने! त्वं सप्रथाः प्रथया सहितः विस्तीर्णोसि । जुष्टः प्रीतः । होता देवानामाह्वाता । वरेण्यः वरणीयः । त्वया यज्ञं वितन्वते विस्तारयन्ति यजमानाः । त्वदृते किंचिन्न वर्तते । तस्मादस्मदभिप्रेतं साधयति ॥
</details>