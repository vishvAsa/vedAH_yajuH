+++
title = "83 मन्युर्भगो मन्युरेवास"

+++


<details><summary>मूलम्</summary>

म॒न्युर्भगो॑ म॒न्युरे॒वास॑ दे॒वः ।  
म॒न्युर्होता॒ वरु॑णो वि॒श्ववे॑दाः ।  
म॒न्युव्ँ विश॑ ईडते देव॒यन्तीः॑ ।  
पा॒हि नो॑ मन्यो॒ तप॑सा॒ श्रमे॑ण ।
</details>

<details><summary>सायण-टीका</summary>

28मन्युर्भग इति ॥ मन्युरेव भगः धनहेतुः । मन्युरेव देवः दानादिगुणयुक्तः आस भवात । भूभावाभावश्छान्दसः । 'उदात्तानुदात्तस्य स्वरितः' इति संहितायां सकारः स्वर्यते । मन्युरेव होता वरुणश्च । विश्ववेदाः विश्वस्य वेदिता । मन्युमेव ईडते स्तुवन्ति । विशो मनुष्याः । देवयन्तीः देवयन्त्यः । देवान् कामयमानः । मन्यौ स्तुते सर्वदेवाः स्तुता भवन्तीति हे! मन्यो! अस्मान् पाहि तपसा श्रमेण । 'अग्नये व्रतपतये पुरोडाशमष्टाकपालं निर्वपेद्य आहिताग्निरश्रु कुर्यात्' इति तस्य याज्यानुवाक्ये ॥
</details>