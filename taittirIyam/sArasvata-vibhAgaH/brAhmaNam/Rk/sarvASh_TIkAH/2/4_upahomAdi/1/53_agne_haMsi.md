+++
title = "53 अग्ने हंसि"

+++


<details><summary>मूलम्</summary>

अग्ने॒ हँसि॒ न्य॑त्रिण॑म् ।  
दीद्य॒न्मर्त्ये॒ष्वा ।  
स्वे क्षये॑ शुचिव्रत ।
</details>

<details><summary>सायण-टीका</summary>

18अग्ने हंसीति । हे! अग्ने ! अत्रिणं रक्षः अदनानिमित्तो मदः अत्रिः तद्वत् रक्षः अत्रिणम् । पामादिलक्षणो नप्रत्ययः । एतत् निहंसि नियमेन नाशय । हन्तेः पञ्चमो लकारः । दीद्यन् दीप्यमान! शुचिव्रत शुद्धस्य कर्मणो निष्पादक! । स्वे क्षये स्वकीये यज्ञगृहे मर्त्येष्वा सर्वेषु मनुष्येष्वपि ॥
</details>