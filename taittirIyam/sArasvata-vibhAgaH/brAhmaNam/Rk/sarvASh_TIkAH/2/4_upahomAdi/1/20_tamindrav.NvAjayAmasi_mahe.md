+++
title = "20 तमिन्द्रव्ँवाजयामसि महे"

+++


<details><summary>मूलम्</summary>

तमिन्द्र॑व्ँवाजयामसि ।  
म॒हे वृ॒त्राय॒ हन्त॑वे ।  
स वृषा॑ वृष॒भो भु॑वत् ।
</details>

<details><summary>सायण-टीका</summary>

7तमिन्द्रमिति गायत्री ॥ तमिन्द्रं वाजयामसि । 'वजि वक्रगतौ' 'इदन्तोमसि' । महे महते वृत्राय । शतुर्वचनोऽयम् । 'गत्यर्थकर्मणि' इति चतुर्थी । महान्तं अस्मच्छत्रुं हन्तवे अस्य वृत्रस्य हननाय । स चेन्द्रो वृषा कामानां वर्षयितृस्वभावः । वृषभः अस्मदभिप्रेतस्य वर्षिता, वृषभवदसह्यो वा । भुवत् भवतु ॥
</details>