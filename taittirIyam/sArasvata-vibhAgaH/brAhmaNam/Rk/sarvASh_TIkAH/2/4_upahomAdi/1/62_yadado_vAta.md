+++
title = "62 यददो वात"

+++


<details><summary>मूलम्</summary>

यद॒दो वा॑त ते गृ॒हे ।  
अ॒मृत॑स्य नि॒धिर्हि॒तः ।  
ततो॑ नो देहि जी॒वसे॑ ।  
ततो॑ नो धेहि भेष॒जम् ।  
ततो॑ नो॒ मह॒ आव॑ह ।
</details>

<details><summary>सायण-टीका</summary>

20यदद इति पङ्क्तिः पञ्चपदा ॥ हे! वात! तव गृहे अमृतस्य निधिः यत् यस्मात् कारणात् अदः असौ निहितः लिङ्गव्यत्ययः । यद्वा - यददः कारणं तव गृहे अमृतस्य निधिः निहित इति । ततः कारणात् ततो वाति ततो वा निधेरादाय नोऽस्मभ्यं देहि जीवसे अस्मान् जीवयितुम् । किंच तत एव वा अस्माकं भेषजं अनिष्टशमनं धेहि अस्मान् स्थापय । किंच तत एव नोऽस्माकं महः महत्त्वं पूजां आवह आनय ॥
</details>