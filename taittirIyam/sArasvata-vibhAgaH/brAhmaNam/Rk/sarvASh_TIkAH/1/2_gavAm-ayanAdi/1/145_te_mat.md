+++
title = "145 ते मत्"

+++


<details><summary>मूलम्</summary>

ते मत् प्रा॒तᳶ प्रज॑निष्येथे ।   
ते मा॒ प्रजा॑ते॒ प्रज॑नयि॒ष्यथः॑ ॥14॥  
प्र॒जया॑ प॒शुभि॑र् ब्रह्म-वर्च॒सेन॑ सुव॒र्गे लो॒के ।
</details>

<details><summary>भट्टभास्कर-टीका</summary>

ते तादृश्यौ युवां प्रातः प्रजनिष्येथे अग्निना वीरेण प्रजावत्यो भविष्यथः । मत् मदर्थं 'सुपां सुलुक्'इति चतुर्थ्या लुक्, हेतौ वा पञ्चमी, मत्तो हेतोः ते प्रजाते अग्निना वीरेण प्रजावत्यौ मा मामपि प्रजादिभिः प्रजनयिष्यथः, स्वर्गे च लोके भागित्वेन ॥
</details>