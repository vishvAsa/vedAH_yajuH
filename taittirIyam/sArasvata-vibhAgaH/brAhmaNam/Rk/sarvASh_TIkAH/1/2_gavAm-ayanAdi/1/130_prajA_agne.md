+++
title = "130 प्रजा अग्ने"

+++


<details><summary>मूलम्</summary>

प्र॒जा अ॑ग्ने॒ सव्ँवा॑सय  ।  
आशा॑श्च प॒शुभि॑स् स॒ह ।  
रा॒ष्ट्राण्य् अ॑स्मा॒ आधे॑हि ।  
यान्य् आस॑न्त् सवि॒तुस् स॒वे ।
</details>

<details><summary>भट्टभास्कर-टीका</summary>

हे अग्ने! अजात्मन् अस्माकं प्रजाः संवासय सम्यक्सुखिताः आवासय आशाः देशः दिग्वासिनश्च संवासयेत्येव । पशुभिस्सह पशूंश्चास्माकं संवासय । राष्ट्राणि जनपदांश्च अस्मै यजमानाय आधेहि विधेयानि कुरु यानि चान्यानि सवितुर्देवस्य सवे प्रेरणायां आसन् सन्ति प्रेरणीयत्वेन वर्तन्ते तानि चास्मा आधेहि । छान्दसो लुङ् 'सवजवौ छन्दसि' हति सदशब्दोऽन्तोदात्तः ॥
</details>