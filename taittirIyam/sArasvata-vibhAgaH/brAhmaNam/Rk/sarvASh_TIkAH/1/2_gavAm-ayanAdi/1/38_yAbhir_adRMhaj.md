+++
title = "38 याभिर् अदृंहज्"

+++


<details><summary>मूलम्</summary>

याभि॒र् अदृँ॑ह॒ज् जग॑तᳶ प्रति॑ष्ठाम् ।   
उ॒र्वीम् इ॒माव्ँ वि॑श्व-ज॒नस्य॑ भ॒र्त्रीम् ।  
ता न॑श् शि॒वाश् शर्क॑रास् सन्तु॒ सर्वाः॑ ।
</details>

<details><summary>भट्टभास्कर-टीका</summary>

जगतो जङ्गमस्य स्थावरस्य च प्रतिष्ठां उर्वीं पृथ्वीं विश्वजनस्य भर्त्रीं धात्रीं इमां प्रजापतिर्धाता अदृंहत् अविचलां स्थापितवान् । ब्राह्मणं च - 'तां शर्कराभिरदृहंत्' इति । ताश्शर्कराः नः अस्माकं शिवाः सुखहेतवः सन्तु । सर्वा अपि याश्चायतनात् गृहीता याश्चान्या याभिश्च पूर्वं पृथिवीमदृंहत् ॥
</details>