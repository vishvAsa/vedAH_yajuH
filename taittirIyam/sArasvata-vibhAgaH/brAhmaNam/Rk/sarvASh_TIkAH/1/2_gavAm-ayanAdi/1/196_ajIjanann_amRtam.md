+++
title = "196 अजीजनन्न् अमृतम्"

+++


<details><summary>मूलम्</summary>

अजी॑जनन्न् अ॒मृत॒म् मर्त्या॑सः ।  
अ॒स्रे॒माण॑न् त॒रणिव्ँ॑ वी॒डु-ज॑म्भम् ।  
दश॒ स्वसा॑रो अ॒ग्रुव॑स् समी॒चीः ।  
पुमाँ॑सञ् जा॒तम् अ॒भि सँर॑भन्ताम् ।
</details>

<details><summary>भट्टभास्कर-टीका</summary>

अजीजनन् अजनयत् अमृतं अमरणं मर्त्यासः मरणधर्माणो मनुष्याः ऋत्विजः । 'आज्जसेरसुक्'। अस्रेमाणं अस्रवणशीलम् । सृ गतिशोषणयोः । अगम्यमशोषणीयं वा । तरणिं तारकं दुःखेभ्यः । वीडुजम्भं दृढजम्भनं दश स्वसारः सहोत्पन्नत्वेन स्वसृकल्पाः अग्रुवः । अङ्गे'कुप्रत्यये नकारलोपे च अग्रुवः । तत एव उलिप्रत्यये अङ्गुलिः । समीचीः समीच्यः सहाञ्चन्त्यः पुमांसं पावनमग्निं जातं अभि संरभन्तां अभितस्संगृह्णन्तु ॥
</details>