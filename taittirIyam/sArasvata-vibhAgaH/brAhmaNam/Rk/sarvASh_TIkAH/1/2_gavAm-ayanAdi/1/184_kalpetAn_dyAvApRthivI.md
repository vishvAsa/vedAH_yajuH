+++
title = "184 कल्पेतान् द्यावापृथिवी"

+++


<details><summary>मूलम्</summary>

कल्पे॑ता॒न् द्यावा॑-पृथि॒वी ।  
कल्प॑न्ता॒म् आप॒ ओष॑धीः ।  
कल्प॑न्ताम् अ॒ग्नय॒ᳶ पृथ॑क् ।  
मम॒ ज्यैष्ठ्या॑य॒ सव्र॑ताः ।
</details>

<details><summary>भट्टभास्कर-टीका</summary>

व्याख्याते चैते अग्निकण्डे 'मधुश्च' इत्यत्र । तत्र प्रथमा - कल्पेतां कल्पयेतां द्यावापृथिव्यौ ।
आपश्च ओषधयश्च कल्पन्तां अग्नयश्च पृथक्कल्पन्तां सव्रताः समानकर्माणः मम ज्यैष्ठ्यार्थमिति ॥

- यथा कुड्यस्यान्तर्दार्ढ्यार्थं काष्ठपाशाणादयः श्लिष्यन्ते तद्वान्मप्राग्निं चिन्वतो यजमानस्य ज्यैष्ठ्यायोत्कर्षार्थमिमे द्यावापृथिव्यौ कल्पेतां स्वोचितमुपकारं संपादयताम् ।  समानं व्रतं कर्म येषां ते सव्रता एकस्मिकर्मण्यवस्थिता आवहनीयाद्यग्नयोऽपि पृथक्कल्पतां स्वस्वोचितव्यापारं संपादयन्तु ।
</details>