+++
title = "149 अनृतात् सत्यम्"

+++


<details><summary>मूलम्</summary>

अनृ॑तात् स॒त्यम् उपै॑मि ।  
मा॒नु॒षाद् देव्य॒म् उपै॑मि ।  
दैवीव्ँ॒ वाचय्ँ॑ यच्छामि ।
</details>

<details><summary>भट्टभास्कर-टीका</summary>

अनृतात् अव्रतत्वादनग्नित्वाद्वा, सत्यं व्रतित्वं अग्निमत्त्वं वा उपैमि मानुषात् मनुष्यमात्रत्वात् दैव्यं देवार्हत्वं उपैमि दैवीं संस्कृतां वाचं यच्छामि मयि दैवीमेव वाचं वदामि, ततोऽवगम्यते सर्वकर्मकाले ब्राह्मणेन नापभाषितव्यमिति ॥
</details>