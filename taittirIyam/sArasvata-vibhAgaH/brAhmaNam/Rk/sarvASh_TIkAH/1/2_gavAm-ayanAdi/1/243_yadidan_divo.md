+++
title = "243 यदिदन् दिवो"

+++


<details><summary>मूलम्</summary>

यदि॒दन् दि॒वो यद॒दᳶ पृ॑थि॒व्याः ।   
सव्ँ॒वि॒दा॒ने रोद॑सी सम्बभू॒वतुः॑ ॥23॥  
तयोः॑ पृ॒ष्ठे सी॑दतु जा॒तवे॑दाः ।   
श॒म्भूᳶ प्र॒जाभ्य॑स् त॒नुवे॑ स्यो॒नः ।
</details>

<details><summary>भट्टभास्कर-टीका</summary>

यदिदं उषाख्यं दिवो यज्ञियं पृथिव्यां वर्तते यस्माद्धेतोः यस्माच्च अदः कृष्णाख्यं पृथिव्या यज्ञियं दिवि चन्द्रमसि च स्थितमभूत् संविदाने पूर्वविश्लेषकाले समयं कुर्वाणे रोदसी द्यावापृथिव्यौ संबभूवतुः । तयोः रोदस्योः पृष्ठे पृष्ठभूते मध्यप्रदेशे आहवनीयाख्ये जातवोदाः सीदतु अधितिष्ठतु । कथंभूतः प्रजाभ्यः षष्ठ्यर्थे चतुर्थी । प्रजानां तनुवे शरीरार्थम् स्योनः सुखकरः । शं भावयतीति क्विप् 'बहुलमन्यत्रापि'इति णिलुक् ॥
</details>

<details><summary>मूलम्</summary>

प्रा॒णन् त्वा॒ऽमृत॒ आ द॑धामि ।  
अ॒न्ना॒दम॒न्नाद्या॑य ।
गो॒प्तार॒ङ्गुप्त्यै॑ ।
</details>