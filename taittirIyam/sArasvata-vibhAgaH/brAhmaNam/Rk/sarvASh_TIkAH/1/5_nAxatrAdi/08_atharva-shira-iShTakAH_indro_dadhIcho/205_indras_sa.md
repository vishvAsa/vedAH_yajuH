+++
title = "205 इन्द्रस् स"

+++


<details><summary>मूलम्</summary>

इन्द्र॒स् स दाम॑ने कृ॒तः ।   
ओजि॑ष्ठ॒स् स बले॑ हि॒तः ।  
द्यु॒म्नी श्लो॒की स सौ॒म्यः॑ ।
</details>

<details><summary>भट्टभास्कर-टीका</summary>

9 इन्द्रस्स इति ॥ स तादृश इन्द्रः अस्मान् **दामने** दमनार्थे दमनकृत्ये वा बन्धने **कृतः** बन्धनयोगैर् वशीकृतकृत्य इत्यर्थः । उत्सादिर्द्रष्टव्यः । किञ्च - इन्द्रः ओजिष्ठः बलवत्तरः अभीतः बले हितः स बलीन्द्रो बले स्थितः द्युम्नी अन्नवान् यशस्वी वा । श्लोको स्तुतिमान् । सौम्य'सोमार्हः । 'तदर्हति'इति यत् । ततश्छान्दसमन्तस्वरितत्वम् । ईदृश इन्द्रो अस्माभिस्स्वीकृत इति ॥
</details>