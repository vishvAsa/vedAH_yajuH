+++
title = "10 यᳶ पावमानीर्"

+++
<details><summary>मूलम्</summary>

यᳶ पा॑वमा॒नीर् अ॒ध्येति॑ ।  
ऋषि॑भि॒स् सम्भृ॑तँ॒ रस॑म् ।  
सर्वँ॒ स पू॒तम॑श्ञाति ।   
स्व॒दि॒तम् मा॑त॒रिश्व॑ना ।   


</details>

<details><summary>भट्टभास्कर-टीका</summary>

10 अथ दशमी - यः पावमानीरित्यनुष्टुप् ॥ 
**यः** पावमानीः पवमानानुवाक-सम्बन्धिनीः 'पवमानस्सुवर्जनः' +++(तै.ब्रा.१-४-८)+++ इत्याद्या ऋचः  
**अध्येति** अधीते पठति - व्यत्ययेन परस्मैपदम् । यद्वा - अध्येति एताः स्मरति - इक् स्मरणे । यद्वा - अध्येति अधिगच्छति जानाति याथात्म्येन ग्रन्थतोऽर्थतश्च - इण् गतौ, गत्यर्थाः बुद्ध्यर्थाः ।  
कीदृशीर् इत्याह -  
**ऋषिभिः** द्रष्टृभिः **संभृतं** संचितं **रसं** सारं मन्त्राणां **सः** सर्वं **पूतं** शोधितं **अश्नाति** **स्वदितं** स्वादुकृतं च अश्नाति **मातरिश्वना** वायुना ।  
तस्याशनीयं सर्वं मातरिश्वा स्वयमेव शोधयति, स्वादु च करोति ॥
</details>

