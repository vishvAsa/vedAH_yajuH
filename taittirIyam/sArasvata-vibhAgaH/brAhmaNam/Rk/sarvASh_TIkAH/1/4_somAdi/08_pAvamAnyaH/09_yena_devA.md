+++
title = "09 येन देवा"

+++
<details><summary>मूलम्</summary>

येन॑ दे॒वा अपु॑नत ।   
येनापो॑ दि॒व्यङ् कशः॑ ।  
तेन॑ दि॒व्येन॒ ब्रह्म॑णा ॥48॥  
इ॒दम् ब्रह्म॑ पुनीमहे ।  


</details>

<details><summary>भट्टभास्कर-टीका</summary>

9 अथ नवमी - येन देवा इत्यनुष्टुप् ॥  
**येन देवा** आत्मानं **अपुनत** अशोधयत् **येन** च **दिव्यं** अप्राकृतं **कशः** गति-स्वभावः - कशेर् गतिकर्मणो ऽसुन् । तादृशीं गतिं आपो ऽपुनत, **तेन दिव्येन** दिवि भवेन **ब्रह्मणा** परिबृढेन पवित्रेण रूपेण **इदं ब्रह्म पुनीमहे** ॥
</details>

