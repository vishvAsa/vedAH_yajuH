+++
title = "94 त्रिवृत्पलाशे दर्भः"

+++


<details><summary>मूलम्</summary>

त्रि॒वृत्प॑ला॒शे द॒र्भः ।  
इया॑न्प्रादे॒शस॑म्मितः ।  
य॒ज्ञे प॒वित्र॒म्पोतृ॑तमम् ।  
पयो॑ ह॒व्यङ्क॑रोतु मे ।
</details>

<details><summary>भट्टभास्कर-टीका</summary>

पलाशे पलाशशाखाविशेषे दर्भः पवित्ररूप आश्रित इति शेषः । कीदृशो दर्भः? त्रिवृत् त्रिगुणः । तद्दर्भस्य परिमाणमियानित्यभिनीय प्रदर्श्यते । प्रादेशसम्मित इति वचनेनापि स्पष्टीक्रियते । तदिदमस्मिन् यज्ञे पवित्रं पोतृतमं हविषां शोधयितृतमं सर्वशोधकातिशयन वर्तमानं इदं मदीय पयः हव्यं हवनार्हं करोतु ॥
</details>