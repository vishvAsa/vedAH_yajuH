+++
title = "42 इह पशवो"

+++


<details><summary>मूलम्</summary>

इ॒ह प॒शवो॑ वि॒श्वरू॑पा रमन्ताम् ।  
अ॒ग्निङ्गृ॒हप॑तिम॒भिसव्ँ॒वसा॑नाः ।  
तान्पूर्व॒ᳶ परि॑गृह्णामि ।  
स्व आ॒यत॑ने मनी॒षया॑ ।
</details>

<details><summary>भट्टभास्कर-टीका</summary>

11इह पशव इति ॥ पूर्वया व्याख्याता । तानिति विशेषः । पशवो गवादयः ॥

- अग्निं गृहपतिं अभि गृहपतिना अग्निना इत्थंभूता रमन्ताम् । 'अभिरभागे' इति इत्थंभूतत्वे कर्मप्रवचनीयत्वम् । संवसानाः तेन सह वसन्त्यः तेन आत्मानं छादयन्त्यो वा तत्स्वामित्वात् ।  
-  तास्सर्वाः पूर्वः प्रथमभाव्यहं परिगृह्णामि अग्नेरनन्तरं स्व आयतने आहवनीये गृह्णामि मनीषया मनस ईशया विशिष्टया प्रज्ञया ॥
</details>