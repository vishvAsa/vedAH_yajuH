+++
title = "97 इमौ प्राणापानौ"

+++


<details><summary>मूलम्</summary>

इ॒मौ प्रा॑णापा॒नौ ।  
य॒ज्ञस्याङ्गा॑नि सर्व॒शः ।  
आ॒प्या॒यय॑न्तौ॒ सञ्च॑रताम् ।  
प॒वित्रे॑ हव्य॒शोध॑ने ।
</details>

<details><summary>भट्टभास्कर-टीका</summary>

26इमौ प्राणापानौ प्राणापानस्थानीये पवित्रे । प्राणापानापेक्षं पुल्लिङ्गत्वम् । यज्ञस्याङ्गानि सर्वशः सर्वाणि आप्याययन्तौ वर्धयन्तौ सञ्चरतां हव्यशोधने उत्पवनादिना हविषां शोधके ॥
</details>