+++
title = "46 अयम्पितृणामग्निः अवाड्ढव्या"

+++


<details><summary>मूलम्</summary>

अ॒यम्पि॑तृ॒णाम॒ग्निः ।  
अवा॑ड्ढ॒व्या पि॒तृभ्य॒ आ ।  
तम्पूर्व॒ᳶ परि॑गृह्णामि ।  
अवि॑षन्नᳶ पि॒तुङ्क॑रत् ।
</details>

<details><summary>भट्टभास्कर-टीका</summary>

अयं पितृणां सम्बन्धी अग्निः, तस्मात्पितृभ्यः हव्यानि आऽवाट् आवहति । वहेः छान्दसे लुङि हलन्तलक्षणायां वृद्धौ इडभावे रूपम् । तमहं पूर्वः परिगृह्णामि । सोऽपि अस्माकं अविषं पथ्यं पितुं अन्नं करत् करोतु । लुङि 'कृमृदृरुहिभ्यः' इत्यङ् ॥  
-  तास्सर्वाः पूर्वः प्रथमभाव्यहं परिगृह्णामि अग्नेरनन्तरं स्व आयतने आहवनीये गृह्णामि मनीषया मनस ईशया विशिष्टया प्रज्ञया ॥
</details>