+++
title = "06 देवा गातुविदः"

+++


<details><summary>मूलम्</summary>

देवा॑ गातुविदः ।  
गा॒तुय्ँ य॒ज्ञाय॑ विन्दत ।  
मन॑स॒स्पति॑ना दे॒वेन॑ ।  
वाता॑द्य॒ज्ञᳶ प्रयु॑ज्यताम् ।
</details>

<details><summary>भट्टभास्कर-टीका</summary>

हे देवाः! देवनशीलाः! धातुविदः! गमनज्ञाः! यज्ञनिर्वहणोपायज्ञाः! यज्ञाय यज्ञनिर्वृत्त्यर्थं गातुं गतिं विन्दत लभध्वम् । मनसस्पतिना मनसोपि पालयित्रा परमात्मना देवेन दीप्तिमता वातात्सर्वपरिस्पन्दाश्रयात् प्राणात् ईश्वरस्य क्रियाशक्तिरूपात् अपादाय यज्ञः प्रयुज्यतां निर्वर्त्यताम् ॥
</details>