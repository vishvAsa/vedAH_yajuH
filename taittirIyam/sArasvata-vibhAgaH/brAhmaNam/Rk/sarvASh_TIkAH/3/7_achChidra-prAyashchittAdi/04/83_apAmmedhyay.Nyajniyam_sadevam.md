+++
title = "83 अपाम्मेध्यय्ँयज्ञियम् सदेवम्"

+++


<details><summary>मूलम्</summary>

अ॒पाम्मेध्य॑य्ँय॒ज्ञिय᳚म् ।  
सदे॑वꣳ शि॒वम॑स्तु मे ॥32॥  
आ॒च्छे॒त्ता वो॒ मा रि॑षम् ।  
जीवा॑नि श॒रद॑श्श॒तम् ।
</details>

<details><summary>भट्टभास्कर-टीका</summary>

22अपां मेध्यमिति ॥ 'तासां यन्मेध्यं यज्ञियं सदेवमासीत् । तदपोदक्रामत् । ते दर्भा अभवन्' इत्युक्तं ब्राह्मणे । तदाह - अपां मेध्यादिरूपं यद्दर्भात्मना परिणतं तदिदं युष्मद्रूपं मम शिवं सुखहेतुरस्तु, हे दर्भाः! युष्माकं आच्छेत्ताऽपि अहं मा रिषं मा नशं अपि तु शरदश्शतं जीवानि ॥
</details>