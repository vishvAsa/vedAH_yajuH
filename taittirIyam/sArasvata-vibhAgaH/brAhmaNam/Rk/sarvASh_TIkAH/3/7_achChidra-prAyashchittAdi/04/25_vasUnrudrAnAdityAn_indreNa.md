+++
title = "25 वसून्रुद्रानादित्यान् इन्द्रेण"

+++


<details><summary>मूलम्</summary>

वसू॑न्रु॒द्राना॑दि॒त्यान् ।  
इन्द्रे॑ण स॒ह दे॒वताः॑ ।  
ताᳶ पूर्व॒ᳶ परि॑गृह्णामि ।  
स्व आ॒यत॑ने मनी॒षया॑ ।
</details>

<details><summary>भट्टभास्कर-टीका</summary>

7वसूनित्यादि ॥ वसून् रुद्रान् आदित्यान् अन्याश्च देवताः इन्द्रेण सह या वर्तन्ते मरुदादयः तास्सर्वाः पूर्वः प्रथमभाव्यहं परिगृह्णामि अग्नेरनन्तरं स्व आयतने आहवनीये गृह्णामि मनीषया मनस ईशया विशिष्टया प्रज्ञया ॥
</details>