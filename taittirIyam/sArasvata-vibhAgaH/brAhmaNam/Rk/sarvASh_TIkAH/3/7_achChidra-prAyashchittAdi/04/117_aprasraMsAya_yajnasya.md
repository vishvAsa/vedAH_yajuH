+++
title = "117 अप्रस्रंसाय यज्ञस्य"

+++


<details><summary>मूलम्</summary>

अप्र॑स्रँसाय य॒ज्ञस्य॑ ।  
उ॒खे उप॑दधाम्य॒हम् ।  
प॒शुभि॒स्सन्नी॑तम्बिभृताम् ।  
इन्द्रा॑य शृ॒तन्दधि॑ ।
</details>

<details><summary>भट्टभास्कर-टीका</summary>

अप्रस्रंसाय अप्रस्रवणार्थं यज्ञस्य यज्ञार्थस्य सान्नाय्यस्य उखे उपदधामि उपस्थापयाम्यहम् । कैमर्थक्येन? पशुभिः सन्नीतं सम्यगुपनीतं यया 'एतदस्मै सन्नयत' इति पूर्वं शृतं दधि च पश्चात्कृतं यथा 'एतदस्मै शृतं कुरुत' एतदस्मै दधि कुरुत'22 इति तादृशं सान्नाय्यं इन्द्रार्थं इमे बिभृतामित्यैदमर्थ्येनोपदधामि ॥
</details>