+++
title = "39 इह प्रजा"

+++


<details><summary>मूलम्</summary>

इ॒ह प्र॒जा वि॒श्वरू॑पा रमन्ताम् ।  
अ॒ग्निङ्गृ॒हप॑तिम॒भिस॒व्ँवसा॑नाः ।  
ताᳶ पूर्व॒ ᳶ परि॑गृह्णामि ॥27॥  
स्व आ॒यत॑ने मनी॒षया᳚ ।
</details>

<details><summary>भट्टभास्कर-टीका</summary>

इह स्थाने निमित्ते प्रजाः विश्वरूपाः पुत्रपौत्रदासादिरूपाः रमन्तां क्रीडन्तु । अग्निं गृहपतिं अभि गृहपतिना अग्निना इत्थंभूता रमन्ताम् । 'अभिरभागे' इति इत्थंभूतत्वे कर्मप्रवचनीयत्वम् । संवसानाः तेन सह वसन्त्यः तेन आत्मानं छादयन्त्यो वा तत्स्वामित्वात् । ताः पूर्व इत्यादि गतम् ॥

-  तास्सर्वाः पूर्वः प्रथमभाव्यहं परिगृह्णामि अग्नेरनन्तरं स्व आयतने आहवनीये गृह्णामि मनीषया मनस ईशया विशिष्टया प्रज्ञया ॥
</details>