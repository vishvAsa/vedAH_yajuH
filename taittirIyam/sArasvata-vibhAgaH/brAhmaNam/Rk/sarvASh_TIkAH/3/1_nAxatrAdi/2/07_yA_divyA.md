+++
title = "07 या दिव्या"

+++
<details><summary>मूलम्</summary>

या दि॒व्या आप॒ᳶ पय॑सा सम्बभू॒वुः ।   
या अ॒न्तरि॑क्ष उ॒त पार्थि॑वी॒र्याः ।  
यासा॑मषा॒ढा अ॑नु॒यन्ति॒ काम॑म् ।   
ता न॒ आप॒श्शँ स्यो॒ना भ॑वन्तु ।  


</details>

<details><summary>भट्टभास्कर-टीका</summary>

7अषाढानाम् - या दिव्या हति ॥ याः दिव्याः दिवि भवाः वर्ष्या आपः पयसा अन्नहेतुना पेयत्नेन वा इत्थंभूताः सम्बभूवुः सम्भवन्ति पयसा मह भवन्ति उत्पद्यन्ते । याः च अन्तरिक्षे सम्भवन्ति । अपि च पार्थिवीः पार्थिव्यश्च । 'पृथिव्या ञाञौ' इत्यञ्प्रत्ययः 'वा छन्दसि' इति पूर्वसवर्णदीर्घत्वम् । यासां अपां कामं इच्छां अषाढाः नक्षत्त्रं अनुयन्ति अनुगच्छन्ति ता आपः स्योनाः सुखरूपाः नः शं सुखहेतवो भवन्तु ॥


</details>

