+++
title = "15 अष्टौ देवा"

+++
<details><summary>मूलम्</summary>

अ॒ष्टौ दे॒वा वस॑वस्सो॒म्यासः॑ ।  
चत॑स्रो दे॒वीर॒जरा॒श्श्रवि॑ष्ठाः ।  
ते य॒ज्ञम्पा॑न्तु॒ रज॑सᳶ प॒रस्ता॑त् ।  
सव्ँ॒व॒त्स॒रीण॑म॒मृतँ॑ स्व॒स्ति ॥18॥  


</details>

<details><summary>भट्टभास्कर-टीका</summary>

15श्रविष्ठानाम् - अष्टाविति ॥ अष्टो वसुनामानः देवाः सोम्याः सोमार्हाः, चतस्रश्च देव्यः श्रविष्ठाः नक्षत्रं, तारकापेक्षं चतुष्ट्वम् । अजराः अविनाशाः । ते वसवः श्रविष्ठाश्च । ते च ता श्च ते, पुंस एकशेषः । यज्ञं इममास्माकीनं पान्तु । रजसः अन्तरिक्षस्य परस्तात् उपरि स्थिताः रजोगुणतो वा रजोगुणापगमादनन्तरमित्यर्थः । संवत्सरीणं संवत्सरभाविनं 'संपरिपूर्वात्ख च' इति खः । अमृतं अमृतत्वं स्वस्ति अविघ्नेन यथा भवति तथा यज्ञं पान्तु ॥


</details>

