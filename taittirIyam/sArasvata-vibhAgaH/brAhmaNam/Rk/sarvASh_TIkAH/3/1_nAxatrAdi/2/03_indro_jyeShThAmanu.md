+++
title = "03 इन्द्रो ज्येष्ठामनु"

+++
<details><summary>मूलम्</summary>

इन्द्रो॑ ज्ये॒ष्ठामनु॒ नक्ष॑त्रमेति ।   
यस्मि॑न्वृ॒त्रव्ँ वृ॑त्र॒तूर्ये॑ त॒तार॑ ॥13॥  
तस्मि॑न्व॒यम॒मृत॒न्दुहा॑नाः ।  
क्षुध॑न्तरेम॒ दुरि॑ति॒न्दुरि॑ष्टिम् ।  



</details>

<details><summary>भट्टभास्कर-टीका</summary>

3ज्येष्ठायाः - इन्द्र इति ॥ ज्येष्ठां नक्षत्रं इन्द्रोऽन्वेति अनुगच्छति । यस्मिन् नक्षत्रे निमित्तभूते वृत्रतुर्ये वृत्रवधार्थे संङ्ग्रामे वृत्रं इन्द्रः ततार आक्रम्य हतवान् । वयमपि तस्मिन् नक्षत्रे निमित्ते अमृतं दुहानाः क्षुधं तरेम नाशयेम । दुरितिं दुरिष्टिं च दुर्यागफलम् ॥


</details>

