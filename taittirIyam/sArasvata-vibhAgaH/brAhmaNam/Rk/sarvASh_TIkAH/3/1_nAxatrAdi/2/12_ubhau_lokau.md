+++
title = "12 उभौ लोकौ"

+++



<details><summary>मूलम्</summary>

उ॒भौ लो॒कौ ब्रह्म॑णा॒ सञ्जि॑ते॒मौ ।  
तन्नो॒ नक्ष॑त्रमभि॒जिद्विच॑ष्टाम् ।  
तस्मि॑न्व॒यम्पृत॑ना॒स्सञ्ज॑येम ।  
तन्नो॑ दे॒वासो॒ अनु॑जानन्तु॒ काम॑म् ।
</details>

<details><summary>भट्टभास्कर-टीका</summary>

12उभौ लोकाविति ॥ इमौ उभौ लोकौ ब्रह्मणा संजिता सहजितौ अभिजिन्महिम्ना । तदभिजित् नक्षत्रं आत्मीयं महिमानं अस्मदर्थं विचष्टां पश्यतु प्रकटयतु । यद्वा - उभौ लोकौ ब्रह्मणा संजितौ यस्मिन्नक्षत्रे, तदभिजिन्नक्षत्रं अस्मान् विचष्टां सानुग्रहं पश्यतु । तस्मात् वयमपि तस्मिन् नक्षत्रे पृतनाः सङ्ग्रामान् संजयेम, तस्माच्च तत् अभिप्रेतं देवा अनुजानन्तु कामं यथेष्टम् ॥


</details>

