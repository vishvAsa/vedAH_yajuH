+++
title = "24 क्षुद्रान्पशून्रक्षतु"

+++


<details><summary>मूलम्</summary>

क्षु॒द्रान्प॒शून्र॑क्षतु रे॒वती॑ नः ।    
गावो॑ नो॒ अश्वाँ॒ अन्वे॑तु पू॒षा ।  
अन्नँ॒ रक्ष॑न्तौ बहु॒धा विरू॑पम् ।  
वाजँ॑ सनुताय्ँ॒यज॑मानाय य॒ज्ञम् ।
</details>

<details><summary>भट्टभास्कर-टीका</summary>

24क्षुद्रानिति ॥ नः क्षुद्रान् अजादीन् पशून् रेवती रक्षतु । नः गावः गाः । आत्वाभावः छान्दसः । अश्वांश्च पूषाऽन्वेतु रक्षतु । तौ द्वावपि अन्नं विरूपं विविधरूपं बहुधा रक्षन्तौ वाजं अन्नवन्तं यज्ञं यजमानाय सनुतां दत्ताम् । षणु दाने ॥


</details>

