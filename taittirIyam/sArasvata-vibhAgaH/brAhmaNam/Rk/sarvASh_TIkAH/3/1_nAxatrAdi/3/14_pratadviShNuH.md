+++
title = "14 प्रतद्विष्णुः"

+++
<details><summary>मूलम्</summary>

प्रतद्विष्णुः॑ ।


</details>

<details><summary>भट्टभास्कर-टीका</summary>

-  मन्त्रः   प्र तद्विष्णु॑स्स्तवते वी॒र्या॑य ।
  मृ॒गो न भी॒मᳵ कु॑च॒रो गि॑रि॒ष्ठाः ।  
  यस्यो॒रुषु॑ त्रि॒षु वि॒क्रम॑णेषु ।
  अधि॑क्षि॒यन्ति॒ भुव॑नानि॒ विश्वा॑ ।

  - टीका   10अथ दशमीमाह - तत्तस्मिन्कर्मणि यजमानानां वीर्यार्थं विष्णुः प्रस्तवते प्रकर्षेण स्तूयते । कुचरो भूमौ वर्तमानो भीमो भयंकरो मृगो न सिंहो यथोर्ध्वमुत्प्लुत्य गिरिष्ठाः पर्वतस्थो भवति, तथा यस्य विष्णोः पूर्वं वामनस्य पश्चात्त्रिविक्रमत्वं गच्छत उरुषु विस्तीर्णेषु त्रिषु विक्रमणेषु विश्वा भुवनानि सर्वे लोका अधिक्षियन्ति आधिक्येन निवसन्ति । स विष्णुः स्तूयत हति पूर्वत्रान्वयः ॥


</details>

