+++
title = "14 ये रोचने"

+++



<details><summary>मूलम्</summary>

ये रो॑च॒ने सूर्य॒स्यापि॑ स॒र्पाः ।   
ये दिव॑न्दे॒वीमनु॑ स॒ञ्चर॑न्ति ।  
येषा॑माश्रे॒षा अ॑नु॒यन्ति॒ काम॑म्   
तेभ्य॑स्स॒र्पेभ्यो॒ मधु॑मज्जुहोमि ।   


</details>

<details><summary>भट्टभास्कर-टीका</summary>

14ये रोचन इति ॥ ये सर्पाः सूर्यस्यापि रोचने मण्डले नियुक्ताः वसन्ति । ये च दिवं देवीं द्योतनवतीं अनुसंचरन्ति अनुव्याप्य संचरन्ति । येषां च कामं इच्छां आश्रेषा अनुयन्ति अनुसरन्ति । तेभ्यस्सर्पेभ्यः साश्रेषेभ्यः इदं मधुमत् मधुररसवत् हविः जुहोमि ॥


</details>

