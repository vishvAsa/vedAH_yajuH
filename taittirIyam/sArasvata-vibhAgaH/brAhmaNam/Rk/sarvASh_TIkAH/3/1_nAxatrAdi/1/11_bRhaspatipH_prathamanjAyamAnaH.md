+++
title = "11 बृहस्पतिᳶ प्रथमञ्जायमानः"

+++
<details><summary>मूलम्</summary>

बृह॒स्पति॑ᳶ प्रथ॒मञ्जाय॑मानः ।   
ति॒ष्य॑न्नक्ष॑त्रम॒भिसम्ब॑भूव ।  
श्रेष्ठो॑ दे॒वाना॒म्पृत॑नासु जि॒ष्णुः ।    
दिशोऽनु॒ सर्वा॒ अभ॑यन्नो अस्तु ।  

</details>

<details><summary>भट्टभास्कर-टीका</summary>

11तिष्यस्य - बृहस्पतिरिति ॥ जायमानः तिष्यं नक्षत्त्रं प्रथमं प्रधानमभिलक्ष्य सम्बभूव । लक्षणहेत्वोः कर्मप्रवचनीयत्वात् द्वितीया । पृतनासु सङ्ग्रामेषु । दिशोऽनु सर्वासु दिक्षु अभयहेतुरस्तु । हेतौ कर्मप्रवचनम् ॥


</details>

