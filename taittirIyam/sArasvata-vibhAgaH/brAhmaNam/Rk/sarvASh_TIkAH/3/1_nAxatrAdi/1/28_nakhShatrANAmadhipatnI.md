+++
title = "28 नक्षत्राणामधिपत्नी"

+++


<details><summary>मूलम्</summary>

नक्ष॑त्राणा॒मधि॑पत्नी॒ विशा॑खे ।   
श्रेष्ठा॑विन्द्रा॒ग्नी भुव॑नस्य गो॒पौ ॥11॥  
विषू॑च॒श्शत्रू॑नप॒ बाध॑मानौ ।  
अप॒ क्षुध॑न्नुदता॒मरा॑तिम् ।  


</details>

<details><summary>भट्टभास्कर-टीका</summary>

28नक्षत्राणामिति ॥ नक्षत्राणां मध्ये अधिपत्नी अधिकं पालयित्र्यौ विशाखे नक्षत्रं, तद्देवते इन्द्राग्नी श्रेष्ठौ प्रशस्यतमौ भुवनस्य भूतजातस्य गोपौ गोपयितारौ अतोऽस्माकं विषूचः विष्वग्गतान् इतश्चेतश्च पलायितान् अपबाधमानौ पीडयन्तौ अस्माकं क्षुधं अरातिं शत्रुस्थानीयाम् । यद्वा - क्षुधं अरातिं चापनुदताम् ॥


</details>

