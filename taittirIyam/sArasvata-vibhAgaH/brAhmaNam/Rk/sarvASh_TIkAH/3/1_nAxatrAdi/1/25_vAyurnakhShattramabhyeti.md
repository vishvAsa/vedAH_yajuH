+++
title = "25 वायुर्नक्षत्त्रमभ्येति"

+++
<details><summary>मूलम्</summary>

वा॒युर्नक्ष॑त्त्रम॒भ्ये॑ति॒ निष्ट्या॑म् ।  
ति॒ग्मशृ॑ङ्गो वृष॒भो रोरु॑वाणः ।  
स॒मी॒रय॒न्भुव॑ना मात॒रिश्वा॑ ।  
अप॒ द्वेषाँ॑सि नुदता॒मरा॑तीः ॥10॥  



</details>

<details><summary>भट्टभास्कर-टीका</summary>

25स्वातेः - वायुरिति ॥ निष्ट्या स्वातीनक्षत्रं वायुः अभ्येति अभिगच्छति । तिग्मगृङ्गः तीक्ष्णातेजाः वृषभः वर्षिता रोरुवाणः शब्दायमानः । यङ्लुगन्ताद्व्यत्ययेनात्मनेपदम् । भुवनानि भूतजातानि समीरयन् समन्तात् प्रेरयन् मातरिश्वा विश्वं मातीति विश्वमातर्याकाशे श्रयति वर्धते नः द्वेषांसि द्वेष्याणि अरातीः अदातॄंश्च । लिङ्गव्यत्ययः । अपनुदतां नाशयतु ॥


</details>

