+++
title = "08 हेती रुद्रस्य"

+++



<details><summary>मूलम्</summary>

हे॒ती रु॒द्रस्य॒ परि॑ णो वृणक्तु ।  
आ॒र्द्रा नक्ष॑त्रञ्जुषताँ ह॒विर्नः॑ ॥3॥  
प्र॒मु॒ञ्चमा॑नौ दुरि॒तानि॒ विश्वा॑ ।  
अपा॒घशँ॑सन्नुदता॒मरा॑तिम् ।  

</details>

<details><summary>भट्टभास्कर-टीका</summary>

8हेती रुद्रस्येति ॥ रुद्रायुधं नः परितो वृणक्तु वर्जयतु । नः हविर्जुषतां सेवताम् । अथ तौ रुद्र आर्द्रा च उभौ विश्वानि दुरितानि प्रमुञ्चमानौ । अघशंसं पापरुचिम् । यद्वा - मम पापशंसिनमरातिं अपनुदतां विशेषेण नाशयताम् ॥


</details>

