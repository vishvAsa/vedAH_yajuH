+++
title = "17 गवाम्पतिᳶ फल्गुनीनामसि"

+++
<details><summary>मूलम्</summary>

गवा॒म्पति॒ᳶ फल्गु॑नीनामसि॒ त्वम् ।  
तद॑र्यमन्वरुण मित्र॒ चारु॑ ।  
तन्त्वा॑ व॒यँ स॑नि॒तारँ॑ सनी॒नाम् ।  
जी॒वा जीव॑न्त॒मुप॒सव्ँ वि॑शेम ।  
</details>

<details><summary>भट्टभास्कर-टीका</summary>

17फल्गुन्योः - वां पतिरिति ॥ गवां गोमतीनां फल्गुनीनां फल्गुन्योश्च नक्षत्रस्य पतिः स्वामी त्वमसि । यद्वा - फल्पुन्योः देवताभूतः गवां उदकानां गवामेव वा पतिः पालयिता असि । 'फल्गुनीप्रोष्ठपदानां च नक्षत्रे' इति बडुवचनम् । यस्मादेवं तस्मात् हे अर्यमन्! वरुण! वारक! दुरितानां, हे मित्र! प्रमितेरपि त्रायक! तं तादृशं त्वां सनितारं संविभक्तारं सनीनां धनानां जीवन्तं नित्यजीविनं वयं जीवाः सम्यक् जीवन्तः चारु शोभनं उपसंविशेम उपसंप्राप्नुयाम ॥
</details>

