+++
title = "30 पृथ्वी सुवर्चा"

+++
<details><summary>मूलम्</summary>

पृ॒थ्वी सु॒वर्चा॑ युव॒तिस्स॒जोषाः᳚ ।  
पौ॒र्ण॒मा॒स्युद॑गा॒च्छोभ॑माना ।  
आ॒प्या॒यय॑न्ती दुरि॒तानि॒ विश्वा᳚ ।  
उ॒रुन्दुहा॒य्ँयज॑मानाय य॒ज्ञम् ॥12॥  



</details>

<details><summary>भट्टभास्कर-टीका</summary>

30पृथ्वीति ॥ पृथ्वी विस्तीर्णा सुवर्चाः शोभनन्दीप्तिः युवतिः मिश्रिणी सजोषाः समानप्रीतिः अस्माभिः सर्वाभिर्वा प्रजाभिः पौर्णमासी तिथिः उदगात् उदेति उच्छ्रितिमागच्छति । शोभमाना आप्याययन्ती वर्धयन्ती विश्वानि दुरितानि दुरितवन्ति दुर्गतिनिवारणेनाप्याययन्ती सा यजमानाय उरुं विस्तीर्णं यज्ञं दुहां दुग्धाम् । 'लोपस्त आत्मने पदेषु' इति तलोपः ॥

इति तैत्तिरीयब्राह्मणे तृतीयाष्टके प्रथमप्रपाठके प्रथमोऽनुवाकः ॥  
</details>

