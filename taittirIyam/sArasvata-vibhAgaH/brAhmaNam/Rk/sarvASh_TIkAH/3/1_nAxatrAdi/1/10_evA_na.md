+++
title = "10 एवा न"

+++


<details><summary>मूलम्</summary>

ए॒वा न दे॒व्यदि॑तिरन॒र्वा ।   
विश्व॑स्य भ॒र्त्री जग॑तᳶ प्रति॒ष्ठा ।  
पुन॑र्वसू ह॒विषा॑ व॒र्धय॑न्ती ।   
प्रि॒यन्दे॒वाना॒मप्ये॑तु॒ पाथः॑ ॥4॥  


</details>

<details><summary>भट्टभास्कर-टीका</summary>

10एवा नेति ॥ नकारः समुच्चये । एव? सांप्रतिकः एवं च, अयनशीला वा अदितिः देवी पृथिवी देवमाता वा शैलकन्या वा । 'अदितिः शैलकन्यायां पृथिव्यां देवमातरि' इत्यभिधानम् । अत्र अदितिशब्दो रुद्राणीवचनः । पूर्वनक्षत्रं रौद्रं, तयोरुभयोस्साहचर्यात् । अनर्वा अपापा अप्रच्युतिर्वा । यद्वा - सप्तम्या आकारः । एवा अयने अनर्वा अवद्यरहिता विश्वस्य भर्त्री धारयित्री पुनर्वसू नक्षत्रं आत्मानं च हविषा वर्धयन्ती पाथः अन्नरूपं हविः अप्येतु प्राप्नोतु । 'पाथसी सलिलोदनौ' इत्यभिधानम् ॥


</details>

