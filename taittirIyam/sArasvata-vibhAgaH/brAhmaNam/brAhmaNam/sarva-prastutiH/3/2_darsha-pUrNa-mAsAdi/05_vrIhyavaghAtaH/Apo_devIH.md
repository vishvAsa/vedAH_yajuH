+++
title = "आपो देवीः"

+++

<details open><summary>विश्वास-प्रस्तुतिः</summary>

"आपो॑ देवीर् अग्रे-पुवो अग्रे-गुव॒" इत्य् आ॑ह ।  
रू॒पम् ए॒वासा॑म् ए॒तन् म॑हि॒मानव्ँ॒ व्याच॑ष्टे ।  
</details>

<details><summary>मूलम्</summary>

"आपो॑ देवीरग्रेपुवो अग्रेगुव॒" इत्या॑ह ।  
रू॒पमे॒वासा॑मे॒तन्म॑हि॒मान॒व्व्ँयाच॑ष्टे ।  
</details>

<details><summary>भट्टभास्कर-टीका</summary>

3आपो देवीरिति उन्महयन्नुपोत्तिष्ठति ॥ अस्य मन्त्रस्य एतत्स्वरूपमेव आसां अपां महिमानं देवनशीलत्वादिकं व्याचष्टे न व्याख्येयं किंचित् ।
</details>

<details><summary>सायण-टीका</summary>

ततोऽत्र किंचिद्ध्याख्येयं नास्तीत्याह — “आपो देवीरग्रेपुवो अग्रेगुव इत्याह। रूपमेवाऽऽसा मेतन्महिमानं व्याचष्टे” (ब्रा. का. ३ प्र. २ अ. ५) इति।   

__________________________________________________

ततः पूर्वमापो देवीरित्ययमुदकाभिमन्त्राणमन्त्र आम्नातव्य इत्यभिप्रेत्य पूर्ववद्व्याचष्टे — “आपो देवीरग्रे पुवो अग्रेगुव इत्याह। रूपमेवाऽऽसामेतन्महिमानं व्याचष्टे। 
</details>

<details open><summary>विश्वास-प्रस्तुतिः</summary>

"अग्र॑ इ॒मय्ँ य॒ज्ञन् न॑य॒ताग्रे॑ य॒ज्ञप॑ति॒म्" इत्य् आ॑ह ।  
अग्र॑ ए॒व य॒ज्ञन् न॑यन्ति ।  
अग्रे॑ य॒ज्ञ-प॑तिम् ॥37॥
</details>

<details><summary>मूलम्</summary>

"अग्र॑ इ॒मय्ँ य॒ज्ञन्न॑य॒ताग्रे॑ य॒ज्ञप॑ति॒""मित्या॑ह ।  
अग्र॑ ए॒व य॒ज्ञन्न॑यन्ति ।  
अग्रे॑ य॒ज्ञप॑तिम् ॥37॥
</details>


<details><summary>सायण-टीका</summary>

मध्यमभागे प्रार्थितं कार्यमापो नोपेक्षन्त इत्याह — “अग्र इमं यज्ञं नयताग्रे यज्ञपतिमित्याह। अग्र एव यज्ञ नयन्ति। अग्रे यज्ञपतिम्” (ब्रा. का. ३ प्र. २ अ. ५) इति।  
_________________________________________________
अग्र इमं यज्ञं नयताग्रे यज्ञपतिमित्याह। अग्र एव यज्ञं नयन्ति। अग्रे यज्ञपतिम्। 
</details>

<details open><summary>विश्वास-प्रस्तुतिः</summary>

"यु॒ष्मान् इन्द्रो॑ऽवृणीत वृत्र॒-तूर्ये॑  
यू॒यम् इन्द्र॑म् अवृणीध्वव्ँ वृत्र॒-तूर्य॒" इत्या॑ह ।  
वृ॒त्रँ ह॑ हनि॒ष्यन्न् इन्द्र॒ आपो॑ वव्रे +++(फेनैर् जघानेति पुराणम्)+++।  
आपो॒ हेन्द्रव्ँ॑ वव्रिरे ।  
सं॒ज्ञाम् ए॒वासा॑म् ए॒तथ् +++(वरणीयत्वम्, यत्)+++ सामा॑नव्ँ॒ व्याच॑ष्टे ।
</details>

<details><summary>मूलम्</summary>

"यु॒ष्मानिन्द्रो॑ऽवृणीत वृत्र॒तूर्ये॑ यू॒यमिन्द्र॑मवृणीध्वव्ँवृत्र॒तूर्य॒" इत्या॑ह ।  
वृ॒त्रँ ह॑ हनि॒ष्यन्निन्द्र॒ आपो॑ वव्रे ।  
आपो॒ हेन्द्रव्ँ॑वव्रिरे ।  
सं॒ज्ञामे॒वासा॑मे॒तत्सामा॑नव्ँ॒ व्याच॑ष्टे ।
</details>

<details><summary>भट्टभास्कर-टीका</summary>

संज्ञामेवेति ।  
आसां इन्द्रेण यत्सामानं समानत्वं वरणीयत्वं एतदेव आसां संज्ञा । 'देवीः' इत्यादिकां बुद्धिसंश्लेषं वा व्याचष्टे ।  
अ-तादृग्-गुणत्वे इन्द्रेणावरणीयत्वात् । समान-शब्दः उद्गात्रादिर् द्रष्टव्यः ॥
</details>

<details><summary>सायण-टीका</summary>

ब्राह्मणान्तरप्रसिद्धं परस्परसापेक्षत्वमेवं तृतीयभागे दर्शयतीत्याह — “युष्मानिन्द्रोऽवृणीत वृत्रतूर्ये यूयमिन्द्रमवृणीध्वं वृत्रतूर्य इत्याह। वृत्रँ ह हनिष्यन्निन्द्र आपो वव्रे। आपो हेन्द्रं वव्रिरे। संज्ञामेवाऽऽसामेतत्सामानं व्याचष्टे” (ब्रा. का. ३ प्र. २ अ. ५) इति। आपो वव्र इति च्छान्दसो दीर्घः। वृत्राद्भीतायेन्द्राय प्रजापतिर्वज्रमद्भिः प्रक्षाल्य ददावित्यसाविन्द्रस्योदकापेक्षत्वप्रसिद्धिर्वृत्रँ हेतिशब्देन सूच्यते।  
______________________________________________

युष्मानिन्द्रोऽवृणीत वृत्रतूर्ये यूयमिन्द्रमवृणीध्वं वृत्रतूर्य इत्याह। वृत्रँ हनिष्यन्निन्द्र आपो वर्वे। आपो हेन्द्रं विव्रिरे। संज्ञामेवाऽऽसामेतत्सामानं व्याचष्टे। 
</details>

<details open><summary>विश्वास-प्रस्तुतिः</summary>

"प्रोक्षि॑ता॒स् स्थे"त्य् आ॑ह ।  
तेनाप॒ᳶ प्रोक्षि॑ताः ।
</details>

<details><summary>मूलम्</summary>

"प्रोक्षि॑ता॒स्स्थे"त्या॑ह ।  
तेनाप॒ᳶ प्रोक्षि॑ताः ।
</details>

<details><summary>भट्टभास्कर-टीका</summary>

4प्रोक्षितास्स्थेति प्रोक्षणीप्रोक्षणम् ॥  
तेनाप इति 'प्रोक्षितास्स्थ' इति वचनादेव आपः प्रोक्षिता भवन्ति,  
न त्व् अन्याभिरद्भिः प्रोक्षणम् । उक्तं च 'ब्रह्मणेति ब्रूयात्' इति ॥
</details> 

<details><summary>सायण-टीका</summary>

मन्त्रपाठ एवापां प्रोक्षणमित्याह — “प्रोक्षिताः स्थेत्याह। तेनाऽऽपः प्रोक्षिताः” (ब्रा. का. ३ प्र. २ अ. ५) इति।  
__________________________________________

प्रोक्षिताः स्थेत्याह। तेनाऽऽपः प्रोक्षिताः” (ब्रा. का. ३ प्र. ३ अ. ६) इति।
</details>
