+++
title = "पि॒तृभ्य॑स् स्वधा॒विभ्य॑स्"
+++
<details open><summary>विश्वास-प्रस्तुतिः</summary>

पि॒तृभ्य॑स् स्वधा॒विभ्य॑स् स्व॒धा नमः॑ ।  
पि॒ता॒म॒हेभ्य॑स् स्वधा॒विभ्य॑स् स्व॒धा नमः॑ ।  
प्रपि॑तामहेभ्यस् स्वधा॒विभ्य॑स् स्व॒धा नमः॑ ।
</details>

<details><summary>मूलम्</summary>

पि॒तृभ्य॑स्स्वधा॒विभ्य॑स्स्व॒धा नमः॑ ।  
पि॒ता॒म॒हेभ्य॑स्स्वधा॒विभ्य॑स्स्व॒धा नमः॑ ।  
प्रपि॑तामहेभ्यस्स्वधा॒विभ्य॑स्स्व॒धा नमः॑ ।
</details>

<details><summary>सायण-टीका</summary>

स्वधाकारस्तृप्तिहेतुरेषामस्तीति ते स्वधाविनः तादृशेभ्यः पितृभ्यः स्वधा पयश्शेषोऽयं समर्पितः तथा तेभ्यो नमस्कारोऽस्तु एवं पितामहप्रपितामहयोर्योजनीयम् ।
</details>

<details open><summary>विश्वास-प्रस्तुतिः</summary>

अक्ष॑न्पि॒तरः॑ ॥10॥  
अमी॑मदन्त पि॒तरः॑ ।  
अती॑तृपन्त पि॒तरः॑ ।  
अमी॑मृजन्त पि॒तरः॑ ।  
पित॑र॒श्शुन्ध॑ध्वम् ।
</details>

<details><summary>मूलम्</summary>

अक्ष॑न्पि॒तरः॑ ॥10॥  
अमी॑मदन्त पि॒तरः॑ ।  
अती॑तृपन्त पि॒तरः॑ ।  
अमी॑मृजन्त पि॒तरः॑ ।  
पित॑र॒श्शुन्ध॑ध्वम् ।
</details>

<details><summary>सायण-टीका</summary>

एते पितरोऽक्षन् भुक्तवन्तः । भुक्त्वा चास्मानमीमदन्त संतुष्टान् कुर्वन्तः । अतीतृपन्त तृप्तियुक्तान् कुर्वन्तः । अमीमृजन्त शोधितवन्तः । हे पितरः! यूयमपि शुन्धध्वं शुद्धा भवत ॥
</details>
