+++
title = "वसवस् त्वा रुद्रैः"
+++

<details><summary>भास्करोक्त-विनियोगः</summary>

8सञ्चितमग्रिं आज्येन प्रोक्षति - वसवस्त्वेत्यादिभिः ॥
</details>

<details><summary>मूलम् (संयुक्तम्)</summary>

वस॑वस्त्वा रु॒द्रैᳶ पु॒रस्ता॑त्पान्तु पि॒तर॑स्त्वा य॒मरा॑जानᳶ पि॒तृभि॑र्दक्षिण॒तᳶ पा॑न्त्वादि॒त्यास्त्वा॒ विश्वै॑र्दे॒वैᳶ प॒श्चात्पा॑न्तु द्युता॒नस्त्वा॑ मारु॒तो म॒रुद्भि॑रुत्तर॒तᳶ पा॑तु [40]  
दे॒वास्त्वेन्द्र॑ज्येष्ठा॒ वरु॑णराजानो॒ऽधस्ता॑च्चो॒परि॑ष्टाच्च पान्तु॒
</details>

<details open><summary>विश्वास-प्रस्तुतिः</summary>

**वस॑वस्** त्वा रु॒द्रैᳶ **पु॒रस्ता॑त्** पान्तु।  
**पि॒तर॑स्** त्वा य॒म-रा॑जानᳶ पि॒तृभि॑र् **दक्षिण॒तᳶ** पा॑न्तु।  
**आदि॒त्यास्** त्वा॒ विश्वै॑र् दे॒वैᳶ **प॒श्चात्** पा॑न्तु।  
द्युता॒नस् त्वा॑ **मारु॒तो** म॒रुद्भि॑र् **उत्तर॒तᳶ** पा॑तु।  
**दे॒वास्** त्वेन्द्र॑-ज्येष्ठा॒ वरु॑ण-राजानो॒ **ऽधस्ता॑च्** चो॒परि॑ष्टाच् च पान्तु ।
</details>



<details><summary>मूलम्</summary>

वस॑वस् त्वा रु॒द्रैᳶ पु॒रस्ता॑त् पान्तु ,  
पि॒तर॑स् त्वा य॒मरा॑जानᳶ पि॒तृभि॑र् दक्षिण॒तᳶ पा॑न्तु + आदि॒त्यास् त्वा॒ विश्वै॑र्दे॒वैᳶ प॒श्चात् पा॑न्तु ,  
द्युता॒नस् त्वा॑ मारु॒तो म॒रुद्भि॑रुत्तर॒तᳶ पा॑तु ,  
दे॒वास् त्वेन्द्र॑ज्येष्ठा॒ वरु॑णराजानो॒ ऽधस्ता॑च् चो॒परि॑ष्टाच् च पान्तु ।
</details>

<details><summary>भट्टभास्कर-टीका</summary>

त्वामेवमेतैस्सह पान्त्विति ॥
</details>

<details><summary>मूलम् (संयुक्तम्)</summary>

न वा ए॒तेन॑ पू॒तो न मेध्यो॒ न प्रोक्षि॑तो॒ यदे॑न॒मत॑ᳶ प्रा॒चीन॑म्प्रो॒क्षति॒ यत्सञ्चि॑त॒माज्ये॑न प्रो॒क्षति॒ तेन॑ पू॒तस्तेन॒ मेध्य॒स्तेन॒ प्रोक्षि॑तः ॥ [41]
</details>
