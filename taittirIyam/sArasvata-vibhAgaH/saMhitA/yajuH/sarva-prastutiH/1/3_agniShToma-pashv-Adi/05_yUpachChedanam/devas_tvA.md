+++
title = "देवस् त्वा"
unicode_script = "devanagari"
+++
<details open><summary>विश्वास-प्रस्तुतिः</summary>

दे॒वस् त्वा॑ सवि॒ता मध्वा॑ऽनक्तु ।
</details>

<details><summary>Keith</summary>

Let the god Savitr anoint thee with honey.
</details>


<details><summary>मूलम्</summary>

दे॒वस्त्वा॑ सवि॒ता मध्वा॑ऽनक्तु ।
</details>

<details><summary>पद-पाठः</summary>

दे॒वः । त्वा॒ । स॒वि॒ता । मध्वा॑ । अ॒न॒क्तु॒ । 
</details>

<details><summary>भट्टभास्कर-टीका</summary>

2यूपमाज्येनानक्ति - देवस्त्वेति ॥ हे वृक्ष देवस्सविता सर्वस्य प्रेरकस्त्वां मध्वा मदनीयेन मधुरेणाज्येन अनक्तु स्निग्धं करोतु । 'फलिपाटिनमिमनिजनाङ्गुक्पाटिनाकिधतश्च' इति मन्यतेरुप्रत्ययः, धकारश्चान्तादेशः, तत्र च उरित्यनुवर्तते । 'जसादिषु वा वचनं छन्दसि प्राङ्णौ चड्युपधायाः' इति नाभावाभावः । मधुशब्देन चाज्यमुच्यते, 'तेजसैवैनमनक्ति' इति ब्राह्मणदर्शनात् । `तेजो वा आज्यम्' इति ॥
</details>

<details><summary>भट्टभास्कर-टीका</summary>

8यूपस्याग्रमनक्ति - देवस्त्वेति ॥ व्याख्यातम् ॥  
</details>
