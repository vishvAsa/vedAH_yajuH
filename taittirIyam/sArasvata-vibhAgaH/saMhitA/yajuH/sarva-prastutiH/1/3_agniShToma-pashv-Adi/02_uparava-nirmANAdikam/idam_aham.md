+++
title = "इदम् अहम्"
unicode_script = "devanagari"
+++

<details><summary>मूलम् (संयुक्तम्)</summary>

इदम॒हन्तव्ँव॑ल॒गमुद्व॑पामि॒ यन्न॑स्समा॒नो यमस॑मानो निच॒खाने॒दमे॑न॒मध॑रङ्करोमि॒ यो न॑स्समा॒नो योऽस॑मानोऽराती॒यति॑ 
</details>

<details open><summary>विश्वास-प्रस्तुतिः</summary>

इ॒दम् अ॒हन् तव्ँ **व॑ल॒गम् उद्व॑पामि॒**  
यन् न॑स् समा॒नो  
यम् अस॑मानो निच॒खान॑।
</details>
<details><summary>Keith</summary>

Here do I cast out the spell which an equal or an unequal hath buried against us.
</details>


<details><summary>मूलम्</summary>

इ॒दम॒हन्तव्ँव॑ल॒गमुद्व॑पामि॒   
यन्न॑स्समा॒नो यमस॑मानो निच॒खान॑ ...
</details>

<details><summary>पद-पाठः</summary>

इ॒दम् । अ॒हम् । तम् । व॒ल॒गमिति॑ वल-गम् । उदिति॑ । व॒पा॒मि॒ । यम् । नः॒ । स॒मा॒नः । यम् । अस॑मानः । नि॒च॒खानेति॑ नि-च॒खान॑ ।
</details>

<details><summary>भट्टभास्कर-टीका</summary>

2पांसूनुद्वपति - इदमहमिति ॥ इदमिति क्रियाविशेषणम् । तं वलगमहमिदमुद्वपामि उद्धृत्य बहिः प्रक्षिपामि । कमित्याह – नः अस्माकं समानस्तुल्यः यं वलगं निचखान । 'तिङि चोदात्तवति' इति गतेरनुदात्तत्वम् । उदात्तवता तिङा' इति समासः । यश्चास्माकमसमानः अतुल्यः ऊनः उत्कृष्टो वा वलग निचखान, तमुद्वपामीति । 'द्वौ वाव पुरुषौ यश्चैव समानो यश्चासमानः' इत्यादि ब्राह्मणम् ।
</details>

________
<details open><summary>विश्वास-प्रस्तुतिः</summary>

इ॒दमे॑न॒म् **अध॑रङ् करोमि॒**  
यो न॑स् समा॒नो  
योऽस॑मानो ऽराती॒यति॑  
…
</details>
<details><summary>Keith</summary>

Here do I overthrow him who equal or unequal is ill-disposed to us.
</details>

<details><summary>मूलम्</summary>

इ॒दमे॑न॒मध॑रङ्करोमि॒ यो न॑स्समा॒नो योऽस॑मानोऽराती॒यति॑ …
</details>

<details><summary>पद-पाठः</summary>

इ॒दम् । ए॒न॒म् । अध॑रम् । क॒रो॒मि॒ ।   
यः । नः॒ । स॒मा॒नः ।   
यः । अस॑मानः । अ॒रा॒ती॒यति॑ ।
</details>

<details><summary>भट्टभास्कर-टीका</summary>

किञ्च – एनमहमधरं अधोगतिं करोमि । इदमिति पूर्ववत्क्रियाविशेषणम् । कमित्याह - योस्माकं समानो यश्चासमानो जनः अरातीयति अरातिरिवाचरति । यद्वा - अस्मानरातीयति यस्समानोसमानो वा । 'उपमानादाचारे' इति क्यच् ।

</details>

<details><summary>प्रदीपसिंहः</summary>

अत्र विश्वासप्रस्तुतौ मूले पि वाक्यविभागे दोषः भाति। निचखानेदम् इदं पूर्ववाक्यम् समाप्तमासीत् । इदम् इति पदम् अग्रिमवाक्यान्वयि । 
किञ्च – एनमहमधरं अधोगतिं करोमि । इदमिति पूर्ववत्क्रियाविशेषणम् । इति टीका । अतः व्यत्यासः कृतः
</details>
