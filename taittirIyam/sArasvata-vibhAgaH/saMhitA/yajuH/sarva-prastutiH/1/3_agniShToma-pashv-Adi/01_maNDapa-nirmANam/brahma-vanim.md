+++
title = "ब्रह्म-वनिम्"
unicode_script = "devanagari"
+++

<details><summary>भास्करोक्त-विनियोगः</summary>

14प्रदक्षिणं पुरीषेण पर्यूहति - ब्रह्मवनिमिति ॥
</details>
<details open><summary>विश्वास-प्रस्तुतिः</summary>

ब्र॒ह्म॒-वनि॑न् त्वा  क्षत्र॒-वनिँ॑ सुप्रजा॒-वनिँ॑ रायस्-पोष॒-वनि॒म् पर्यू॑हामि।
</details>

<details><summary>Keith</summary>

Thee that art winner of Brahmans, winner of nobles, winner of fair offspring, winner of increase of wealth, I close in.
</details>

<details><summary>मूलम्</summary>

ब्र॒ह्म॒वनि॑न्त्वा  क्षत्र॒वनिँ॑ सुप्रजा॒वनिँ॑ रायस्पोष॒वनि॒म्पर्यू॑हामि।
</details>

<details><summary>पद-पाठः</summary>

ब्र॒ह्म॒वनि॒मिति॑ ब्रह्म-वनि॑म् । त्वा॒ ।  
क्ष॒त्र॒वनि॒मिति॑ क्षत्र-वनि॑म् ।  
सु॒प्र॒जा॒वनि॒मिति॑ सुप्रजा-वनि॑म् ।   
रा॒य॒स्पो॒ष॒वनि॒मिति॑ रायस्पोष-वनि॑म् । परीति॑ । ऊ॒हा॒मि॒ ।  
</details>

<details><summary>भट्टभास्कर-टीका</summary>

ब्रह्म ब्राह्मणान्वनति सम्भजत इति ब्रह्मवनिः । 'छन्दसि वनसनरक्षिमथाम्' इतीन्प्रत्ययः, कृदुत्तरपदप्रकृतिस्वरत्वम् । एवं क्षत्रवनिं सप्रजावनिं रायस्पोषवनिमिति । 'षष्ठ्या आक्रोशे' इत्यनाक्रोशेपि बहुलवचनात् षष्ठ्या अलुक्, 'षष्ठ्याः पतिपुत्र' इति विसर्जनीयस्य सत्वम् । एवंगुणां त्वामौदुम्बरीं परितस्सर्वत ऊहामि स्थापयामि, पुरीषेणावटं पूरयित्वा स्थिरां करोमीत्यर्थः । 'उपसर्गादस्यत्यूह्योर्वा वचनम्' इति परस्मैपदम् ॥
</details>

<details><summary>भट्टभास्कर-टीका</summary>

14प्रदक्षिणं पुरीषेण पर्यूहति - ब्रह्मवनिमिति ॥ व्याख्यातम् ॥
</details>