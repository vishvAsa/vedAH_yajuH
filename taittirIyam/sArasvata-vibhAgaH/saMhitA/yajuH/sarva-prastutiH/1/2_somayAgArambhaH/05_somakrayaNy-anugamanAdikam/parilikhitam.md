+++
title = "परिलिखितम्"
unicode_script = "devanagari"
+++
<details open><summary>विश्वास-प्रस्तुतिः</summary>

परि॑लिखितँ॒+++(=परिनाशितं)+++ रक्ष॒ᳶ  
परि॑लिखिता॒ अरा॑तयः ।  
इ॒दम् अ॒हँ रक्ष॑सो ग्री॒वा अपि॑ कृन्तामि ।  
यो॑ऽस्मान् द्वेष्टि॒ यञ् च॑ व॒यन् द्वि॒ष्म- इ॒दम् अ॑स्य ग्री॒वा अपि॑ कृन्तामि ।
</details>

<details><summary>Keith</summary>

The Raksas is enclosed,  
the evil spirits are enclosed.  
Thus I cut the neck of the Raksas.  
Thus I cut the neck of him who hates us and whom we hate [1].
</details>

<details><summary>मूलम्</summary>


[संयुक्तमन्त्रः　－　परि॑लिखितँ॒ रक्ष॒ᳶ परि॑लिखिता॒ अरा॑तय इ॒दम॒हँ रक्ष॑सो ग्री॒वा अपि॑ कृन्तामि॒ यो॑ऽस्मान्द्वेष्टि॒ यञ्च॑ व॒यन्द्वि॒ष्म इ॒दम॑स्य ग्री॒वाः [11] अपि॑ कृन्तामि]

परि॑लिखितँ॒ रक्ष॒ᳶ परि॑लिखिता॒ अरा॑तयः ।
इ॒दम॒हँ रक्ष॑सो ग्री॒वा अपि॑ कृन्तामि ।
यो॑ऽस्मान्द्वेष्टि॒ यञ्च॑ व॒यन्द्वि॒ष्म इ॒दम॑स्य ग्री॒वा अपि॑ कृन्तामि ।

</details>

<details><summary>पद-पाठः</summary>

परि॑लिखित॒मिति॒ परि॑-लि॒खि॒त॒म् । रक्षः॑ । परि॑लिखिता॒ इति॒ परि॑-लि॒खि॒ताः॒ । अरा॑तयः ।  

इ॒दम् । अ॒हम् । रक्ष॑सः । ग्री॒वाः । अपीति॑ । कृ॒न्ता॒मि॒ ।  

यः । अ॒स्मान् । द्वेष्टि॑ ।  
यम् । च॒ । व॒यम् । द्वि॒ष्मः ।   
इ॒दम् । अ॒स्य॒ । ग्री॒वाः । [11]  अपीति॑ । कृ॒न्ता॒मि॒ । 
</details>


<details><summary>भट्टभास्कर-टीका</summary>

9पदं परिलिखति - परिलिखितमिति ॥ परिलिखितं परितो नाशितं रक्षोस्तु यदत्र छिद्रान्वेषि । 'गतिरनन्तरः' इति पूर्वपदप्रकृतिस्वरत्वम् । किच्च अरातयो धनस्यादातारः शत्रवः । वहुळवचनात्कर्तरि क्तिन् । अव्ययपूर्वपदप्रकृतिस्वरत्वम् । तेपि परिलिखितास्सन्तु अनेन पदविलेखनेन ।

कथमित्याह - यदेतत्परिलिखामि इदं खल्वहं रक्षसः ग्रीवा अपिकृन्तामि यथेष्टं कृन्तामि छिनद्मि । अपिशब्दः कामचारं द्योतयति । ग्रीवाशब्दो धमनिवचनः, तासां बहुत्वाद्बहुवचनं, यथा 'ग्रीवाभ्योण्च` इति । कृती छेदने, 'शेमुचादीनाम्' इति नुम् ।

तथा योऽस्मान् द्वेष्टि यं च वयं द्विष्मः तस्य द्वेष्टुः द्वेष्यस्य शत्रोः ग्रीवाः इदमपि कृन्तामि यदेतत्परिलिखामि । 'द्वौ वाव पुरुषौ' इत्यादि ब्राह्मणम् । इदमिति क्रियाविषेणत्वान्नपुंसकत्वम् ॥
</details>

<details><summary>भट्टभास्कर-टीका</summary>

तयावटं परिलिखति - परिलिखितमिति ॥ 
</details>

<details><summary>भट्टभास्कर-टीका</summary>

3अपिकृन्तमीत्यन्तो मन्त्रो व्याख्यातः ॥
</details>