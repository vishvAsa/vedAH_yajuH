+++
title = "अ॒प्सु धौ॒तस्य॑"
+++
<details><summary>भास्करोक्त-विनियोगः</summary>

23अथावभृथभक्षमन्त्रः - अप्सु धौतस्येत्यादि ॥
</details>


<details><summary>मूलम् (संयुक्तम्)</summary>

अ॒प्सु धौ॒तस्य॑ सोम देव ते॒ नृभि॑स्सु॒तस्ये॒ष्टय॑जुषस्स्तु॒तस्तो॑मस्य श॒स्तोक्थ॑स्य॒ यो भ॒क्षो अ॑श्व॒सनि॒र्यो गो॒सनि॒स्तस्य॑ ते पि॒तृभि॑र्भ॒क्षङ्कृ॑त॒स्योप॑हूत॒स्योप॑हूतो भक्षयामि ॥
</details>

<details open><summary>विश्वास-प्रस्तुतिः</summary>

अ॒प्सु **धौ॒तस्य॑** सोम देव ते॒  
नृभि॑स् **सु॒तस्य॑**+  
**इ॒ष्ट**-य॑जुषस् **स्तु॒त**-स्तो॑मस्य श॒स्तोक्थ॑स्य॒  
यो भ॒क्षो अ॑श्व॒-सनि॒र् यो गो॒-सनि॒स्  
तस्य॑ ते पि॒तृभि॑र् **भ॒क्षङ् कृ॑त॒स्योप॑हूत॒स्योप॑हूतो भक्षयामि** ॥
</details>

<details><summary>Keith</summary>

Of thee, O god Soma, that art purified in the waters, that art pressed by men, over whom the Yajus is spoken, the Stoma sung, the Śastra recited, who art made by the fathers into food to win horses and cows, and who art invited, I invited eat.
</details>


<details><summary>मूलम्</summary>

अ॒प्सु धौ॒तस्य॑ सोम देव ते॒ नृभि॑स्सु॒तस्ये॒ष्टय॑जुषस्स्तु॒तस्तो॑मस्य श॒स्तोक्थ॑स्य॒ यो भ॒क्षो अ॑श्व॒सनि॒र्यो गो॒सनि॒स्तस्य॑ ते पि॒तृभि॑र्भ॒क्षङ्कृ॑त॒स्योप॑हूत॒स्योप॑हूतो भक्षयामि ॥
</details>

<details><summary>भट्टभास्कर-टीका</summary>

अप्सु धौतस्य प्रक्षालितस्य नृभिः मनुष्यैः चेतनैः अभिषुतस्य ।

इष्टयजुष इत्यादि । व्याख्यातम् ।  
(**इष्टयजुषः** अध्वर्युभिर्यज्ञे इष्टानि विनियुक्तानि सर्वाणि यजूंषि प्रायोगत्वत्संस्कारार्थानीति इष्टयजुष्ट्वम् ।  
**स्तुतस्तोमस्य** उद्गातृभिश्च स्तुतास्सोमाः स्तोत्राणि त्वदर्थमिति स्तुतस्तोमत्वम् ।  
**शस्तोक्थस्य** होतृभिश्शस्तान्युक्थानि शस्त्राणि त्वदर्थमिति शस्तोक्थत्वम् ।)

हे सोम देव तवेदृशस्य यो भक्षः भक्षणं अश्वसनिः अश्वानां संभक्ता । यो गोसनिः गवां संभक्ता । 'छन्दसि वनसन' इतीन्प्रत्ययः । तस्य ते तव पितृभिः भक्षंकृतस्य । 'च्वौ' इतीत्वापवादः पूर्वपदस्य छान्दसो मुमागमः, 'ऊर्यादिच्विडाचश्च' इति गतित्वात् 'गतिरन्तरः' इति तस्य प्रकृतिस्वरत्वम् ।

उपहूतस्येत्यादि । गतम् ॥ (**उपहूतस्य** इन्द्रादिभिरनुज्ञातस्य ईदृशस्य तव अहं **उपहूतः** देवैस्सहभक्षिभिरनुज्ञातः **भक्षयामि** । )

इति तृतीये द्वितीये पञ्चमोनुवाकः ॥
</details>
