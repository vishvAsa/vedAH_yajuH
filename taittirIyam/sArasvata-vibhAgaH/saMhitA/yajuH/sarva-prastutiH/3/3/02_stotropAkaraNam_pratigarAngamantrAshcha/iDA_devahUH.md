+++
title = "इडा॑ देव॒हूः"
+++
<details><summary>भास्करोक्त-विनियोगः</summary>

3आर्त्विज्यं वा करिष्यन् शस्त्रं वा प्रतिगरिष्यन् जपति - इडेति ॥ 
</details>


<details><summary>मूलम् (संयुक्तम्)</summary>

इडा॑ देव॒हूर्मनु॑र्यज्ञ॒नीर्बृह॒स्पति॑रुक्थाम॒दानि॑ शँसिष॒द्विश्वे॑ दे॒वाः [3]  सू॒क्त॒वाच॒ᳶ पृथि॑वि मात॒र्मा मा॑ हिँसी॒र्मधु॑ मनिष्ये॒ मधु॑ जनिष्ये॒ मधु॑ वक्ष्यामि॒ मधु॑ वदिष्यामि॒ मधु॑मतीन्दे॒वेभ्यो॒ वाच॑मुद्यासँ शुश्रू॒षेण्या॑म्मनु॒ष्ये॑भ्य॒स्तम्मा॑ दे॒वा अ॑वन्तु शो॒भायै॑ पि॒तरोऽनु॑ मदन्तु ॥ [4]  
</details>

<details open><summary>विश्वास-प्रस्तुतिः</summary>

इडा॑ देव॒हूर्,  
मनु॑र् यज्ञ॒-नीर्,  
बृह॒स्-पति॑र् उक्था-म॒दानि॑+++(=प्रतिगरान्)+++ **शँसिष॒द्** ,  
विश्वे॑ दे॒वास् सू॑क्त॒-वाचः॑  ।  
</details>

<details><summary>Keith</summary>

May Ida who summoneth the gods, Manu who leadeth the sacrifice,  
May Brhaspati recite the hymns and acclamations.  
The All-gods [1] are reciters of the hymns.
</details>



<details><summary>मूलम्</summary>

इडा॑ देव॒हूर्, मनु॑र्यज्ञ॒नीर्, बृह॒स्पति॑रुक्थाम॒दानि॑ शँसिष॒द् , विश्वे॑ दे॒वास्सू॑क्त॒वाचः॑  ।  
</details>

<details><summary>भट्टभास्कर-टीका</summary>

इडा देवी गौर् वा प्रष्टिर्वा,  
यामुपह्वयते सा देवहूः  
देवानामाह्वाता होता ।  
यद्वा - सा देवानां  
मनुर् यज्ञनीः यज्ञस्य नेता मनुः प्रजापतिः वा  
बृहस्पतिरुक्थामदानि शस्त्र-प्रतिगरादीनि  
**शंसिषत्** शंसति शस्त्राणि शंसति  
मदान् प्रतिगरान् शंसति । शंसेर्लेटि 'सिब्बहुलं लेटि' इति सिप् । उक्थशब्दस्य संहितायां छान्दसं दीर्घत्वम् । विश्वेदेवाः सूक्तवाचः सूक्तवाकस्य वक्तारः सूक्तं सूक्तवाकः, तद्ब्रुवन्तीति सूक्तवाचः । 'क्विब्वचि' इत्यादिना क्विप्दीर्घत्वे । यस्मादेवं सर्वमेतदिडादयः कुर्वन्ति तस्मात्सत्यपि प्रमादे न मे कश्चिदपराधः ।
</details>

<details open><summary>विश्वास-प्रस्तुतिः</summary>

पृथि॑वि मात॒र् मा मा॑ हिँसीः ।   
</details>

<details><summary>Keith</summary>

O earth mother, do not harm me.
</details>

<details><summary>मूलम्</summary>

पृथि॑वि मात॒र्मा मा॑ हिँसीः ।   
</details>

<details><summary>भट्टभास्कर-टीका</summary>

तस्मात् हे पृथिवि मातः सर्वस्य रक्षिके मा मा हिंसीः ।
</details>

