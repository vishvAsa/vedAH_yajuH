+++
title = "इह धृतिः"
unicode_script = "devanagari"
+++


<details><summary>भास्करोक्त-विनियोगः</summary>

4सायमश्वस्य पत्सु चतस्रो धृतीर्जुहोति - इह धृतिरित्यादि ॥

8उत्सृष्टे चतुर्षु पत्सु चतस्र आहुतीर्जुहोति - इह धृतिरित्यादि ॥ ?? 
</details>

<details><summary>प्रदीपसिंहः</summary>

(अत्र द्विवारं विनियोगः लभ्यते -कथं प्रदर्शनीयम् इति विचारणीयम् सम्पादकटिप्पनी-  प्रथमकाण्डे, द्वादशेऽनुवाके चतुर्थे मन्त्रे )+++ ॥
</details>

<details open><summary>विश्वास-प्रस्तुतिः</summary>

इ॒ह धृति॒स् +++(स्यात्)+++ स्वाहा॑।  
इ॒ह विधृ॑ति॒स् +++(स्यात्)+++ स्वाहा॑।  
इ॒ह रन्ति॒स्+++(=रतिसाधनभूता)+++ +++(स्यात्)+++ स्वाहा॑।  
इ॒ह रम॑ति॒स् +++(स्यात्)+++ स्वाहा॑।
</details>


<details><summary>मूलम्</summary>

इ॒ह धृति॒स् स्वाहा॑ । इ॒ह विधृ॑ति॒स् स्वाहा॑ ।  
इ॒ह रन्ति॒स् स्वाहा॑ । इ॒ह रम॑ति॒स् स्वाहा॑ ।
[संयुक्तमन्त्रः- इ॒ह धृति॒स्स्वाहे॒ह विधृ॑ति॒स्स्वाहे॒ह रन्ति॒स्स्वाहे॒ह रम॑ति॒स्स्वाहा॒]
</details>

<details><summary>पद-पाठः</summary>

इ॒ह । धृतिः॑ । स्वाहा॑ । इ॒ह । विधृ॑ति॒रिति॒ वि-धृ॒तिः॒ । स्वाहा॑ । इ॒ह । रन्तिः॑ । स्वाहा॑ । इ॒ह । रम॑तिः । स्वाहा॑ । 
</details>

<details><summary>भट्टभास्कर-टीका</summary>

इहास्मिन् पादे धृतिर्धारणं तृप्तिर्वाऽस्तु । इह विधृतिः विद्यापुत्रादिसंपत्प्रभवा धृतिरस्तु । रन्तिः रतिसाधनभूता गवादयः सन्तु । 'क्तिच्क्तौ च' इति क्तिच् 'न क्तिचि दीर्घश्च' इति नलोपाभावः । इह रमतिः इह रमणमस्तु । रमतेरौणादिकोतिप्रत्ययः, उभयत्र वृषादित्वादाद्युदात्तत्वम् ॥
</details>

<details><summary>भट्टभास्कर-टीका</summary>

8उत्सृष्टे चतुर्षु पत्सु चतस्र आहुतीर्जुहोति - इह धृतिरित्यादि ॥ व्याख्यातम् +++(सम्पादकटिप्पनी-  प्रथमकाण्डे, द्वादशेऽनुवाके चतुर्थे मन्त्रे)+++ ॥

इति सप्तमे प्रथमे अष्टादशोनुवाकः ॥  
</details>


