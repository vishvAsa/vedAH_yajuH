<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;८ on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/</link>
    <description>Recent content in &#43;८ on यजुर्वेदे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/01/</guid>
      <description>&lt;p&gt;(तत्र प्रथमोऽनुवाकः)।&lt;br&gt;&#xA;ह॒रिः॒ॐ।&lt;br&gt;&#xA;अनु॑मत्यै पुरो॒डाश॑म॒ष्टाक॑पालं॒ निर्व॑पति&lt;br&gt;&#xA;धे॒नुर्दक्षि॑णा॒ ये प्र॒त्यश्चः॒ शम्या॑या अव॒शीय॑न्ते॒&lt;br&gt;&#xA;तं नैर्ऋ॒तमेक॑कपपालं कृ॒ष्णं वासः॑ कृ॒ष्णतू॑षं॒&lt;br&gt;&#xA;दक्षिणा॒ वीहि॒ स्वाहाऽऽहु॑तिं जुषा॒ण एष॒ ते॑&lt;br&gt;&#xA;निते भा॒गो भूते॑ ह॒विष्म॑त्यसि मु॒ञ्चेममँ&lt;br&gt;&#xA;ह॑सः॒ स्वाहा॒ नमो॒ य इ॒दं च॒कारा॑ऽऽदि॒त्यं च॒रुं&lt;br&gt;&#xA;निर्व॑पति॒ वरो॒ दक्षि॑णाऽऽग्नावैष्ण॒वमेका॑दशक-&lt;br&gt;&#xA;पालं वाम॒नो व॒ही दक्षि॑णाऽऽग्नीषो॒मीय॑म् (१)&lt;br&gt;&#xA;एका॑दशकपा॒लँ हिर॑ण्यं॒ दक्षि॑णै॒न्द्रमेका॑दशक-&lt;br&gt;&#xA;पालमृष॒भो व॒ही दक्षि॑णाऽऽग्ने॒यम॒ष्टाक॑पालमै॒न्द्रं&lt;br&gt;&#xA;दध्यृ॑ष॒भो व॒ही दक्षि॑णै॒न्द्राग्नं द्वाद॑शकपालं&lt;br&gt;&#xA;वैश्वदे॒वं च॒रूं प्र॑थम॒जो व॒त्सो दक्षि॑णा सौ॒म्यँ&lt;br&gt;&#xA;श्या॑मा॒कं च॒रुं वासो॒ दक्षि॑णा॒ सर॑स्वत्यै च॒रुँ&lt;br&gt;&#xA;सर॑स्वते च॒रुं मि॑थु॒नौ गावौ॒ दक्षि॑णा (२)॥&lt;br&gt;&#xA;(अ॒ग्नी॒षो॒मीयं॒ चतु॑स्त्रिँशच्च)।&lt;br&gt;&#xA;इति कृष्णयजुर्वेदीयतैत्तिरीयसंहितायां प्रथमाष्टकेऽ&lt;br&gt;&#xA;ष्टमप्रपाठके प्रथमोऽनुवाकः॥१॥&lt;br&gt;&#xA;(अथ प्रथमकाण्डऽष्टमः प्रपाठकः)।&lt;br&gt;&#xA;यस्य निःश्वसितं वेदा यो वेदेभ्योऽखिळं जगत्।&lt;br&gt;&#xA;निर्ममे तमहं वन्दे विद्यातीर्थमहेश्वरम्॥&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/02/</guid>
      <description>&lt;p&gt;(अथ प्रथमाष्टकेऽष्टमप्रपाठके द्वितीयोऽनुवाकः)।&lt;br&gt;&#xA;आ॒ग्ने॒यम॒ष्टाक॑पालं॒ निर्व॑पति सौ॒म्यं च॒रुँ&lt;br&gt;&#xA;सा॑वि॒त्रं द्वाद॑शकपालँ सारस्व॒तं च॒रुं पौ॒ष्णं&lt;br&gt;&#xA;च॒रु मारु॒तँ स॒प्तक॑पालं वैश्वदे॒वीमा॒मिक्षां॑&lt;br&gt;&#xA;द्यावापृथि॒व्य॑मेक॑पालम्(१)॥&lt;br&gt;&#xA;(आ॒ग्ने॒यँ सौ॒म्यं मा॑रु॒तम॒ष्ठाद॑श)।&lt;br&gt;&#xA;इति कृष्णयजुर्वेदीयतैत्तिरीयसंहितायां प्रथमाष्टकेऽष्टमप्रपाठके द्वितीयोऽनुवाकः ॥२॥&lt;/p&gt;&#xA;&lt;p&gt;[[820]]&lt;/p&gt;&#xA;&lt;p&gt;८२०&lt;br&gt;&#xA;(अथ प्रथमकाण्डेऽष्टमप्रपाठके द्वितीयोऽनुवाकः)।&lt;br&gt;&#xA;प्रथमानुवाके प्रायणीयादह्र उत्तरभाविन आनुमतादयोऽष्टौ यागा नैतमन्त्राश्चोक्ताः। द्वितीये चातुर्मास्येषु प्रथमपर्वररूपं हविरष्टकं विधत्ते—&lt;br&gt;&#xA;आग्नेयमष्टाकपालमिति। स्पष्टोऽर्थः। एतेषां वैश्वदेवादीनां चातुर्मास्या-नामानुमताद्यनन्तरभावित्वं पाठप्राप्तमापस्तम्बो विशदयति — एताभिरन्वहमिष्ट्वा चातुर्मास्यान्यारभते तैःसंवत्सरं यजते इति। तेषु चातुर्मास्येषु प्रथमपर्वणो वैश्वदेवस्य देशकालौ स एवाऽऽह प्राचीनप्रवणे वैश्वदेवेन यजते इति। फाल्गुन्यां पौर्णमास्यां चैत्र्यां वा वैश्वदेवेन यजते इति (च)।&lt;br&gt;&#xA;तस्मिन्वैश्वदेवकर्मणि प्रथमभावीन्याग्येयादीनि पञ्च हवींष्युपाख्यानेन प्रशंसति—&lt;br&gt;&#xA;वैश्वदेवेन वै प्रजापतिः प्रजा असृजत। ताः सृष्ठा न प्राजायन्त। सोऽग्निरकामयत। अहमिमाः प्रजनयेयमिति। स प्रजापतये शुचमदधात्। सोऽशोचत्प्रजामिच्छमानः। तस्माद्यं च प्रजा भुनक्ति यंच न। तावुभौ शोचतः प्रजामिच्छमानौ। तास्मग्नीमप्यसृजत्। ता अग्निरध्यैत्(१)। सोमो रेतोऽदधात्। सविता प्राजनयत्। सरस्वती वाचमदधात्। पूषाऽपोषयत्। ते वा एते त्रिः संवत्सरस्य प्रयुज्यन्ते। ये देवाः पुष्टिपतयः। सवत्सरो वै प्रजापतिः। संवत्सरेणैवास्ये प्रजाः प्राजनयत् (ब्रा. का.१ प्र. ६ अ.२) इति।&lt;br&gt;&#xA;पुरा कदाचित्प्रजापतिः प्रजाकामः संस्तत्साधनत्वेनेदं वैश्वदेवाख्यं कर्मानुष्ठाय तेनैव प्रजा अरूजत। ताश्च सृष्ठाः प्रजा न प्राजायन्त स्वकीयान्यपत्यानि न लोभिरे। तदानीं प्रजापतिसृष्टाववस्थितः सोऽग्निर्मनस्येवमकामयत। किमित्यपत्यरहिता इमाः प्रजा अहं प्रजनयेयमपत्योत्पपादिकाः करिष्यामिति। एवं कामयमानः सोऽग्निः प्रजाः सृष्टवते प्रजापतये शोकमुत्पादितवान्। प्रजापति सृष्टानां प्रजानामपत्याभावस्योत्पादनकामिना वह्निना स्मारितत्वात्प्रजापत्तौ वह्निः शोकोतपादक उच्यते। सोऽग्निः प्राजापतेः शोकमुत्पाद्य स्वस्याप्यपत्याभावेन प्रजामपत्यरूपामिच्छमानोऽशोचत्।यस्मात्पुत्रवान्प्रजापतिः पौत्रमिच्छन्नशोचत्, यस्मात्पुत्राभावादग्निरशोचत्तस्माल्लोकेऽपि यं पितरमुत्पन्ना पुत्ररूपा प्रजा भुनक्ति पालयति, यं चापत्यरहितमनुत्पन्ना प्रजा न पालयति तावुभावपि पौत्ररूपां पुत्ररूपां च प्रजामिच्छन्तौ तदलाभाच्छोचतः। प्रजापतिस्तासु प्रजासु प्रजामपत्यमुत्पादयितुमग्निपप्यसृजदभ्यनुज्ञातवान्। अनुज्ञातः&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/03/</guid>
      <description>&lt;p&gt;(अथ प्रथमकाण्डेऽष्टमप्रपाठके तृतीयोऽनुवाकः)&lt;br&gt;&#xA;द्वितीये वैश्वदेवाख्यं प्रथमपर्वोक्तं, तृतीये वरुणप्रघासाख्यं द्वितीयं पर्वोच्यते। तत्र विशेषहवींषि चत्वारि विधत्ते—&lt;br&gt;&#xA;ऐन्द्राग्नमेकादशेति। निर्वपतीति पूर्वानुवाकादनुवर्तते। तानेतान्वरुणप्रघासान्विधातुं प्रस्तौति—&lt;br&gt;&#xA;“प्रजापतिः सविता भूत्वा प्रजा असृजत। ता एनमत्यमन्यन्त। ता अस्मादपाक्रामन्। ता वरुणो भूत्वा प्रजा वरूणेनाग्रांहयत्। ताः प्रजा वरुणगृहीताः। प्रजापतिं पुनरुपाधावन्नाथमिच्छमानाः। स एतान्प्रजापतिर्वरुणप्रघासानपश्येत्। तां निरवपत्। तैर्वै स प्रजा वरुणपाशादमुञ्चत्” (ब्रा. का.१ प्र. ६ अ.४) इति।&lt;br&gt;&#xA;सविता भूत्वोत्पादको भूत्वा। अत्यमन्यन्तावज्ञां कृतवत्यः वरुणो भूत्वा वरुणेन वरुणपाशरूपेण जलोदररोगेण। नाथं स्वामिनं रोगशान्तये, वरुणप्रघासानेतन्नामकान्याग-विशेषान्। इदानीं विधते—&lt;br&gt;&#xA;“यद्वरुणप्रघासा निरूप्यन्ते (१)। प्रजानामवरुणग्राहाय” (ब्रा. का.१ प्र. ६ अ.४) इति।&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/04/</guid>
      <description>&lt;p&gt;(अथ प्रथमकाण्डेऽष्टमप्रपाठके चतुर्थोऽनुवाकः)&lt;br&gt;&#xA;अ॒ग्नयेऽनी॑कवते पुरो॒डाश॑म॒ष्टाक॑पालं॒ निर्व॑-&lt;br&gt;&#xA;पति सा॒क ँ सूर्ये॑णोद्य॒ता मरु॒द्भ्यः॑ सांतप॒नेभ्यो॑&lt;br&gt;&#xA;म॒ध्यंदि॑ने च॒रुं म॒रुद्भ्यो गृह॒मेधिभ्यः सर्वा॑सां&lt;br&gt;&#xA;दु॒ग्धे सा॒यं च॒रुं पू॒र्णा द॑र्वि॒ परा॑ पत॒ सुपू॑र्णा॒&lt;br&gt;&#xA;पुन॒रा प॑त। व॒स्नेव॒ वि क्री॑णावहा॒ इव॒मूर्ज ँ॑&lt;br&gt;&#xA;शतक्रतो। दे॒हि मे॒ ददा॑मि ते॒ नि मे॒ धेहि॒ नि&lt;br&gt;&#xA;ते॑ दधे। नि॒हार॒मिन्नि मे॑ हरा नि॒हा॑रम् (१)&lt;br&gt;&#xA;नि ह॑रीमि ते। म॒रुद्भ्यः॑ क्री॒डिभ्यः॑ पुरो॒डाश ँ॑&lt;br&gt;&#xA;स॒प्तक॑पालं॒ निर्व॑पति सा॒क ँ सूर्यै॑णोद्य॒ताऽऽग्रे॒-&lt;/p&gt;&#xA;&lt;p&gt;[[846]]&lt;/p&gt;&#xA;&lt;p&gt;८४६&lt;br&gt;&#xA;श्रीमत्सायणाचार्यविरचितभाष्यसमेता [१ प्रथमकाण्डे&lt;br&gt;&#xA;(राजसूयविषयस्य चातुर्मास्यसंबन्धिवरुणप्रधासाश्यद्वितीयपर्वणोऽभिघानम्)&lt;/p&gt;&#xA;&lt;h2 id=&#34;षटमपरपठक-चतरथऽनवक४&#34;&gt;यम॒ष्टाक॑पालं॒ निर्व॑पति सौ॒म्यं च॒रु ँ सा॑वि॒त्रं&lt;br&gt;&#xA;द्वाद॑शकपाल ँ सारस्व॒तं च॒रुं पौ॒ष्णं च॒रुमै॑-&lt;br&gt;&#xA;न्द्रा॒ग्नमेका॑दशकपालमै॒न्द्रं च॒रुं वै॑श्वकर्म॒णमेक॑क-&lt;br&gt;&#xA;पालम् (२)॥&lt;br&gt;&#xA;(ह॒रा॒ नि॒र्हार॑ त्रि॒ ँ शच्च॑)।&lt;br&gt;&#xA;इति कृष्णयजुर्वेदीयतैत्तिरीयसंहितायां प्रथमाष्टकेऽ-&lt;br&gt;&#xA;ष्टमप्रपाठके चतुर्थोऽनुवाकः॥४॥&lt;/h2&gt;&#xA;&lt;h2 id=&#34;दवसर-सयतत-आसन-सऽगनरबरवत-ममयमनकवत-तन-त-परणत-अथसरनभभवषयथत-त-दव-अगनयऽनकवत-परडशमषटकपल-नरवपन-सऽगनरनकवनतसवन-भगधयन-परत-चतरधऽनकमयजनयत-तत-दव-अभवन-परऽसर-१--यदगनयऽनकवत-परडशमषटकपल-नरवपत-अगनमवनकवनत--सवन-भगधयन-परणत-सऽगनरनकवनतसवन-भगधयन-परत-चतरधऽनकन-जनयत-बर-क-१-पर-६-अ-६-इत&#34;&gt;(अथ प्रथमकाण्डेऽष्टमप्रपाठके चतुर्थोऽनुवाकः)।&lt;br&gt;&#xA;तृतीये वरुणप्रघासाख्यं द्वितीयं चातुर्मास्यपर्वोक्तम्। चतुर्थपञ्चमषष्ठेषु साकमेधाख्यं तृतीयं पर्वोच्यते। तच्च पर्व दिनद्वयेऽनुष्ठेयम्। तदाहाऽऽपस्तम्बः — ततश्चेतुर्षु मासेषु पूर्वस्मिन्पर्वण्युपक्रम्य द्व्यहं साकमेधैर्यजत इति।&lt;br&gt;&#xA;तत्र प्रथमदिने कर्तव्यानि त्रीणि हवींषि विधत्ते —&lt;br&gt;&#xA;अग्नयेऽनीकवत इति। अनीकवते सैन्यवते।उद्यता सूर्येण साकमित्युदयकालविधिः। सम्यक्तपनं संतपनं तत्संबन्धिनः सांतपना अनिष्टविनाशिन इत्यर्थः। मेधो यज्ञः, गृहं च मेधश्च तदुभयवन्तो गृहमेधिन उभयपालका इत्यर्थः। सर्वासां यजमानस्य यावत्यो गावः सन्ति तावतीनाम्।&lt;br&gt;&#xA;विहितास्विष्टिषु प्रथमोष्टिदेवतागुणं प्रशंसति —&lt;br&gt;&#xA;&amp;ldquo;देवासुराः संयत्ता आसन्। सोऽग्निरब्रवीत्। ममेयमनीकवती तनूः। तां प्रीणीत। अथासुरानभिभविष्यथेति। ते देवा अग्नयेऽनीकवते पूरोडाशमष्टाकपालं निरवपन्। सोऽग्निरनीकवान्त्स्वेन भागधेयेन प्रीतः। चतुर्धाऽनीकाम्यजनयत। ततो देवा अभवन्। पराऽसुराः (१) । यदग्नयेऽनीकवते पुरोडाशमष्टाकपालं निर्वपति। अग्निमेवानीकवन्त ँ स्वेन भागधेयेन प्रीणाति। सोऽग्निरनीकवान्त्स्वेन भागधेयेन प्रीतः। चतुर्धाऽनीकानि जनयते&amp;rdquo; [ब्रा॰ का॰ १ प्र॰ ६ अ॰ ६] इति।&lt;/h2&gt;&#xA;&lt;p&gt;१ क. घ. ङ. श्चप्तुषु मा। च. श्चतसृषु मा।&lt;/p&gt;</description>
    </item>
    <item>
      <title>०५</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/05/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/05/</guid>
      <description>&lt;p&gt;(अथ प्रथमाष्टकेऽष्टमप्रपाठके पञ्चमोऽनुवाकः)।&lt;br&gt;&#xA;सोमा॑य पितृ॒मते॑ पुरो॒डाशँ॒ षट्क॑पालं॒&lt;br&gt;&#xA;निर्व॑पति पि॒तृभ्यो॑ बर्हि॒षद्भयो॑ धा॒नाः पि॒तृ–&lt;br&gt;&#xA;भ्यो॑ऽग्निष्वा॒त्तेभ्यो॑ऽभिवा॒न्या॑यै दु॒ग्धे म॒न्थमे॒–&lt;br&gt;&#xA;तत्ते॑ तत॒ ये च॒ त्वामन्वे॒तत्ते॑ पितामह प्रपिता–&lt;br&gt;&#xA;मह॒ ये च॒ त्वामन्वत्र॑ पितरो यथाभा॒गं म॑न्द–&lt;br&gt;&#xA;ध्‍वँ सुसं॒दृशं॑ त्वा व॒यं मघ॑वन्मन्दिषी॒महि॑।&lt;br&gt;&#xA;प्र नू॒नं पू॒र्णव॑न्धुरः स्तु॒तो या॑सि॒ वशाँ॒ अनु॑।&lt;br&gt;&#xA;योजा॒ न्वि॑न्द्र ते॒ हरी॑ (१)। अक्ष॒न्नमी॑मदन्त॒&lt;br&gt;&#xA;ह्यव॑ प्रि॒या अ॑धूषत। अस्तो॑षत॒ स्वभा॑नवो॒&lt;br&gt;&#xA;विप्रा॒ नवि॑ष्ठया म॒ती। योजा॒ न्वि॑न्द्र ते॒ हरी॑।&lt;br&gt;&#xA;अक्ष॑न्पि॒तरोऽमी॑मदन्त पि॒तरोऽती॑तृपन्त पि॒त–&lt;br&gt;&#xA;रोऽमी॑मृजन्त पि॒तरः॑। परे॑त पितरः सोम्या&lt;br&gt;&#xA;गम्भी॒रैः प॒थिभिः॑ पू॒र्व्यैः। अथा॑ पि॒तॄन्त्सु॑वि–&lt;br&gt;&#xA;दत्राँ॒ अपी॑त य॒मेन॒ ये स॑ध॒मादं॒ मद॑न्ति।&lt;/p&gt;</description>
    </item>
    <item>
      <title>०६</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/06/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/06/</guid>
      <description>&lt;p&gt;(अथ प्रथमाष्टकेऽष्टमप्रपाठके षष्ठोऽनुवाकः )।&lt;br&gt;&#xA;प्र॒ति॒पू॒रु॒षमेक॑कपाला॒न्निर्व॑प॒त्येक॒मति॑रिक्तं॒ या&lt;br&gt;&#xA;व॑न्तो गृ॒ह्याः॑ स्मस्तेभ्यः॒ कम॑करं पशू॒नाँ&lt;br&gt;&#xA;शर्मा॑सि॒ शर्म॒ यज॑मानस्य॒ शर्म॑ मे य॒च्छैक॑ ए॒व&lt;br&gt;&#xA;रु॒द्रो न द्वि॒तीया॑य तस्य आ॒खुस्ते॑ रुद्र प॒शुस्तं&lt;/p&gt;&#xA;&lt;p&gt;[[870]]&lt;/p&gt;&#xA;&lt;p&gt;८७०&lt;br&gt;&#xA;श्रीमत्सायणाचार्यविरचितभाष्यसमेता — (१ प्रथमकाण्डे––&lt;br&gt;&#xA;(राजसूयविषयस्य चतुर्मास्यसंबन्धिसाकमेधाख्यतृतीयपर्वणोऽभिधानम्)&lt;br&gt;&#xA;जु॑षस्वै॒ष ते॑ रुद्र भा॒गः स॒ह स्वस्राऽम्बि॑कया॒&lt;br&gt;&#xA;तं जु॑षस्व भेष॒जं गवेऽश्वा॑य॒ पुरु॑षाय॒ भेष॒ज–&lt;br&gt;&#xA;मथो॑ अ॒स्मभ्यं॑ भेष॒जँ सुभे॑षजम् (१)&lt;br&gt;&#xA;यथाऽस॑ति। सु॒गं मे॒षाय॑ मे॒ष्या॑ अवा॑म्ब रु॒द्र–&lt;br&gt;&#xA;म॑दिम॒ह्यव॑ दे॒वं त्र्य॑म्बकम्। यथा॑ नः॒ श्रेय॑सः॒&lt;br&gt;&#xA;कर॒द्यथा॑ नो॒ वस्य॑सः॒ कर॒द्यथा॑ नः पशु॒मतः॒&lt;br&gt;&#xA;कर॒द्यथा॑ नो व्यवसा॒यया॑त्। त्र्य॑म्बकं यजा–&lt;br&gt;&#xA;महे सुग॒न्धिं पु॑ष्टि॒र्ध॑नम्। उ॒र्वा॒रु॒कमि॑व॒ बन्ध॑–&lt;br&gt;&#xA;नामृ॒त्योर्मु॑क्षीय॒ माऽमृता॑त्। ए॒ष ते॑ रुद्र भा॒–&lt;br&gt;&#xA;गस्तं जु॑षस्व॒ तेना॑वसे॒न॑ प॒रो मूज॑व॒तोऽती॒ह्य–&lt;br&gt;&#xA;व॑ततधन्वा॒ पिना॑कहस्तः॒ कृत्ति॑वासाः (२)॥&lt;br&gt;&#xA;(सुभे॑षजमिहि॒ त्रीणि॑ च)।&lt;br&gt;&#xA;इति कृष्णयजुर्वेदीयतैत्तिरीयसंहितायां प्रथमाष्टकेऽ&lt;br&gt;&#xA;ष्टमप्रपाठके षष्ठोऽनुवाकः॥६॥&lt;br&gt;&#xA;––––––––&lt;br&gt;&#xA;(अथ प्रथमकाण्डेऽष्टमप्रपाठके षष्ठोऽनुवाकः )।&lt;br&gt;&#xA;पञ्चमे पितृयज्ञोऽभिहितः। षष्ठे त्र्यम्बकपुरोडाशाः साकमेधशेषा उच्यन्ते। तान्विधत्ते –––&lt;br&gt;&#xA;प्रतिपूरुषमिति। तद्विधिं प्रशंसति –– &amp;ldquo;प्रतिपूरुषमेककपालान्निर्वपति। जाता एव प्रजा रुद्रान्निरवदयते। एकमतिरिक्तम्। जनिष्यामाणा एव प्रजा रुद्रान्निरवदयते। एककपाला मवन्ति। एकधैव रुद्रं निरवदयते&amp;rdquo; (ब्रा॰ का॰ १ प्र॰ ६ अ॰ १०) इति।&lt;br&gt;&#xA;करम्भवाक्यवन्नैतवाक्यवच्‍च व्याख्येयम्। मुख्यविधिसंनिधौ यावन्त इत्यादय एकादश मन्त्रा आम्नाताः।&lt;br&gt;&#xA;यावन्त इति। कल्पः — &amp;ldquo;यावन्तो गृह्याः स्मस्तेभ्यः कमकरमिति निरु&lt;/p&gt;</description>
    </item>
    <item>
      <title>०७</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/07/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/07/</guid>
      <description>&lt;p&gt;(अथ प्रथमाष्टकेऽष्टमप्रपाठके सप्तमोऽनुवाकः )।&lt;br&gt;&#xA;ऐ॒न्द्रा॒ग्नं द्वाद॑शकपालं वैश्वदे॒वं च॒रुमिन्द्रा॑य॒&lt;br&gt;&#xA;शुना॒सीरा॑य पुरो॒डाशं॒ द्वाद॑शकपालं वाय॒व्यं॑ पयः॑&lt;br&gt;&#xA;सौ॒र्यमेक॑कपालं द्वादशग॒वँ सीरं॒ दक्षि॑णाऽऽ–&lt;br&gt;&#xA;ग्ने॒यम॒ष्टाक॑पालं॒ निर्व॑पति रौ॒द्रं गा॑वीधु॒कं च॒रु–&lt;br&gt;&#xA;मै॒न्द्रं दधि॑ वारु॒णं य॑व॒मयं॑ च॒रुं व॒हिनी॑ ध॒नुर्द–&lt;br&gt;&#xA;क्षि॑णा॒ ये दे॒वाः पु॑रः॒सदो॒ऽग्निने॑त्रा दक्षि॒णसदो॑&lt;br&gt;&#xA;य॒मने॑त्राः पश्चा॒त्सदः॑ सवि॒तृने॑त्रा उत्तर॒सदो॒&lt;br&gt;&#xA;वरु॑णनेत्रा उपरि॒षदो॒ बृह॒स्पति॑नेत्रा रक्षो॒हण॒–&lt;br&gt;&#xA;स्ते नः॑ पान्तु॒ ते नो॑ऽवन्तु॒ तेभ्यः॑ (१) नम॒–&lt;/p&gt;&#xA;&lt;hr&gt;&#xA;&lt;p&gt;१ क. ख. घ. च. ०मी त्रियम्ब प०।&lt;/p&gt;&#xA;&lt;p&gt;[[876]]&lt;/p&gt;&#xA;&lt;p&gt;८७६&lt;br&gt;&#xA;श्रीमत्सायणाचार्यविरचितभाष्यसमेता — (१ प्रथमकाण्डे––&lt;br&gt;&#xA;(राजसूयविषयस्य शुनासीर्येन्द्रतुरीयेतिकर्मद्वयपञ्चेध्मीयमन्त्रापामार्गहोममन्त्राणामभिधानम्)&lt;br&gt;&#xA;स्तेभ्यः॒ स्वाहा॒ समू॑ढँ॒ रक्षः॒ संद॑ग्धँ॒ रक्ष॑ इ॒द-&lt;br&gt;&#xA;म॒हँ रक्षो॒ऽभि सं द॑हाम्य॒ग्नये॑ रक्षो॒घ्ने स्वाहा॑&lt;br&gt;&#xA;य॒माय॑ सवि॒त्रे वरु॑णाय॒ बृह॒स्पत॑ये॒ दुव॑स्वते&lt;br&gt;&#xA;रक्षो॒घ्ने स्वाहा॑ प्रष्टिवा॒ही रथो॒ दक्षि॑णा दे॒वस्य॑&lt;br&gt;&#xA;त्वा सवि॒तुः प्र॑सवे॑ऽश्विनो॑र्बा॒हुभ्या॑ पू॒ष्णो&lt;br&gt;&#xA;हस्ता॑भ्याँ॒ रक्ष॑सो व॒धं जु॑होमि ह॒तँ रक्षोऽ–&lt;br&gt;&#xA;व॑धिष्म॒ रक्षो॒ यद्वस्ते॒ तद्दक्षि॑णा (२)॥&lt;br&gt;&#xA;(तेभ्यः॒ पञ्च॑चत्वारिँशच्च)॥&lt;/p&gt;</description>
    </item>
    <item>
      <title>०८</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/08/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/08/</guid>
      <description>&lt;p&gt;(अथ प्रथमकाण्डेऽष्टमप्रपाठकेऽष्टमोऽनुवाकः)।&lt;br&gt;&#xA;धात्रे॒ पु॑रो॒डाशं॒ द्वाद॑शकपालं॒ निर्व॑प॒त्यनु॑–&lt;br&gt;&#xA;मत्यै च॒रुँ रा॒कायै॑ च॒रुँ सि॑नीवा॒ल्यै च॒रुं&lt;br&gt;&#xA;कु॒ह्वै॑ च॒रुं मि॑थु॒नौ गावौ॒ दक्षि॑णाऽऽग्नावैष्ण॒वमे–&lt;/p&gt;&#xA;&lt;p&gt;[[882]]&lt;/p&gt;&#xA;&lt;p&gt;८८२&lt;br&gt;&#xA;श्रीमत्सायणाचार्यविरचितभाष्यसमेता– [१ प्रथमकाण्डे–&lt;br&gt;&#xA;(राजसूयविषयदेविकादिकर्मषट्काभिधानम्)&lt;br&gt;&#xA;का॑दशकपालं॒ निर्व॑पत्यैन्द्रावैष्ण॒वमेका॑दशक–&lt;br&gt;&#xA;पालं वैष्ण॒वं त्रि॑कपा॒लं वा॑म॒नो व॒ही दक्षि॑–&lt;br&gt;&#xA;णाग्नीषो॒मीय॒मेका॑दशकपालं॒ निर्व॑पतीन्द्रासो॒–&lt;br&gt;&#xA;मीय॒मेका॑दशकपालँ सौ॒म्यं च॒रुं ब॒भ्रुर्द–&lt;br&gt;&#xA;क्षि॑णा सोमापौ॒ष्णं च॒रुं निर्व॑पत्यैन्द्रापौ॒ष्णं च॒रुं&lt;br&gt;&#xA;पौ॒ष्णं च॒रुँ श्या॒मो दक्षि॑णा वैश्वान॒रं द्वाद॑–&lt;br&gt;&#xA;शकपालं॒ निर्व॑पति॒ हिर॑ण्यं॒ दक्षि॑णा वारु॒णं य॑व॒–&lt;br&gt;&#xA;मयं॑ च॒रुमश्वो॒ दक्षिणा ( १ )&lt;br&gt;&#xA;(वै॒श्वा॒न॒रं द्वाद॑शपालं॒ निर॒ष्टौ च॑ )।.&lt;br&gt;&#xA;इति कृष्णयजुर्वेदीयतेत्तिरीयसंहितायां प्रथमाष्टकेऽ&lt;br&gt;&#xA;ष्टमप्रपाठकेऽष्टमोऽनुवाकः॥८॥&lt;br&gt;&#xA;––––––––&lt;/p&gt;</description>
    </item>
    <item>
      <title>०९</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/09/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/09/</guid>
      <description>&lt;p&gt;( अथ प्रथमकाण्डेऽष्टमप्रपाठके नवमोऽनुवाकः )।&lt;br&gt;&#xA;बा॒र्ह॒स्प॒त्यं च॒रुं निर्व॑पति ब्र॒ह्मणो॑ गृ॒हे&lt;br&gt;&#xA;शि॑तिपृ॒ष्ठो दक्षि॑णै॒न्द्रमेका॑दशकपालँ राज॒–&lt;br&gt;&#xA;न्य॑स्य गृ॒ह ऋ॑ष॒भो दक्षि॑णाऽऽदि॒त्यं च॒रुं&lt;br&gt;&#xA;महि॑ष्यै गृहे धे॒नुर्दक्षि॑णा नैतं च॒रुं प॑रि-&lt;br&gt;&#xA;वृ॒क्त्यै॑ गृ॒हे कृ॒ष्णानां॑ व्रीही॒णां न॒खनि॑र्भिन्नं&lt;br&gt;&#xA;कृ॒ष्णा कू॒टा दक्षि॑णाऽग्ने॒यम॒ष्टाक॑पालँ&lt;br&gt;&#xA;से॒नान्यो॑ गृ॒हे हिर॑ण्यं॒ दक्षि॑णा वारु॒णं दश॑क-&lt;br&gt;&#xA;पालँ सू॒तस्य॑ गृ॒हे म॒हानि॑रष्टो॒ दक्षि॑णा मारु॒–&lt;br&gt;&#xA;तँ स॒प्तक॑पालं ग्राम॒ण्यो॑ गृ॒हे पृश्नि॒र्दक्षि॑णा&lt;br&gt;&#xA;सावि॒त्रं द्वाद॑शकपालम् ( १ )। क्ष॒त्तुर्गृ॒ह उ॑प–&lt;br&gt;&#xA;ध्व॒स्तो दक्षि॑णाऽऽश्वि॒नं द्वि॑कपा॒लँ सं॑ग्रही॒–&lt;br&gt;&#xA;तुर्गृ॒हे स॑वा॒त्यौ॑ दक्षि॑णा पौ॒ष्णं च॒रुं भा॑गदु॒–&lt;br&gt;&#xA;घस्य॑ गृ॒हे श्या॒मो दक्षि॑णा रौ॒द्रं गा॑वीधु॒कं च॒रु–&lt;br&gt;&#xA;म॑क्षावा॒पस्य॑ गृ॒हे श॒बल॒ उद्वा॑रो॒ दक्षि॒णेन्द्रा॑य&lt;br&gt;&#xA;सु॒त्राम्णे॑ पुरो॒डाश॒मेका॑दशकपालं॒ प्रति॒ निर्व॑–&lt;br&gt;&#xA;प॒तीन्द्रा॑याँ होम॒मुचे॒ऽयं नो॒ राजा॑ वृत्र॒हा राजा॑&lt;br&gt;&#xA;भू॒त्वा वृ॒त्रं व॑ध्यान्मैत्राबार्हस्प॒त्यं भ॑वति श्वे॒तायै॑&lt;br&gt;&#xA;श्वे॒तव॑त्सायै दु॒ग्धे स्व॑यंमू॒र्ते स्व॑यंमथि॒त आज्य॒&lt;br&gt;&#xA;आश्व॑त्थे॒ ( २ ) पात्रे॒ चतुः॑स्रक्तौ स्वयमवप॒–&lt;/p&gt;</description>
    </item>
    <item>
      <title>१०</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/10/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/10/</guid>
      <description>&lt;p&gt;(अथ प्रथमाष्टकेऽष्टमप्रपाठके दशमोऽनुवाकः)।&lt;br&gt;&#xA;अ॒ग्नये॑ गृ॒हप॑तये पुरो॒डाश॑म॒ष्टाक॑पालं॒ निर्व॑–&lt;br&gt;&#xA;पति कृ॒ष्णानां॑ व्रीही॒णाँ सोमा॑य॒ वन॒स्पत॑ये&lt;br&gt;&#xA;श्यामा॒कं च॒रुँ स॑वि॒त्रे स॒त्यप्र॑सवाय पुरो॒डाशं॒&lt;br&gt;&#xA;द्वाद॑शकपालमाशू॒नां व्री॑ही॒णाँ रु॒द्राय॑ पशु॒–&lt;br&gt;&#xA;पत॑ये गावीधु॒कं च॒रुं बृह॒स्पत॑ये वा॒चस्पत॑ये&lt;br&gt;&#xA;नैवा॒रं च॒रुमिन्द्रा॑य ज्ये॒ष्ठाय॑ पुरो॒डाश॒मेका॑द–&lt;br&gt;&#xA;शकपालं म॒हाव्री॑हीणां मि॒त्राय॑ स॒त्याया॒ऽऽ–&lt;br&gt;&#xA;म्बानां॑ च॒रुं वरु॑णाय॒ धर्म॑पतये यव॒मयं॑ च॒रुँ&lt;br&gt;&#xA;स॑वि॒ता त्वा॑ प्रस॒वानाँ॑ सुताम॒ग्निर्गृ॒हप॑तीनाँ॒&lt;br&gt;&#xA;सोमो॒ वन॒स्पती॑नाँ रु॒द्रः प॑शू॒नाम् (१)&lt;br&gt;&#xA;बृह॒स्पति॑र्वा॒चामिन्द्रो॑ ज्ये॒ष्ठानां॑ मि॒त्रः स॒त्यानां&lt;br&gt;&#xA;वरु॑णो॒ धर्म॑पतीनां॒ ये दे॑वा देव॒सुवः॒ स्थ त इ॒म–&lt;br&gt;&#xA;मा॑मुष्याय॒णम॑नमि॒त्राय॑ सुवध्वं मह॒ते क्ष॒त्राय॑&lt;br&gt;&#xA;मह॒त आधि॑पत्याय मह॒ते जान॑राज्यायै॒ष वो॑&lt;br&gt;&#xA;भरता॒ राजा॒ सोमो॒ऽस्माकं॑ ब्राह्म॒णानाँ॒ राजा॒&lt;br&gt;&#xA;प्रति॒ त्यन्नाम॑ रा॒ज्यम॑धायि॒ स्वां त॒नुवं॒ वरु॑णो&lt;/p&gt;</description>
    </item>
    <item>
      <title>११</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/11/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/11/</guid>
      <description>&lt;p&gt;(अथ प्रथमाष्टकेऽष्टमप्रपाठक एकादशोऽनुवाकः )।&lt;br&gt;&#xA;अ॒र्थेतः॑ स्था॒पां पति॑रसि॒ वृषा॑ऽस्यू॒र्मिवृ॑षसे॒–&lt;br&gt;&#xA;नो॑ऽसि व्रज॒क्षितः॑ स्थ म॒रुता॒मोजः॑ स्थ॒ सूर्य॑–&lt;br&gt;&#xA;वर्चसः स्थ॒ सूर्य॑त्वचसः स्थ मान्दाः॑ स्थ॒&lt;br&gt;&#xA;वाशाः॑ स्थ॒ शक्क॑रीः स्थ विश्व॒भृतः॑ स्थ जन॒–&lt;br&gt;&#xA;भृतः॑ स्था॒ग्नेस्ते॑ज॒स्याः॑ स्था॒पामोष॑धीनाँ॒ रसः॑&lt;br&gt;&#xA;स्था॒पो दे॒वीर्मधु॑मतीरगृह्ण॒न्नूर्ज॑स्वती राजसू॒या॑य॒&lt;br&gt;&#xA;चिता॑नाः। याभि॑र्मि॒त्रावरु॑णाव॒भ्यषि॑ञ्च॒न्याभि–&lt;br&gt;&#xA;रिन्द्र॒मन॑य॒न्नत्यरा॑तीः। रा॒ष्ट्र॒दाः स्थ॑ रा॒ष्ट्रं द॑त्त॒&lt;br&gt;&#xA;स्वाहा॑ राष्ट्र॒दाः स्थ॑ रा॒ष्ट्रम॒मुष्मै॑ दत्त॥१॥&lt;br&gt;&#xA;(अत्येका॑दश च)&lt;br&gt;&#xA;इति कृष्णयजुर्वेदीयतैत्तिरीयसंहितायां प्रथमाष्टकेऽ–&lt;br&gt;&#xA;ष्टमप्रपाठक एकादशोऽनुवाकः॥११॥&lt;br&gt;&#xA;–––––––&lt;/p&gt;&#xA;&lt;p&gt;( अथ प्रथमकाण्डेऽष्टमप्रपाठक एकादशोऽनुवाकः )।&lt;br&gt;&#xA;दशमे देवसुवां हवींष्युक्तानि। एकादशेऽभिषेकार्थजलविषया मन्त्रा उच्यन्ते।&lt;br&gt;&#xA;कल्पः — “अपां ग्रहान्गृह्णात्याग्नीध्रे वायव्यैर्गृह्यन्ते षोडश सप्तदश वा ग्रहा गृह्यन्ते तावन्त एव ग्रहा गृह्यन्ते, अर्थेतः स्थेति सारस्वतीष्वप्सु हुत्वैतेनैव मन्त्रेण गृह्णात्येवमुत्तरैर्येन जुहोति तेन गृह्णाति, अपां पतिरिति समुद्रियाः सैन्धवीर्वाऽपो वाऽन्यः पुंनदः स्यात्पुरुषे पशौ वाऽभ्यवेते प्रतीपमन्य ऊर्मिर्युध्यत्यन्वीपमन्यो वृषाऽसीति यः प्रतीपं वृषसेनोऽसीति योऽन्वीपं व्रजक्षित इति कूप्यानां मरुतामोज इति याः प्रतीपं गच्छन्ति ह्रादुनीनां वा प्रभावरीः स्थेति या उत्स्यन्दित्वा तत्रैव प्रत्यवसिच्यन्ते परिवाहिणीः स्थेति परिनदीनां सूर्यवर्चस इत्यातपति वर्ष्याणां सूर्यत्वचस इति यासु रूपाणि परिदृश्यन्ते मान्दा इति स्थावराणां वाशा इति पुष्पाणां शक्करीः स्थेति गोरुल्ब्यानां विश्वभृत इति पयसो&lt;br&gt;&#xA;१ स्र. घ. ङ. च. वा गृ०। २ ख. प्रहाव०। ३ क. घ. ङ. च. यावदुत्स्य०।&lt;/p&gt;</description>
    </item>
    <item>
      <title>१२</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/12/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/12/</guid>
      <description>&lt;p&gt;(अथ प्रथमाष्टकेऽष्टमप्रपाठके द्वादशोऽनुवाकः )।&lt;br&gt;&#xA;देवी॑रापः॒ सं मधु॑मती॒र्मधु॑मतीभिः सृज्यध्वं॒&lt;br&gt;&#xA;महि॒ वर्चः॑ क्ष॒त्त्रिया॑य वन्वा॒ना अना॑धृष्टाः सीद॒–&lt;br&gt;&#xA;तोर्ज॑स्वती॒र्महि॒ वर्चः॑ क्ष॒त्त्रिया॑य॒ दध॑ती॒रनि॑भृष्ट–&lt;br&gt;&#xA;मसि वा॒चो बन्धु॑स्तपो॒जाः सोम॑स्य दा॒त्रम॑सि&lt;br&gt;&#xA;शु॒क्रा वः॑ शु॒क्रेणोत्पु॑नामि च॒न्द्राश्चन्द्रेणा॒मृता॑&lt;br&gt;&#xA;अ॒मृते॑न॒ स्वाहा॑ राज॒सूया॑य चिता॑नाः। सध॒–&lt;br&gt;&#xA;मादो॑ द्यु॒म्निनी॒रूर्ज॑ ए॒ता अनि॑भृष्टा अप॒स्युवो॒&lt;br&gt;&#xA;वसा॑नः। प॒स्त्या॑सु चक्रे॒ वरु॑णः स॒धस्थ॑म॒पाँ&lt;br&gt;&#xA;शिशुः॑ (१) मा॒तृत॑मास्व॒न्तः। क्ष॒स्रस्योल्ब॑–&lt;br&gt;&#xA;मसि क्ष॒त्रस्य॒ योनि॑र॒स्यावि॑न्नो अ॒ग्निर्गृहप॑ति॒रा–&lt;br&gt;&#xA;वि॑न्न॒ इन्द्रो॑ वृ॒द्धश्र॑वा॒ आवि॑न्नः पू॒षा वि॒श्ववे॑दा॒&lt;br&gt;&#xA;आवि॑न्नौ मि॒त्रावरुणावृता॒वृधा॒वावि॑न्ने॒ द्यावा॑–&lt;br&gt;&#xA;पृथि॒वी धृ॒तव्र॑ते आवि॑न्ना दे॒व्यदि॑तिर्विश्वरू॒प्या&lt;br&gt;&#xA;वि॑न्नो॒ऽयम॒सावा॑मुष्याय॒णो॑ऽस्यां वि॒श्य॑स्मिन्‍रा॒ष्ट्रे&lt;br&gt;&#xA;म॑ह॒ते क्ष॒त्राय॑ मह॒त आधि॑पत्याय मह॒ते&lt;br&gt;&#xA;जान॑राज्यायै॒ष वो॑ भरता॒ राजा॒ सोमो॒ऽस्माकं॑&lt;br&gt;&#xA;ब्राह्मा॒णानाँ॒ राजेन्द्र॑स्य (२) वज्रो॑ऽसि॒ वार्त्र॑–&lt;/p&gt;</description>
    </item>
    <item>
      <title>१३</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/13/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/13/</guid>
      <description>&lt;p&gt;(अथ प्रथमकाण्डेऽष्टमप्रपाठके त्रयोदशोऽनुवाकः )।&lt;br&gt;&#xA;स॒मिध॒मा ति॑ष्ठ गाय॒त्री त्वा॒ छन्द॑सामवतु&lt;br&gt;&#xA;त्रि॒वृत्स्तोमो॑ रथंत॒रँ सामा॒ग्निर्दे॒वता॒ ब्रह्म॒ द्रवि॑–&lt;br&gt;&#xA;णमु॒ग्रामा ति॑ष्ठ त्रि॒ष्टुप्त्वा॒ छन्द॑सामवतु पञ्चद॒शः&lt;br&gt;&#xA;स्तोमो॑ बृ॒हत्सामेन्द्रो॑ दे॒वता॑ क्ष॒त्रं द्रवि॑णं वि॒रा–&lt;br&gt;&#xA;ज॒मा ति॑ष्ठ॒ जग॑ती त्वा॒ छन्द॑सामवतु सप्तद॒शः&lt;br&gt;&#xA;स्तोमो॑ वैरू॒पँ साम॑ म॒रुतो॑ दे॒वता॒ विड्द्रवि॑–&lt;br&gt;&#xA;ण॒मुदी॑ची॒मा ति॑ष्ठानु॒ष्टुप्त्वा॑ (१) छन्द॑सा–&lt;br&gt;&#xA;मवत्त्वेकविँ॒शः स्तोमो॑ वैरा॒जँ साम॑ मि॒त्रा–&lt;br&gt;&#xA;वरु॑णौ दे॒वता॒ बलं॒ द्रवि॑णमू॒र्ध्वामा ति॑ष्ठ&lt;br&gt;&#xA;पङ्क्तिस्त्वा॒ छन्द॑सामवतु त्रिणवत्रयस्त्रिँ॒शौ&lt;br&gt;&#xA;स्तोमौ॑ शक्वरैरव॒ते साम॑नी॒ बृह॒स्पति॑र्दे॒वता॒&lt;br&gt;&#xA;वर्चो॒ द्रवि॑णमी॒दृङ्चा॑न्या॒दृङ्चै॑ता॒दृङ्च॑ प्रति॒दृ–&lt;br&gt;&#xA;ङ्च॑ मि॒तश्च॒ संमि॑तश्च॒ सभ॑राः। शु॒क्रज्यो॑तिश्च&lt;/p&gt;&#xA;&lt;hr&gt;&#xA;&lt;p&gt;१ ख. ०वित्सप्त०।&lt;/p&gt;&#xA;&lt;p&gt;[[912]]&lt;/p&gt;</description>
    </item>
    <item>
      <title>१४</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/14/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/14/</guid>
      <description>&lt;p&gt;(अथ प्रथमाष्टकेऽष्टमप्रपाठके चतुर्दशोऽनुवाकः )।&lt;br&gt;&#xA;सोम॑स्य॒ त्विषि॑रसि॒ तवे॑व मे॒ त्विषि॑र्भूया–&lt;br&gt;&#xA;द॒मृत॑मसि मृ॒त्योर्मा॑ पाहि दि॒द्योन्मा॑ पा॒ह्यवे॑ष्टा&lt;br&gt;&#xA;दन्द॒शूका॒ निर॑स्तं॒ नमु॑चेः॒ शिरः॑। सोमो॒ राजा॒&lt;br&gt;&#xA;वरु॑णो दे॒वा ध॑र्म॒सुव॑श्च॒ ये। ते ते॒ वाचँ॑&lt;br&gt;&#xA;सुवन्तां॒ ते ते॑ प्रा॒णँ सु॑वन्तां ते ते॒ चक्षुः॑&lt;br&gt;&#xA;सुवन्तां॒ ते ते॒ श्रोत्रँ॑ सुवन्ताँ॒ सोम॑स्य त्वा&lt;br&gt;&#xA;द्यु॒म्नेना॒भि षि॑ञ्चाम्य॒ग्नेः (१) तेज॑सा॒ सूर्य॑स्य॒&lt;br&gt;&#xA;वर्च॒सेन्द्र॑स्येन्द्रि॒येण॑ मि॒त्रावरु॑णर्वी॒र्येण॑ म॒रु–&lt;br&gt;&#xA;ता॒मोज॑सा क्ष॒त्राणां॑ क्ष॒त्रप॑तिर॒स्यति॑ दि॒वस्पा॑हि&lt;br&gt;&#xA;स॒माव॑वृत्रन्नध॒रागुदा॑ची॒रहि॑ बु॒ध्निय॒मनु॑ सं॒च–&lt;/p&gt;&#xA;&lt;p&gt;[[919]]&lt;/p&gt;&#xA;&lt;p&gt;९१९&lt;br&gt;&#xA;प्रपा॰ ८ अनु॰ १४) कृष्णयजुर्वेदीयतैत्तिरीयसंहिता।&lt;br&gt;&#xA;(राजसूयविषयभिषेकाभिधानम्)&lt;br&gt;&#xA;र॑न्ती॒स्ताः पर्व॑तस्य वृ॒षभस्य॑ पृ॒ष्ठे नाव॑श्चरन्ति&lt;br&gt;&#xA;स्व॒सिच॑ इया॒नाः। रुद्र॒ यत्ते॒ क्रयी॒ परं नाम॒&lt;br&gt;&#xA;तस्मै॑ हु॒तम॑सि य॒मेष्ट॑मसि। प्रजा॑पते॒ न त्वदे॒–&lt;br&gt;&#xA;तान्य॒न्यो विश्वा॑ जा॒तानि॒ परि॒ ता ब॑भूव।&lt;br&gt;&#xA;यत्का॑मास्ते जुहु॒मस्तन्नो॑ अस्तु व॒यँ स्या॑म॒&lt;br&gt;&#xA;पत॑यो रयी॒णाम् (२)।&lt;br&gt;&#xA;(अ॒ग्नेस्तैका॑दश च)॥&lt;/p&gt;</description>
    </item>
    <item>
      <title>१५</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/15/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/15/</guid>
      <description>&lt;p&gt;(अथ प्रथमाष्टकेऽष्टमप्रपाठके पञ्चदशोऽनुवाकः )।&lt;br&gt;&#xA;इन्द्र॑स्य॒ वज्रो॑ऽसि॒ वार्त्र॑घ्न॒स्त्वया॒ऽयं वृ॒त्रं&lt;br&gt;&#xA;व॑ध्यान्मि॒त्रावरु॑णयोस्त्वा प्रशा॒स्त्रोः प्र॒शिषा॑&lt;br&gt;&#xA;युनज्मि य॒ज्ञस्य॒ योगे॑न॒ विष्णोः॒ क्रमो॑ऽसि॒&lt;br&gt;&#xA;विष्णोः॑ क्रा॒न्तम॑सि॒ विष्णो॒र्विक्रा॑न्तमसि म॒रुतां॑&lt;br&gt;&#xA;प्रस॒वे जे॑षमा॒प्तं मनः॒ सम॒हमि॑न्द्रि॒येण॑ वी॒र्येण&lt;br&gt;&#xA;पशू॒नां म॒न्युर॑सि॒ तवे॑व मे म॒न्युर्भू॑या॒न्नमो॑ मा॒त्रे&lt;br&gt;&#xA;पृ॑थि॒व्यै माऽहं मा॒तरं॑ पृथि॒वीँ हिँ॑सिषं॒ मा&lt;br&gt;&#xA;(१) मां मा॒ता पृ॑थि॒वी हिँ॑सी॒दिय॑द॒स्यायु॑–&lt;br&gt;&#xA;र॒स्यायु॑र्मे धे॒ह्यूर्ग॒स्यूर्जं॑ मे धेहि॒ युङ्ङ॑सि॒&lt;br&gt;&#xA;वर्चो॑ऽसि॒ वर्चो॒ मयि॑ धेह्य॒ग्नये॑ गृ॒हप॑तये॒&lt;br&gt;&#xA;स्वाहा॒ सोमा॑य॒ वन॒स्पत॑ये॒ स्वाहेन्द्र॑स्य॒ बला॑य॒&lt;br&gt;&#xA;स्वाहा॑ म॒रुता॒मोज॑से॒ स्वाहा॑ हँ॒सः शु॑चि॒षद्वसु॑–&lt;br&gt;&#xA;रन्तरिक्ष॒सद्धोता॑ वेदि॒षदति॑थिर्दुरोण॒सत्। नृ॒ष–&lt;br&gt;&#xA;द्व॑र॒सदृ॑त॒सव्द्यो॑म॒सद॒ब्जा गो॒जा ऋ॑त॒जा अ॑द्रि॒जा&lt;br&gt;&#xA;ऋ॒तं बृ॒हत् (२)।&lt;br&gt;&#xA;(हिँ॒सि॒षं॒ मर्त॒जास्त्रीणि॑ च)॥&lt;/p&gt;</description>
    </item>
    <item>
      <title>१६</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/16/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/16/</guid>
      <description>&lt;p&gt;( अथ प्रथमाष्टकेऽमप्रपाठके षोडशोऽनुवाकः )।&lt;br&gt;&#xA;मि॒त्रो॑ऽसि॒ वरु॑णोऽसि॒ स॒महं विश्वै॑र्दे॒वैः क्ष॒–&lt;br&gt;&#xA;त्त्रस्य॒ नाभि॑रसि क्ष॒त्त्रस्य॒ योनि॑रसि स्यो॒नामा&lt;br&gt;&#xA;सी॑द सु॒षदा॒मा सी॑द॒ मा त्वा॑ हिँसी॒न्मा मा॑&lt;br&gt;&#xA;हिँसी॒न्नि ष॑साद धृ॒तव्र॑तो॒ वरु॑णः प॒स्त्या॑स्वा&lt;br&gt;&#xA;साम्रा॑ज्याय सु॒क्रतु॒र्ब्रह्मा३न्त्वँ रा॑जन्ब्र॒ह्माऽसि॑&lt;/p&gt;&#xA;&lt;p&gt;[[931]]&lt;/p&gt;&#xA;&lt;p&gt;९३१&lt;br&gt;&#xA;प्रपा॰ ८ अनु॰ १६) कृष्णयजुर्वेदीयतैत्तिरीयसंहिता।&lt;br&gt;&#xA;(राजसूयविषयस्य विजयादूर्ध्वमासनोपविष्टस्य सर्वैः सेव्यत्वस्य वर्णनम्)&lt;br&gt;&#xA;सवि॒ताऽसि॑ स॒त्यस॑वो॒ ब्रह्मा३न्त्वँ रा॑जन्ब्र॒&lt;br&gt;&#xA;ह्माऽसीन्द्रो॑ऽसि स॒त्यौजाः॑ ( १ ) ब्रह्मा३–&lt;br&gt;&#xA;न्त्वँ रा॑जन्ब्र॒ह्माऽसि॑ मि॒त्रो॑ऽसि सु॒शेवो॒ ब्रह्मा३–&lt;br&gt;&#xA;न्त्वँ रा॑जन्ब्र॒ह्माऽसि॒ वरु॑णोऽसि स॒त्यध॒र्मेन्द्र॑स्य॒&lt;br&gt;&#xA;वज्रो॑ऽसि॒ वार्त्र॑घ्न॒स्तेन॑ मे रध्य॒ दिशो॒ऽभ्य॑यँ&lt;br&gt;&#xA;राजा॑ऽभू॒त्सुश्लो॒काँ३ सुम॑ङ्ग॒लाँ३ सत्य॑रा॒जा–&lt;br&gt;&#xA;३न्। अ॒पां नप्त्रे स्वाहो॒र्जो नप्त्रे॒ स्वाहा॒ऽग्नये॑&lt;br&gt;&#xA;गृ॒हप॑तये॒ स्वाहा॑॥ २॥&lt;br&gt;&#xA;( स॒त्यौजा॑श्चत्वारिँ॒शश्च॑ )॥&lt;/p&gt;</description>
    </item>
    <item>
      <title>१७</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/17/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/17/</guid>
      <description>&lt;p&gt;(अथ प्रथमाष्टकेऽष्टमप्रपाठके सप्तदशोऽनुवाकः)।&lt;br&gt;&#xA;आ॒ग्ने॒यम॒ष्टाक॑पालं॒ निर्व॑पति॒ हिर॑ण्यं॒ दक्षि॑णा&lt;br&gt;&#xA;सारस्व॒तं च॒रुं व॑त्सत॒री दक्षि॑णा सावि॒त्रं द्वाद॑–&lt;br&gt;&#xA;शकपालमुपध्व॒स्तो दक्षि॑णा पौ॒ष्णं च॒रुँ&lt;br&gt;&#xA;श्या॒मो दक्षि॑णा बार्हस्प॒त्यं च॒रुँ शि॑तिपृ॒ष्ठो&lt;br&gt;&#xA;दक्षि॑णै॒न्द्रमेका॑दशकपालमृष॒भो दक्षि॑णा वारु॒णं&lt;br&gt;&#xA;दश॑कपालं म॒हानि॑रष्टो॒ दक्षि॑णा सौ॒म्यं च॒रुं&lt;br&gt;&#xA;ब॒भ्रुर्दक्षि॑णा त्वा॒ष्ट्रम॒ष्टाक॑पालँ शु॒ण्ठो दक्षि॑णा&lt;br&gt;&#xA;वैष्ण॒वं त्रि॑कपा॒लं वा॑म॒नो दक्षि॑णा (१)॥&lt;br&gt;&#xA;(आ॒ग्ने॒यँ हिर॑ण्यँ सारस्व॒तं द्विच॑त्वारिँशत्)।&lt;br&gt;&#xA;इति कृष्णयजुर्वेदीयतैत्तिरीयसंहितायां प्रथमाष्टकेऽ&lt;br&gt;&#xA;ष्टमप्रपाठके सप्तदशोऽनुवाकः॥१७॥&lt;br&gt;&#xA;––––––––––––––––––––––––&lt;br&gt;&#xA;(अथ प्रथमकाण्डेऽष्टमप्रपाठके सप्तदशोऽनुवाकः)।&lt;br&gt;&#xA;षोडशे जितवतो राज्ञ इतरसेव्यत्वरूप उपचारो वर्णितः। सप्तदशे संसृपां हवींषि दशसंख्याकानि विधीयन्ते–&lt;br&gt;&#xA;आग्नेयमिति। उपरतस्तनपाना वत्सतरी। शुक्लकायः शुण्ठः। तान्येतानि हवींषि प्रशंसति–&lt;br&gt;&#xA;“वरुणस्य सुषुवाणस्य दशधेन्द्रियं वीर्यं परापतत्। तत्सँसृद्भिरनु समसर्पत्। तत्सँसृपाँ सँसृप्त्वम्। अग्निना देवेन प्रथमेऽहन्ननु प्रायुङ्क्त। सरस्वत्या वाचा द्वितीये। सवित्रा प्रसवेन तृतीये। पूष्णा पशुभिश्चतुर्थे। बृहस्पतिना ब्रह्मणा पञ्चमे। इन्द्रेण देवेन षष्ठे। वरुणेन स्वया देवतया सप्तमे (१) । सोमेन राज्ञाऽष्टमे। त्वष्ट्रा रूपेण नवमे। विष्णुना यज्ञेनाऽऽप्नोत्। यत्सँसृपो भवन्ति। इन्द्रियमेव तद्वीर्यं यजमान आप्नोति” [ब्रा० का० १ प्र० ८ अ० १] इति।&lt;/p&gt;</description>
    </item>
    <item>
      <title>१८</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/18/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/18/</guid>
      <description>&lt;p&gt;(अथ प्रथमाष्टकेऽष्टमप्रपाठकऽष्टादशोऽनुवाकः)।&lt;br&gt;&#xA;स॒द्यो दक्षि॑यन्ति स॒द्यः सोमं॑ क्रीणन्ति पु–&lt;br&gt;&#xA;ण्डरिस्र॒जां प्र य॑च्छति द॒शभि॑र्वत्सत॒रैः सोमं॑&lt;br&gt;&#xA;क्रीणाति दश॒पेयो॑ भवति श॒तं ब्रा॑ह्म॒णाः&lt;br&gt;&#xA;पि॑बन्ति सप्तद॒शँ स्तो॒त्रं भ॑वति प्राका॒शाव॑–&lt;br&gt;&#xA;ध्व॒र्यवे॑ ददाति॒ स्रज॑मुद्गा॒त्रे रु॒क्मँ होत्रेऽश्वं॑&lt;br&gt;&#xA;प्रस्तोतृप्रतिह॒र्तृभ्यां॒ द्वाद॑श पष्ठौ॒हीर्ब्र॒ह्मणे॑ व॒–&lt;br&gt;&#xA;शां मै॑त्राव॒रुणाय॑र्ष॒भं ब्रा॑ह्मणाच्छँ॒सिने॒&lt;br&gt;&#xA;वास॑सी नेष्टापो॒तृभ्याँ॒ स्थूरि॑ यवाचि॒तम॑च्छा–&lt;br&gt;&#xA;वा॒काया॑न॒ड्वा॑ह॒मग्नीधे॑ भा॒र्गवो होता॑ भवति&lt;br&gt;&#xA;श्राय॒न्तीयं॑ ब्रह्मसा॒मं भ॑वति वार॒वन्तीय॑मग्नि–&lt;br&gt;&#xA;ष्टोमसा॒मँ सा॑रस्व॒तीरपो गृ॑ह्णाति (१)॥&lt;br&gt;&#xA;(वा॒र॒व॒न्तीयं॑ च॒त्वारि॑ च)।&lt;br&gt;&#xA;इति कृष्णयजुर्वेदीयतैत्तिरीयसंहितायां प्रथमाष्टकेऽ–&lt;br&gt;&#xA;ष्टमप्रपाठकेऽष्टादशोऽनुवाकः॥१८॥&lt;br&gt;&#xA;–––––––––––&lt;br&gt;&#xA;(अथ प्रथमकाण्डेऽष्टमप्रपाठकेऽष्टाजषोऽनुवाकः)।&lt;br&gt;&#xA;सप्तदशे संसृपां हवीष्युक्तानि। अष्टादशे दशपेय उच्यते। तत्र दीक्षासो-मक्रययोश्चोदकप्राप्तं दिनभेदमपवदितुं विधत्ते –&lt;br&gt;&#xA;सद्य इति। प्रकृतावप्सु स्नात्यपोऽश्नातीति यद्विहितं तदपवदितुं विधत्ते –&lt;br&gt;&#xA;पुण्डरिस्रजामिति। तदेतत्सूत्रकारः स्पष्टी चकार – &amp;ldquo;अपो दीक्षायाः स्थाने द्वादशपुण्डरीकां स्रजं प्रतिमुञ्चते&amp;rdquo; इति। प्रतिमोचयेदित्यर्थः। तदेतत्प्रशंसति –&lt;/p&gt;</description>
    </item>
    <item>
      <title>१९</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/19/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/19/</guid>
      <description>&lt;p&gt;(अथ प्रथमाष्टकेऽष्टमप्रपाठक एकोनविंशोऽनुवाकः)।&lt;br&gt;&#xA;आ॒ग्ने॒यम॒ष्टाक॑पालं॒ निर्व॑पति॒ हिर॑ण्यं॒ दक्षि–&lt;br&gt;&#xA;णै॒न्द्रमेका॑दशकपालमृष॒भो दक्षि॑णा वैश्वदे॒वं&lt;br&gt;&#xA;च॒रुं पि॒शङ्गी॑ पष्ठौ॒ही दक्षि॑णा मैत्रावरु॒णीमा॒–&lt;br&gt;&#xA;मिक्षां॑ व॒शा दक्षि॑णा बार्हस्प॒त्यं च॒रुँ शि॑ति–&lt;br&gt;&#xA;पृ॒ष्ठो दक्षि॑णाऽऽदि॒त्यां म॒ल्हां ग॒र्भिणी॒मा ल॑–&lt;br&gt;&#xA;भते मारु॒तीं पृश्निं॑ पष्ठौ॒हीम॒श्विभ्यां॑ पू॒ष्णे&lt;br&gt;&#xA;–––––––––––––––––––––––––––––––––––––––––––––––&lt;br&gt;&#xA;१ ख. ०न्धे चोदि०।&lt;/p&gt;&#xA;&lt;p&gt;[[948]]&lt;/p&gt;&#xA;&lt;p&gt;९४८&lt;br&gt;&#xA;श्रीमत्सायणाचार्यविरचितभाष्यत्तमेता [१ प्रथमकाण्डे&lt;br&gt;&#xA;(राजसूयसंबन्धिनां दिशामवेष्टयः पशुद्वयं सात्यदूतहवींषि चेत्येतेषां विधिः)&lt;/p&gt;&#xA;&lt;p&gt;पु॑रो॒डाशं॒ द्वाद॑शकपालं॒ निर्व॑पति॒ सर॑स्वते&lt;br&gt;&#xA;सत्य॒वाचे॑ च॒रुँ स॑वि॒त्रे स॒त्यप्र॑सवाय पुरो॒–&lt;br&gt;&#xA;डाशं॒ द्वाद॑शकपालं तिसृध॒न्वँ शु॑ष्कदृ॒तिर्द–&lt;br&gt;&#xA;क्षि॑णा (१)॥&lt;br&gt;&#xA;(आ॒ग्ने॒यँ हिर॑ण्यमै॒न्द्रं वै॑श्वदे॒वं पि॒शङ्गी॑ स॒प्तच॑त्वारिँशत्)।&lt;br&gt;&#xA;इति कृष्णयजुर्वेदीयतैत्तिरीयसंहितायां प्रथमाष्टकेऽ-&lt;br&gt;&#xA;ष्टमप्रपाठक एकोनविंशोऽनुवाकः॥१९॥&lt;br&gt;&#xA;––––––––––&lt;br&gt;&#xA;(अथ प्रथमकाण्डेऽष्टमप्रपाठक एकोनविंशोऽनुवाकः)।&lt;br&gt;&#xA;अष्टादशे दशपेयोऽभिहितः। एकोनविंशे दिशामवेष्टयः पशुद्वयं सात्वदूतानां हवींषि च विधीयन्ते। तत्राऽऽदौ पञ्च हवींषि विधत्ते –&lt;br&gt;&#xA;आग्नेयमष्टाकपालमिति। पिशङ्गी पिङ्गलवर्णा।&lt;br&gt;&#xA;दिग्व्यास्थापनप्रयुक्तोन्मादपरिहारेणावेष्टिविधिं प्रस्तौति–&lt;br&gt;&#xA;“ईश्वरो वा एव दिशोऽनून्मदितोः। यं दिशोऽनु व्यास्थापयन्ति। दिशा-मवेष्टयो भवन्ति। दिक्ष्वेव प्रतितिष्ठत्यनुन्मादाय&amp;quot; [ब्रा॰ का॰ १ प्र॰ ८ अ॰ ३] इति।&lt;br&gt;&#xA;यं यजमानमध्वर्युः प्रस्थापयत्येष यजमानो दिशोऽनुप्राप्य दिग्भ्रमेणोन्मदि-तोरुन्मतो भवितुमीश्वरः प्रभुर्भवति। विधिवाक्यावगतं देवतापञ्चकं प्रशंसति–&lt;br&gt;&#xA;“पञ्च देवता यजति। पञ्च दिशः। दिक्ष्वेव प्रतितिष्ठति&amp;quot; [ब्रा॰ का॰ १ प्र॰ ८ अ॰ ३] इति।&lt;br&gt;&#xA;आग्नेयादीनां चतुर्णां मध्य एकैकयागादूर्ध्वं पञ्चमहविषि अभिघारणं विधत्ते–&lt;br&gt;&#xA;“हविषो हविष इष्ट्वा बार्हस्पत्यमभिघारयति। यजमानदेवस्यो वै बृहस्पतिः। यजमानमेव तेजसा समर्धयति (१)&amp;quot;। [ब्रा॰ का॰ १ प्र॰ ८ अ॰ ३] इति।&lt;br&gt;&#xA;यजमानस्य देवता उक्ता अग्न्यादयश्चतस्रस्ताभ्यो हितो यजमानदेवत्यः। अवेष्टीर्विधाय द्विपशुयुक्तं पशुबन्धकर्म विधत्ते –&lt;/p&gt;</description>
    </item>
    <item>
      <title>२०</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/20/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/20/</guid>
      <description>&lt;p&gt;(अथ प्रथमाष्टकेऽष्टमप्रपाठके विंशोऽनुवाकः)।&lt;br&gt;&#xA;आ॒ग्ने॒यम॒ष्टाक॑पालं॒ निर्व॑पति सौ॒म्यं च॒रुँ&lt;br&gt;&#xA;सा॑वि॒त्रं द्वाद॑शकपालं बार्हस्प॒त्यं च॒रुं त्वा॒ष्ट्रम॒–&lt;br&gt;&#xA;ष्टाक॑पालं वैश्वान॒रं द्वाद॑शकपालं॒ दक्षि॑णो रथ-&lt;br&gt;&#xA;वाहनवा॒हो दक्षि॑णा सारस्व॒तं च॒रुं निर्व॑पति&lt;br&gt;&#xA;पौ॒ष्णं च॒रुं मै॒त्रं च॒रुं वा॑रु॒णं च॒रुं क्षै॑त्रप॒त्यं&lt;br&gt;&#xA;च॒रुमा॑दि॒त्यं च॒रुमुत्त॑रो रथवाहनवा॒हो दक्षि॑णा(१)॥&lt;br&gt;&#xA;( आ॒ग्ने॒यँ सौ॒म्यं बा॑र्हस्प॒त्यं चतु॑स्त्रिँशत् )।&lt;br&gt;&#xA;इति कृष्णयजुर्वेदीयतैत्तिरीयसंहितायां प्रथमाष्टकेऽ–&lt;br&gt;&#xA;ष्टमप्रपाठके विंशोऽनुवाकः॥२०॥&lt;br&gt;&#xA;––––––––––&lt;br&gt;&#xA;(अथ प्रथमाष्टकेऽष्टमप्रपाठके विंशोऽनुवाकः)।&lt;br&gt;&#xA;एकोनविंशे दिशामवेष्टयः पशुबन्धः सात्यदूतानां हवींषि चोक्तानि। अथ विंशे प्रयुजां हवींष्युच्यन्ते। त्प्रकारः सूत्रकारेण दर्शितः – &amp;quot; अपराह्णे षड्भिः प्रयुजां हविर्भिर्यजत आग्नेयमष्ठाकपालमिति दक्षिणो रथवाहनवाहो दक्षिणा श्वोभूते षड्भिरुत्तरो रथवाहनवाहः&amp;quot; इति। तान्येतानि हवींषि विधत्ते –&lt;br&gt;&#xA;आग्नेयमिति। रथस्य वाहनं रथवाहनमन्यच्छकटं यस्मिञ्शकटे रथत्येषयोरग्रमवस्थाप्यते तस्य रथवाहनस्य शकटस्य वाहको दक्षिणो यो बलीवर्दोऽसौ पूर्वषट्के दातव्यः। एवमुत्तरषट्केऽपि योज्यम्। अत्र पूर्वषट्कगतं प्रथमं हविः प्रशंसति –&lt;br&gt;&#xA;&amp;ldquo;आग्नेयमष्टाकपालं निर्वपति। तस्माच्छिशिरे कुरुपञ्चालाः प्राञ्चो यान्ति” [ब्रा॰ का॰ १ प्र॰ ८ अ॰ ४] इति।&lt;br&gt;&#xA;उपरिष्टात्परकीयपक्षा उपन्यस्यन्ते &amp;ldquo;मासि मास्येतानि हवींषि निरुप्याणी-त्याहुः&amp;rdquo; इति। तत्पक्षानुसारेण फाल्गुनमासमारभ्य क्रमेणैकैकस्मिन्मास एकैकं हविर्निर्वपणीयम्। तथा हि–फाल्गुन्याः पौर्णमास्याः प्रागेव राजसूयमुपक्रमुक्रम्य पवित्रनामकमग्निष्टोममानुमतादीनि चानुष्ठाय फाल्गुन्यां पौर्णमास्यामारभ्य वैश्वदेववरुणप्रघाससाकमेधांश्चतुर्षु मासेषु निष्पाद्य द्वितीयस्यां फाल्गुन्यां पौर्णमास्यां&lt;/p&gt;</description>
    </item>
    <item>
      <title>२१</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/21/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/21/</guid>
      <description>&lt;p&gt;(अथ प्रथमाष्टकेऽष्टमप्रपाठक एकविंशोऽनुवाकः)।&lt;br&gt;&#xA;स्वा॒द्वीं त्वा॑ स्वा॒दुना॑ ती॒व्रां ती॒व्रेणा॒मृता॑म॒–&lt;br&gt;&#xA;मृते॑न सृ॒जामि॒ सँ सोमे॑न॒ सोमो॑ऽस्य॒श्विभ्यां॑&lt;br&gt;&#xA;पच्यस्व॒ सर॑स्वत्यै पच्य॒स्वेन्द्रा॑य सु॒त्राम्णे॑ प–&lt;br&gt;&#xA;च्यस्व पु॒नातु॑ ते परि॒स्रुतँ सो॒मँ सूर्य॑स्य&lt;/p&gt;&#xA;&lt;p&gt;[[957]]&lt;/p&gt;&#xA;&lt;p&gt;९५७&lt;br&gt;&#xA;प्रपा॰ ८ अनु॰ २१) कृष्णयजुर्वेदीयतैत्तिरीयसंहिता।&lt;br&gt;&#xA;(सौत्रामणीमन्त्रपशुहविषामभिधानम्)&lt;br&gt;&#xA;दुहि॒ता। वारे॑ण॒ शश्व॑ता॒। वा॒युः पू॒तः प॒वि–&lt;br&gt;&#xA;त्रे॑ण प्र॒त्यङ्सोमो॒ अति॑द्रुतः। इन्द्र॑स्य॒ युज्यः॒&lt;br&gt;&#xA;सखा॑। कु॒विद॒ङ्ग यव॑मन्तो॒ यवं॑ चि॒द्यथा॒ दा–&lt;br&gt;&#xA;न्त्य॑नुपू॒र्वं वि॒यूय॑। इ॒हेहै॑षां कृणुत॒ भोज॑नानि&lt;br&gt;&#xA;(१) ये ब॒र्हिषो॒ नमो॑वृक्तिं॒ न ज॒ग्मुः। आ॒श्वि॒नं&lt;br&gt;&#xA;धू॒म्रमा ल॑भते सारस्व॒तं मे॒षमैन्द्रमृ॑ष॒भमै॒न्द्रमे–&lt;br&gt;&#xA;का॑दशकपालं॒ निर्व॑पति सावि॒त्रं द्वाद॑शकपालं&lt;br&gt;&#xA;वारु॒णं दश॑कपालँ॒ सोम॑प्रतीकाः पितरस्तृ–&lt;br&gt;&#xA;प्णुत॒ वड॑वा॒ दक्षि॑णा (२)।&lt;br&gt;&#xA;( भोज॑नानि॒ षड्विँ॑शतिश्च )।&lt;br&gt;&#xA;इति कृष्णयजुर्वेदीयतैत्तिरीयसंहितायां प्रथमाष्टकेऽ–&lt;br&gt;&#xA;ष्टमप्रपाठके एकविंशोऽनुवाकः॥२१॥&lt;br&gt;&#xA;––––––––&lt;br&gt;&#xA;(अथ प्रथमकाण्डेऽष्टमप्रपाठके एकविंशोऽनुवाकः)।&lt;br&gt;&#xA;विंशेऽनुवाके प्रयुजां हवींष्युक्तानि। एकविंशे सौत्रामण्या मन्त्राः पशवो हवींषि चोच्यन्ते।&lt;br&gt;&#xA;कल्पः – &amp;quot; अग्रेण गार्हपत्यमवटं खात्वा तस्मिन्सुरायाः कल्पेन सुरां संद-धाति परिस्रुद्भवति स्वाद्वीं त्वा स्वादुनेति शष्पैः सुरां संसृजति” इति। पाठस्तु––&lt;br&gt;&#xA;स्वादीं त्वेति। हे सुरे स्वादीं त्वा स्वादुना सोमेन संसृजामि। अत्र सोम-शब्देन व्रीहियवाद्यङ्कुरं शष्पशब्दाभिधेयं बालतृणमु(णं चो)पलक्ष्यते। सोमस्यौषधिराजत्वेनोपलक्षयितुं शक्यते(त्वात्)। कीदृशीं त्वाम्। तीव्रामुग्रगन्धाम्। अमृताममृतवदाप्यायनकारिणीम्। अत एव बलीवर्दाश्वादीनाप्यायितुं पाययन्ति। कीदृशेन सोमेन। तीव्रेण वमनाद्युपयुक्तौषधित्वेन तीव्रत्वम्। अमृतेन &amp;ldquo;अपाम सोमममृता अभूम” इत्यादिश्रुतेनामृतत्वप्रापकेन(ण)। एवंविधसोमात्मकेन शष्पेण संसृष्टत्वात्त्वं सोमोऽसीति। तस्माद्देवतात्रयार्थं त्वं पच्यस्व। सुत्राम्णे सुष्टु रक्षकाय। सक्तुप्रभृतिकद्रव्यविधानाय प्रस्तौति––&lt;/p&gt;</description>
    </item>
    <item>
      <title>२२</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/22/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/1/8/22/</guid>
      <description>&lt;p&gt;(अथ प्रथमकाण्डेऽष्टमप्रपाठक द्वाविंशोऽनुवाकः )।&lt;br&gt;&#xA;अग्ना॑विष्णू॒ महि॒ तद्वां॑ महि॒त्वं वी॒तं घृ॒तस्य॒&lt;/p&gt;&#xA;&lt;p&gt;[[974]]&lt;/p&gt;&#xA;&lt;p&gt;९७४&lt;br&gt;&#xA;श्रीमत्सायणाचार्यविरचितभाष्यसमेता — (१ प्रथमकाण्डे —&lt;br&gt;&#xA;(काम्ययाज्यापुरोनुवाक्याभिधानम्)&lt;br&gt;&#xA;गुह्या॑नि॒ नाम॑। दमे॑दमे स॒प्त रत्ना॒ दधा॑ना॒&lt;br&gt;&#xA;प्रति॑ वां जि॒ह्वा घृ॒तमा च॑रण्येत्। अग्ना॑विष्णू॒&lt;br&gt;&#xA;महि॒ धाम॑ प्रि॒यं वां॑ वी॒थो घृ॒तस्य॒ गुह्या॑&lt;br&gt;&#xA;जुषा॒णा। दमे॑दमे सुष्टु॒तीर्वा॑वृधा॒ना प्रति॑ वां&lt;br&gt;&#xA;जि॒ह्वा धृ॒तमुच्च॑रण्येत्। प्र णो॑ दे॒वी सर॑स्वती॒&lt;br&gt;&#xA;वाजे॑भिर्वा॒जिनी॑वती। धी॒नाम॑वि॒त्र्य॑वतु। आ&lt;br&gt;&#xA;नो॑ दि॒वो बृ॑ह॒तः (१) पर्व॑ता॒दा सर॑स्वती&lt;br&gt;&#xA;यज॒ता ग॑न्तु य॒ज्ञम्। हवं॑ दे॒वी जु॑जुषा॒णा घृ॒–&lt;br&gt;&#xA;ताची॑ श॒ग्मां नो॒ वाच॑मुश॒ती शृ॑णोतु। बृह॑–&lt;br&gt;&#xA;स्पते जु॒षस्व॑ नो ह॒व्यानि॑ विश्वदेव्य। रास्व॒&lt;br&gt;&#xA;रत्ना॑नि दा॒शुषे॑। ए॒वा पि॒त्रे वि॒श्वदे॑वाय॒ वृष्णे॑&lt;br&gt;&#xA;य॒ज्ञैर्वि॑धेम॒ नम॑सा ह॒विर्भिः॑। बृह॑स्पते सुप्र॒जा&lt;br&gt;&#xA;वी॒रव॑न्तो व॒यँ स्या॑म॒ पत॑यो रयी॒णाम्।&lt;br&gt;&#xA;बृह॑स्पते॒ अति॒ यद॒र्यो अर्हा॑द्द्य॒मद्वि॒भाति॒&lt;br&gt;&#xA;ऋतु॑म॒ज्जने॑षु। यद्दी॒दय॒च्छव॑सा (२) ऋ॒त॒–&lt;br&gt;&#xA;प्र॒जा॒त॒ तद॒स्मासु॒ द्रवि॑णं धेहि चि॒त्रम्। आ&lt;br&gt;&#xA;नो॑ मित्रावरुणा घृ॒तैर्गव्यू॑तिमुक्षतम्। मध्वा॒&lt;br&gt;&#xA;रजाँ॑सि सुक्रतू। प्र बा॒हवा॑ सिसृतं जी॒वसे॑&lt;br&gt;&#xA;न॒ आ नो॒ गव्यू॑तिमुक्षतं घृ॒तेन॑। आ नो॒ जने॑&lt;br&gt;&#xA;श्रवयतं युवाना श्रु॒तं मे॑ मित्रावरुणा॒ हवे॒मा।&lt;br&gt;&#xA;अ॒ग्निं वः॑ पूर्व्यं गि॒रा दे॒वमी॑डे॒ वसू॑नाम्। स॒प॒–&lt;br&gt;&#xA;र्यन्तः॑ पुरुप्रि॒यं मि॒त्रं न क्षेत्र॒साध॑सम्। म॒क्षू&lt;br&gt;&#xA;देव॒व॑तो॒ रथः॑ (३) शरो॑ वा पृ॒त्सु कासु॑&lt;/p&gt;</description>
    </item>
  </channel>
</rss>
