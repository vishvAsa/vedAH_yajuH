<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;४ on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/rA/4/</link>
    <description>Recent content in &#43;४ on यजुर्वेदे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/rA/4/index.xml" rel="self" type="application/rss+xml" />
    <item>
      <title>प्रश्नः-1</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/rA/4/1/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/rA/4/1/</guid>
      <description>&lt;p&gt;तृतीयकाण्डे सोमस्य शेषः प्रायेण वर्णितः । चतुर्थे त्वग्निचित्यङ्गमन्त्राणां पाठ ईर्यते ॥&lt;br&gt;&#xA;अवान्तरविशेषास्तु विनियोगे प्रदर्शिताः । चतुर्थकाण्डमग्न्याख्यं सप्तभिः पाठकैर्युतम् ॥&lt;br&gt;&#xA;उखासम्भरणे मन्त्राः प्रथमे पाठके श्रुताः । एकादशानुवाकाः स्युस्तदर्थाः स्युः क्रमादमी ॥&lt;br&gt;&#xA;अभ्र्यादानं मृदाक्रान्तिः खननं हरणं तथा । उखानिर्माणसंस्कारौ सामिधेन्यस्तथाऽऽप्रियः । अग्न्युत्पादो धारणं च याज्या इत्यनुवाकगाः ॥&lt;br&gt;&#xA;अथ चतुर्थकाण्डप्रारम्भः - वैश्वदेवं काण्डम्&lt;br&gt;&#xA;राजसूयः, पशुबन्धः, इष्टयो, नक्षत्रेष्टयो, दिवःश्येनयो, अपाघाः, सात्रायणमुपहोमाः, कौलकी सूक्तान्यौपानुवाक्यं याज्या अश्वमेधः पुरुषमेधः सौत्रामणी अच्छिद्राणि पशुहौत्रम् उपनिषदः इति सब्राह्मणानि सानुब्राह्मणानि वैश्वदेवानि (सूत्रम्) ॥&lt;br&gt;&#xA;राजसूयः तद्ब्राह्मणम्, पशुबन्धः उपानुवाक्यं याज्याः अश्वमेधः तद्ब्राह्मणम् सात्रायणम् उपहोमाः सूक्तानि नक्षत्रेष्टयः सौत्रामणी अच्छिद्राणि पशुहौत्रं परशुमेधश्चेति षोडश वैश्वदेवानीत्यर्थः ॥&lt;br&gt;&#xA;अग्निचित्यङ्गमन्त्रपाठाभिधानम्&lt;br&gt;&#xA;अनुवाकः १ अभ्र्यादानम् । ३,९ गायत्री, १-२,१३ अनुष्टुप्, ५ त्रिष्टुप्, ४, ६ जगती । अग्निर्ऋषिः&lt;br&gt;&#xA;अथ स(सायण)भाष्यकृष्णयजुर्वेदीयतैत्तिरीयसंहितायां चतुर्थं काण्डम् ।&lt;br&gt;&#xA;(तत्र प्रथमप्रपाठके प्रथमोऽनुवाकः)।&lt;br&gt;&#xA;यस्य निःश्वसितं वेदा यो वेदोभ्योऽखिलं जगत् । निर्मेमे तमहं वन्दे विद्यातीर्थमहेश्वरम् ॥&lt;br&gt;&#xA;तृतीयकाण्डे सोमस्य शेषः प्रायेण वर्णितः । चतुर्थे त्वग्निचित्यङ्गमन्त्राणां पाठ ईर्यते ॥&lt;br&gt;&#xA;अवान्तरविशेषास्तु विनियोगे प्रदर्शिताः । चतुर्थकाण्डमग्न्याख्यं सप्तभिः पाठकैर्युतम् ॥&lt;br&gt;&#xA;उखासंभरणे मन्त्राः प्रथमे पाठके श्रुताः । एकादशानुवाकाः स्युस्तदर्थाः स्युः क्रमादमी ॥&lt;br&gt;&#xA;अभ्र्यादानं मृदाक्रान्तिः खननं हरणं तथा । उखानिर्माणसंस्कारौ सामिधेन्यस्तथाऽऽप्रियः ॥&lt;br&gt;&#xA;अग्न्युत्पादो धारणं च याज्या इत्यनुवाकगाः ॥ इति ।&lt;br&gt;&#xA;(इति भाष्यकारोपोद्घातः) ।&lt;br&gt;&#xA;चतुर्थकाण्डे प्रथमप्रपाठके प्रथमोऽनुवाकः&lt;br&gt;&#xA;मन्त्रः&lt;br&gt;&#xA;यु॒ञ्जा॒नᳶ प्र॑थ॒मम्मन॑स्त॒त्वाय॑ सवि॒ता धियः॑ । अ॒ग्निञ्ज्योति॑र्नि॒चाय्य॑ पृथि॒व्या अध्याभ॑रत् ।&lt;br&gt;&#xA;टीका&lt;br&gt;&#xA;(तत्र प्रथमप्रपाठके प्रथमोऽनुवाकः)&lt;br&gt;&#xA;तत्राभ्र्यादानप्रतिपादके प्रथमानुवाके प्रथमं तावद्धोममन्त्रा उच्यन्ते ।&lt;br&gt;&#xA;कल्पः — “जुह्वामष्टगृहीतं गृहीत्वा युञ्जानः प्रथमं मन इति यजुरष्टमाभिर्ऋग्भिरेकामाहुतिं जुहोति” इति । तत्र प्रथमामृचमाह — युञ्जान इति । सविता प्रेरकः परमेश्वरः प्रथममग्निचयनविषये मनो युञ्जानः समादधानो धिय इष्टकादिविषयाणि ज्ञानानि तत्वाय तनित्वा विस्तार्याग्निं ज्योतिर्निचाय्य चीयमानमग्निं सफलानां कर्मणां प्रकाशनसाधनभूतं निश्चित्य पृथिव्या अध्याभरद्भूमेरुपर्यानीतवान् । अनन्तरं तमग्निमुखालक्षणपृथिव्यां स्थापयितुमुखानिर्माणादाविमं होमं करोमीति भावः ।&lt;br&gt;&#xA;मन्त्रः&lt;br&gt;&#xA;यु॒क्त्वाय॒ मन॑सा दे॒वान्त्सुव॑र्य॒तो धि॒या दिव॑म् । बृ॒हज्ज्योति॑ᳵ करिष्य॒तस्स॑वि॒ता प्र सु॑वति॒ तान् ।&lt;br&gt;&#xA;टीका&lt;br&gt;&#xA;अथ द्वितीयामाह — युक्त्वाय मनसेति । सविता तानिन्द्रियविशेषान्प्रकर्षेण सुवाति प्रेरयति । किं कृत्वा, देवान्क्रीडापरत्वेन चपलानिन्द्रियविशेषान्मनसा युक्त्वाय विषयेभ्यो नियम्य । कीदृशानिन्द्रियविशेषान्, सुवर्यतः स्वर्गं मच्छतः स्वर्गप्राप्त्यर्थमुद्यतानित्यर्थः । बृहज्ज्योतिः प्रौढं चीयमानमग्निं धिया दिवं करिष्यतस्तत्तदिष्टकादिविषयया प्रज्ञया द्योतमानं कर्तुमुद्यतान् ।&lt;br&gt;&#xA;मन्त्रः&lt;br&gt;&#xA;यु॒क्तेन॒ मन॑सा व॒यन्दे॒वस्य॑ सवि॒तुस्स॒वे । सु॒व॒र्गेया॑य॒ शक्त्यै॑ ॥&lt;br&gt;&#xA;टीका&lt;br&gt;&#xA;अथ तृतीयमाह — युक्तेन मनसेति । यस्मात्पूर्वोक्तरीत्या सवितेन्द्रियाणि प्रेरयति तस्माद्वयं सवितुर्देवस्य प्रेरणे सति युक्तेन विषयेभ्यो नियमितेन मनसा सुवर्गेयाय स्वर्गलोके गीयमानस्याग्नेः संपादनाय शक्त्यै शक्ता भूयास्मेति शेषः ।&lt;br&gt;&#xA;मन्त्रः&lt;br&gt;&#xA;यु॒ञ्जते॒ मन॑ उ॒त यु॑ञ्जते॒ धियो॒ विप्रा॒ विप्र॑स्य बृह॒तो वि॑प॒श्चितः॑ । वि होत्रा॑ दधे वयुना॒विदेक॒ इत् [1] म॒ही दे॒वस्य॑ सवि॒तुᳶ परि॑ष्टुतिः ।&lt;br&gt;&#xA;टीका&lt;br&gt;&#xA;अथ चतुर्थीमाह — युञ्जते मन इति । विप्रस्य ब्राह्मणस्य यजमानस्य संबन्धिनो विप्रा ऋत्विजो मनो युञ्जते प्रथमं स्वकीयं मनो विषयेभ्यो निवर्त्य समाहितं कुर्वन्ति । उतापि च धिय इष्टकादिविषयज्ञानानि युञ्जते संपादयन्ति । कीदृशस्य विप्रस्य । बृहतः प्रभूताग्निचयनोद्योगेनाभिवृद्धस्य विपश्चितो विदुषः प्रयोगाभिज्ञस्य । कीदृशा विप्राः । होत्रा होमशीलाः । कर्मण्यालस्यरहिता इत्यर्थः । एक इदेक एव सविता विदधे सर्वमिदं निर्मितवान् । कीदृशः सविता । वयुनावित्, ऋत्विग्यजमानाभिप्रायाभिज्ञः । कथमेक एव सर्वमिदं कृतवानिति न विस्मेतव्यम् । यतः सतितुर्देवस्य परिष्टुतिर्मही परितः सर्वेषु वेदेषु श्रूयमाणा स्तुतिर्महती ।&lt;br&gt;&#xA;मन्त्रः&lt;br&gt;&#xA;यु॒जे वा॒म्ब्रह्म॑ पू॒र्व्यन्नमो॑भि॒र्वि श्लोका॑ यन्ति प॒थ्ये॑व॒ सूराः॑ । शृ॒ण्वन्ति॒ विश्वे॑ अ॒मृत॑स्य पु॒त्रा आ ये धामा॑नि दि॒व्यानि॑ त॒स्थुः ।&lt;br&gt;&#xA;टीका&lt;br&gt;&#xA;अथ पञ्चमीमाह — युजे वां ब्रह्मेति । यजमानः पत्नी चेत्येतौ हे दंपती वां युवयोरर्थे पूर्व्यं पुरातनैर्महर्षिभिरनुष्ठितं ब्रह्म परिवृढमग्निचयनाख्यं कर्म नमोभिर्नमस्कारपूर्वकैरिष्टकोपधानादिभिर्युजे संपादयामि । तस्मिन्संपादिते सति श्लोका यजमानस्य कीर्तयो वियन्ति भूमौ विविधं प्रसरन्ति । तत्र दृष्टान्तः — पथ्या सूरा इव गीर्वाणमार्गेऽन्तरिक्षे सूर्यरश्मयो यथा प्रसरन्ति तद्वत् । किंच, अमृतस्य प्रजापतेः पुत्रा ये देवा दिव्यानि धामान्यातस्थुः प्राप्तवन्तस्तेऽपि विश्वे सर्वे शृण्वन्ति । यजमानस्य कीर्तिमिति शेषः ।&lt;br&gt;&#xA;मन्त्रः&lt;br&gt;&#xA;यस्य॑ प्र॒याण॒मन्व॒न्य इद्य॒युर्दे॒वा दे॒वस्य॑ महि॒मान॒मर्च॑तः । यᳶ पार्थि॑वानि विम॒मे स एत॑शो॒ रजाँ॑सि दे॒वस्स॑वि॒ता म॑हित्व॒ना ।&lt;br&gt;&#xA;टीका&lt;br&gt;&#xA;अथ षष्ठीमाह — यस्य प्रयाणमिति । यस्य सवितुः प्रयाणं प्रवृत्तिमन्ये सर्वे देवा अनुययुरिदवश्यमनुगच्छन्त्येव । किं कुर्वन्तः । अस्य देवस्य महिमानमर्चतोऽर्चयन्तः । किंच, यः सविता पार्थिवानि रजांसि विममे पृथिवीगतान्परमाणून्विशेषेण गणयित्वा निश्चितवान्स सविता देवो महित्वना महत्त्वेनैतशो व्याप्तवानेति सर्वत्र गच्छतीत्येतशः ।&lt;br&gt;&#xA;मन्त्रः&lt;br&gt;&#xA;देव॑ सवित॒ᳶ प्र सु॑व य॒ज्ञम्, प्र सु॑व [2] य॒ज्ञप॑ति॒म्भगा॑य दि॒व्यो ग॑न्ध॒र्वः । के॒त॒पूᳵ केत॑न्नᳶ पुनातु वा॒चस्पति॒र्वाच॑म॒द्य स्व॑दाति नः ।&lt;br&gt;&#xA;टीका&lt;br&gt;&#xA;अथ सप्तमीमाह — देव सवितरिति । हे सवितर्देव यज्ञं प्रसुव प्रकर्षेण प्रेरय, यज्ञपतिं यजमानं च प्रसुव । किमर्थम् । भगाय सौभाग्याय । दिव्यो दिवि स्वर्गे भवः कश्चिद्गन्धर्वः केतपूः केतं परकीयचित्ते वर्तमानं ज्ञानं पुनाति शोधयतीति केतपूः । स च नोऽस्माकं केतं चित्तवर्तिज्ञानं पुनातु भ्रान्तिपरिहारेण शोधयतु । वाचस्पतिरद्यास्मिन्कर्मणि नोऽस्मदीयां वाचं स्वदाति स्वदयतु ।&lt;br&gt;&#xA;संयुक्तमन्त्रः&lt;br&gt;&#xA;इ॒मन्नो॑ देव सवितर्य॒ज्ञम्प्र सु॑व देवा॒युवँ॑ सखि॒विदँ॑ सत्रा॒जित॑न्धन॒जितँ॑ सुव॒र्जित॑म् ।&lt;br&gt;&#xA;मन्त्रः&lt;br&gt;&#xA;इ॒मन्नो॑ देव सवितर्य॒ज्ञम्प्र सु॑व ।&lt;br&gt;&#xA;टीका&lt;br&gt;&#xA;इत्थमृचः सप्तोक्त्वाऽष्टमं यजुराह — इमं नो दवेति । हे सवितर्देव नोऽस्मदीयमिमं यज्ञं प्रसुव ।&lt;br&gt;&#xA;मन्त्रः&lt;br&gt;&#xA;देवा॒युवँ॑ सखि॒विदँ॑ सत्रा॒जित॑न्धन॒जितँ॑ सुव॒र्जित॑म् ।&lt;br&gt;&#xA;टीका&lt;br&gt;&#xA;कीदृशं, देवैर्योति मिश्री भवतीति देवायुस्तं देवायुवं, सखायं स्वनिष्पादकं यजमानं वेत्तीति सखिवित्तम् । सत्राणि द्वादशाहादीनि जयति वशीकरोतीति सत्राजित्तम् । तानि हि चीयमानमग्निमपेक्षन्ते । धनं जयति फलरूपेण संपादयतीति धनजित्तम् । सुवः स्वर्गं जयति फलरूपेण संपादयतीति सुवर्जित्तम् ।&lt;br&gt;&#xA;अग्निचयनार्थानां चतुर्थकाण्डगतानां मन्त्राणं पञ्चमकाण्डे क्रमेणैव ब्राह्मणमाम्नातम् । तत्राऽऽदौ युञ्जान इत्यादिभिर्मन्त्रैर्होमं विधत्ते — “सावित्राणि जुहोति प्रसूत्यै” (सं.का.५ प्र.१ अ.१) इति । सविता येषु मन्त्रेषु प्रतीयते तानि सावित्राणि, तैर्होमे सति यजमानं सविता कर्मणि प्रसौति । द्रव्यं विधत्ते — “चतुर्गृहीतेन जुहोति चतुष्पादः पशवः पशूनेवाव रुन्धे” (सं.का.५ प्र.१ अ.१) इति । चतुःसंख्यां पुनः प्रशंसति- “चतस्रो दिशो दिक्ष्वेत प्रतितिष्ठति” (सं.का.५ प्र.१ अ.१) इति ।&lt;br&gt;&#xA;पुनरपि प्रकारान्तरेण प्रशंसति — “छन्दाँसि देवेभ्योऽपाक्रामन्न वोऽभागानि हव्यं वक्ष्याम इति । तेभ्य एतच्चतुर्गृहीतमधारयन्पुरोनुवाक्यायै याज्यायै देवतायै वषट्काराय यच्चतुर्गृहीतं जुहोति छन्दाँस्येव तत्प्रीणाति तान्यस्य प्रीतानि देवेभ्यो हव्यं बहन्ति” [सं.का.५ प्र.१ अ.१] इति । नानाविधच्छन्दोयुक्तपुरोनुवाक्याद्यभिमानिनो देवा हविर्भाग्म्यो देवेभ्योऽपरक्ताः सन्तोऽन्यत्रागच्छन् । किं ब्रुवन्तो गता इति, तदुच्यते — हे देवा भागरहितानि वयं छन्दांसि वो युष्मदीयानि हवींषि न वक्ष्यामो हविर्वहनं न करिष्याम इति ब्रुवन्तः । तदानीं देवा विचार्य होमकाले यच्चतुर्ग्रहणं तच्छन्दसां प्रीतिकरं भवत्विति तेषां भागमकल्पयन् । तत्र प्रथमग्रहणं पुरोनुवाक्याख्याया गायत्रीदेवतायास्तुष्टिकरं, द्वितीयग्रहणं याज्याख्यायास्त्रिष्टुब्देवतायास्तुष्टिकरं, तृतीयग्रहणं देवताख्याया जगतीदेवतायास्तुष्टिकरं, चतुर्थग्रहणं वषट्काराख्याया अनुष्टुब्देवतायास्तुष्टिकरम् । अतश्चतुर्गृहीतेन होमे सति च्छन्दोदेवताः प्रीणयति । ताश्च प्रीताः सत्यो हव्यं वहन्ति । सूत्रकारेण तु शाखान्तरमाश्रित्याष्टगृहीतत्वमुक्तम् ।&lt;br&gt;&#xA;अत्रेदं चिन्तनीयम् - किमेकैकं मन्त्रमुच्चार्य जुहुयात्, आहोस्वित्सर्वाणि मन्त्राण्युच्चार्येति । तत्र हेयोपादेयावुभौ पक्षौ क्रमेण दर्शयति “यं कामयेत पापीयान्त्स्यादित्येकैकं तस्य जुहुयादाहुतीभिरेवैनमप गृह्णाति पापीयान्भवति, यं कामयेत वसीयान्त्स्यादिति सर्वाणि तस्यानुद्रुत्य जुहुयादाहुत्यैवनैमभि क्रमयति वसीयान्भवत्यथो यज्ञस्यैवैषाऽभिक्रान्तिः” [सं.का.५ प्र.१ अ.१)] इति ।&lt;br&gt;&#xA;पापीयानतिशयेन पापो दरिद्र इत्यर्थः । एकैकं मन्त्रमुच्चार्य होमे सति संश्लेषाभावात्परस्परमपरक्ताभिराहुतीभिरेनं यजमानमगृह्णाति धनादपेतं करोति । ततो दरिद्रो भवति । वसीयान्वसुमत्तरः । सर्वाण्युच्चार्य होमे तु मन्त्राणां परस्परसंश्लेषादेकयैवाऽऽहुत्या यजमानमभिक्रमयति अभिव्याप्तं करोति । ततो धनिको भवति । अपि च येयमभिक्रमणहेतुरेकाऽऽहुतिरेषा यज्ञस्यैवाग्निचयनरूपस्यैवाभिक्रान्तिः स्वाधीनो यज्ञो भवति । मन्त्रागतामष्टसंख्यां प्रशंसति — “एति वा एष यज्ञमुखादृद्ध्या योऽग्नेर्देवताया एत्यष्टावेतानि सावित्राणि भवन्त्यष्टाक्षरा गायत्री गायत्रोऽग्निस्तेनैव यज्ञमुखादृद्ध्या अग्नेदर्वैतायै नैति” [सं.का.५ प्र.१ अ.१] इति ।&lt;br&gt;&#xA;यो यजमानोऽग्निरूपाया देवताया एत्यपगच्छति एष यजमानो यज्ञोपक्रमादारभ्य यज्ञफलरूपाया ऋद्ध्या एत्यपगच्छति । अग्निर्वै यज्ञमुखमिति श्रुत्यन्तरादग्नेरपगम एव यज्ञमुखादपगमः । कस्तर्ह्यग्नेः सकाशादपगमस्य परिहार इति, तदुच्यते — प्रारम्भे सावित्राणां मन्त्राणामष्टत्वे सत्यष्टाक्षरा गायत्री संपद्यते । अग्निश्च गायत्रः । उभयोर्मुखजन्यत्वात् । ततो गायत्रीसंपत्तिरेवाग्निसंपत्तिरिति यज्ञमुखादग्निरूपादनपेतः सन्समृद्धेरपि नापैति ।&lt;br&gt;&#xA;अष्टमन्त्रोपेतामेकामाहुतिं प्रशंसति “अष्टौ सावित्राणि भवन्त्याहुतिर्नवमी त्रिवृत्तमेव यज्ञमुखे वि यातयति” (सं.का.५ प्र.१ अ.१) इति ।&lt;br&gt;&#xA;त्रिवृत्स्तोमे ह्यृचो नवसंख्याका अतोऽत्राष्टमन्त्रविशिष्टाहुतिगतया नवसंख्याया त्रिवृत्स्तोममेव यज्ञमुखे वियातयति विशेषेण प्रसारितवान्भवति ।&lt;br&gt;&#xA;अत्रेदमपरं चिन्तनीयम् - किमृग्रूपान्षण्मन्त्रानुच्चार्येमं नो देव सवितरिति यजुः सप्तमं कृत्वा पश्चाद्देव सवितरित्यृचमन्तमां कुर्यात् । किं वैतामृचं सप्तमीं कृत्वा तद्यजुरन्तमं कुर्यादिति । हेयोपादेयपक्षौ क्रमेण दर्शयति — “यदि कामयेत छन्दाँसि यज्ञयशसेनार्पयेयमित्यृचमन्तमां कुर्याच्छन्दाँस्येव यज्ञयशसेनार्पयति यदि कामयेत यजमानं यज्ञयशसेनार्पयेयमिति यजुरन्तमं कुर्याद्यजमानमेव यज्ञयशसेनार्पयति” (सं.का.५ प्र.१ अ.१) इति ।&lt;br&gt;&#xA;यज्ञयशसं यज्ञफलमर्पयेयम् संप्रोजयेयम् । छन्दोबद्धाया ऋचस्त्वन्तिमत्वे यज्ञफलं छन्दःसु गच्छेत् । यजुषस्तु च्छन्दोरहितत्वेन यज्ञफलं छन्दोगामि न भवति, किंतु यजमानगाम्येव भवति । तस्माद्यजुरेवान्तमं कुर्यादित्यर्थः ।&lt;br&gt;&#xA;मन्त्रः&lt;br&gt;&#xA;ऋ॒चा स्तोमँ॒ सम॑र्धय गाय॒त्रेण॑ रथन्त॒रम् । बृ॒हद्गा॑य॒त्रव॑र्तनि ।&lt;br&gt;&#xA;टीका&lt;br&gt;&#xA;कल्पः — ”ऋचा स्तोमँ समर्धयेत्यपरं चतुर्गृहीतं गृहीत्वा” इति । जुहोतीत्यनुवर्तते । पाठस्तु — ऋचा स्तोममिति । हेऽग्ने स्तोत्रहेतुसामाधारभूतयर्चा स्तोमं स्तोत्रमृगावृत्तिरूपं संघातं वा समर्धय समृद्धं कुरु । गायत्रेण साम्ना सह रथंतरं साम समर्धय । गायत्रसामैव वर्तनी मार्गो यस्य बृहत्साम्नस्तद्रायत्रवर्तनि, गायत्रसामसहितं बृहत्साम समर्धय । अस्मिन्मन्त्रे समर्धयेति पदस्य तात्पर्यं दर्शयति— ”ऋचा स्तोमँ समर्थयेत्याह समृद्ध्यै” [सं.का.५ प्र.१ अ.१] इति ।&lt;br&gt;&#xA;संयुक्तमन्त्रः&lt;br&gt;&#xA;दे॒वस्य॑ त्वा सवि॒तुᳶ प्र॑स॒वे॑ऽश्विनो॑र्बा॒हुभ्या॑म्पू॒ष्णो हस्ता॑भ्याङ्गाय॒त्रेण॒ छन्द॒साऽऽद॑दे ऽङ्गिर॒स्वदभ्रि॑रसि॒ नारिः॑ [3] अ॒सि॒ पृ॒थि॒व्यास्स॒धस्था॑द॒ग्निम्पु॑री॒ष्य॑मङ्गिर॒स्वदा भ॑र॒ त्रैष्टु॑भेन त्वा॒ छन्द॒साऽऽद॑देऽङ्गिर॒स्वद्बभ्रि॑रसि॒ नारि॑रसि॒ त्वया॑ व॒यँ स॒धस्थ॒ आग्निँ श॑केम॒ खनि॑तुम्पुरी॒ष्य॑ञ्जाग॑तेन त्वा॒ छन्द॒साऽऽद॑देऽङ्गिर॒स्वत् ।&lt;br&gt;&#xA;मन्त्रः&lt;br&gt;&#xA;दे॒वस्य॑ त्वा सवि॒तुᳶ प्र॑स॒वे॑ऽश्विनो॑र्बा॒हुभ्या॑म्पू॒ष्णो हस्ता॑भ्याङ्गाय॒त्रेण॒ छन्द॒साऽऽद॑दे ।&lt;br&gt;&#xA;टीका&lt;br&gt;&#xA;कल्पः —“देवस्य त्वा सवितुः प्रसव इति चतुर्मिरभ्रिमादत्ते वैणवीं कल्माषीं सुषिरामसुषिरां बोभयतःक्ष्णूमन्यतरःक्ष्णूं वा प्रादेशमात्रीमरत्निमात्रीं व्याममात्रीमपरिमितां वा” इति । पाठस्तु — देवस्य त्वेति । अत्रोखां निर्मातुं मृत्खननीया । खननहेतुः काष्ठविशेषोऽग्निः । हेऽभ्रे सवितुर्देवस्य प्रेरणे सत्यश्विनोः संबन्धिभ्यां मणिबन्धपर्यन्ताभ्यां बाहुभ्यां पूष्णः संबन्धिभ्यां साङ्गुलिभ्यां हस्ताभ्यां साधनभूताभ्यां सहायभूतेन गायत्रेण च्छन्दसा युक्तः संस्त्वामाददे स्वी करोमि ।&lt;br&gt;&#xA;मन्त्रः&lt;br&gt;&#xA;अङ्गिर॒स्वदभ्रि॑रसि ।&lt;br&gt;&#xA;टीका&lt;br&gt;&#xA;तत्र दृष्टान्तः — अङ्गिरस्वदङ्गिरस ऋषयः पूर्वं यथा स्वीकृतवन्तस्तद्वत् । त्वं चाभ्रिरसि खननहेतुः काष्ठविशेषोऽसि ।&lt;br&gt;&#xA;मन्त्रः&lt;br&gt;&#xA;नारिः॑ [3] अ॒सि ।&lt;br&gt;&#xA;तथा नारिरसि न विद्यतेऽरिर्यस्यास्तव सेयं नारिः खननकाले पाषाणादिना तव नास्ति कुण्ठीभाव इत्यर्थः । अङ्गिरस्वच्छब्देन प्रथमयजुषः समाप्तत्वादभ्रिरसीत्यादिकं द्वितीयं यजुः ।&lt;br&gt;&#xA;मन्त्रः&lt;br&gt;&#xA;पृ॒थि॒व्यास्स॒धस्था॑द॒ग्निम्पु॑री॒ष्य॑मङ्गिर॒स्वदा भ॑र ।&lt;br&gt;&#xA;शत्रुरहिते हेऽभ्रे पृथिव्याः सधस्थादुत्सङ्गात्पुरीष्यमग्निमाभर । पुरीषशद्वेन पांसुरूपा शुष्का मृदुच्यते, तदर्हतीति पुरीष्योऽग्निः । मृदमादायोखां कृत्वा तस्यामग्निरवस्थाप्यते । अतो मृदाग्न्योरभेदोपचारेण मृदाहरणमेवाग्न्याहरणमिति विवक्षितत्वात्पुरीष्यमग्निमाहरेत्युच्यते । अयं चोपचारोऽग्निचयनप्रकरणे सर्वत्रानुवर्तिष्यते ।&lt;br&gt;&#xA;अत एव पञ्चमकाण्डान्ते चोद्यपरिहारौ भविष्यतः — “ब्रह्मवादिनो वदन्ति यन्मृदा चाद्भिश्चाग्निश्चीयतेऽथ कस्मादग्निरुच्यत इति यच्छन्दोभिश्चिनोत्यग्नयो वै छन्दाँसि तस्मादग्निरुच्यते” [सं.का.५ प्र.७ अ.९] इति ।&lt;br&gt;&#xA;मन्त्रः&lt;br&gt;&#xA;त्रैष्टु॑भेन त्वा॒ छन्द॒साऽऽद॑दे ।&lt;br&gt;&#xA;टीका&lt;br&gt;&#xA;अतः पांसुरूपमग्निमाहर्तुं त्रैष्टुभेन च्छन्दसा सहकारिणा युक्तस्त्वामाददे । अङ्गिरस्वदिति दृष्टान्तः पूर्ववत् ।&lt;br&gt;&#xA;मन्त्रः&lt;br&gt;&#xA;अ॒ङ्गि॒र॒स्वत् बभ्रि॑रसि॒, नारि॑रसि ।&lt;br&gt;&#xA;त्वया॑ व॒यँ स॒धस्थ॒ आग्निँ श॑केम॒ खनि॑तुम्पुरी॒ष्य॑ञ्जाग॑तेन त्वा॒ छन्द॒साऽऽद॑दे । अ॒ङ्गि॒र॒स्वत् । मृदाहरणेऽभ्र्यादाने च दृष्ठान्तत्वाय द्विरङ्गिरस्वदित्युक्तम् ।&lt;br&gt;&#xA;अथ तृतीयं यजुरुच्यते । हेऽभ्रे त्वं बभ्रिर्भरणकुशला मृत्संपादनकुशलाऽसि । नारिरसीति पूर्ववत् त्वया वयं सधस्थे पृथिव्या उत्सङ्ग आ समन्तादग्निं पुरीष्यं खनितुं शकेम शक्ता भवेम, अतो जागतेन छन्दसा सहकारिणा युक्तस्त्वामाददे । अङ्गिरस्वदिति दृष्टान्तः पूर्ववत् ।&lt;br&gt;&#xA;संयुक्तमन्त्रः&lt;br&gt;&#xA;हस्त॑ आ॒धाय॑ सवि॒ता बिभ्र॒दभ्रिँ॑ हिर॒ण्ययी॑म् । तया॒ ज्योति॒रज॑स्र॒मिद॒ग्निङ्खा॒त्वी न॒ आ भ॒रानु॑ष्टुभेन त्वा॒ छन्द॒साऽऽद॑देऽङ्गिर॒स्वत् ॥ [4]&lt;br&gt;&#xA;मन्त्रः&lt;br&gt;&#xA;हस्त॑ आ॒धाय॑ सवि॒ता बिभ्र॒दभ्रिँ॑ हिर॒ण्ययी॑म् ।&lt;br&gt;&#xA;टीका&lt;br&gt;&#xA;अथ चतुर्थं यजुरुच्यते । सविता प्रेरकः परमेश्वरः पुरा हिरण्ययीं सुवर्णनिर्मितामभ्रिं हस्ते स्थापयित्वा विभ्रत्पोषितवान् ।&lt;br&gt;&#xA;तया॒ ज्योति॒रज॑स्र॒मित् +अ॒ग्निङ्खा॒त्वी न॒ आ भ॒र ।&lt;br&gt;&#xA;अतस्तया हिरण्मयाभ्र्या युक्ता त्वजस्रमित्सर्वदैव ज्योतिः प्रकाशमानमग्निं खात्वी, अग्नित्वेनोपचरितां मृदं खनित्वा नोऽस्मदर्थमाभराऽऽनय ।&lt;br&gt;&#xA;मन्त्रः&lt;br&gt;&#xA;आनु॑ष्टुभेन त्वा॒ छन्द॒साऽऽद॑दे । अ॒ङ्गि॒र॒स्वत् ॥&lt;br&gt;&#xA;आनुष्टुभेन च्छन्दसा सहकारिणा युक्तेऽहं त्वामाददे । अङ्गिरस्वदिति दृष्टान्तः पूर्ववत् । एतैर्मन्त्रैरभ्र्यादानं विधत्ते — “चतुर्भिरभ्निमा दत्ते चत्वारि छन्दाँसि छन्दोभिरेव” (सं.का.५ प्र.१ अ.१) इति ।&lt;br&gt;&#xA;गायत्री त्रिष्टुब्जगत्यनुष्टुबिति च्छन्दसां चतुष्टयम् । मन्त्रेषु तेषां सहकारित्वेनाभिधानाच्छन्दोभिरेवाभ्रेरादानं कृतवान्भवति ।&lt;br&gt;&#xA;मन्त्रे प्रसवशब्दस्याभिप्रायं दर्शयति — “देवस्य त्वा सवितुः प्रसव इत्याह प्रसूत्यै” (सं.का.५ प्र.१ अ.१) इति । वंशनिर्मिताया अभ्रेरन्तःसुषिरत्वं विधत्ते — “अग्निर्देवेभ्यो निलायत स वेणुं प्राविशत्स एतामूतिमनु समचरद्यद्वेणोः सुषिरँ सुषिराऽभ्रिर्भवति सयोनित्वाय” [सं.का.५ प्र.१ अ.१] इति ।&lt;br&gt;&#xA;पुरा कदाचित्केनापि निमित्तेनापरक्तोऽग्निर्देवेभ्यो निरगच्छन्निर्गत्य देवानां दर्शनं वारयितुं वेणुं प्राविशत् । वेणोर्मध्ये सुषिरं स्थानं यदस्त्येषैव मूषिकस्य भूबिलवदूतिस्तामेतामूतिं वेणुमध्यगतच्छिद्ररूपामनुक्रमेण सम्यगचरत् । अतोऽग्नेः सुषिरवेणुप्रियत्वादभ्रिः सुषिरा कार्या । तच्च सुषिरत्वं सयोनित्वाय संपद्यते । योनिरग्नेः स्थानं तत्सहितत्वं सयोनित्वम् ।&lt;br&gt;&#xA;अथाभ्रेः कृष्णविन्दुलाञ्छितत्वं विधत्ते — “स यत्रयत्रावसत्तत्कृष्णमभवत्कल्माषी भवति । रूपसमृद्ध्यै” [सं.का.५ प्र.१ अ.१] इति ।&lt;br&gt;&#xA;वेणुमध्ये संचरन्नग्निर्यस्मिन्यस्मिन्स्थाने वासमकरोत्तत्स्थानं दाहेन कृष्णमभवत् । अतोऽग्निनिवासद्योतनायाभ्रिः कल्माषी कृष्णबिन्दुलाञ्छिता कर्तव्या । तथा सत्यभ्रिरूपस्य चित्रत्वात्समृद्धिर्दृश्यते । यजमानस्य च रूपसमृद्धिर्भवति । अभ्रेरुभयोरन्तयोस्तीक्ष्णत्वं विधत्ते — “उभयतःक्ष्णूर्भवतीतश्चामुतश्चार्कस्यावरुद्ध्यै” (सं.का.५ प्र.१ अ.१) इति ।&lt;br&gt;&#xA;क्ष्णु तेजन इत्यस्माद्धातोरुत्पन्नः क्ष्णुशब्दस्तीक्ष्णत्वमाचष्टे । उभयोरग्रमूलयोस्तीक्ष्णाभ्रिरुभयतःक्ष्णूस्तादृशी कार्या । तदेतदुभयतस्तीक्ष्णत्वमितश्चामुतश्चलोकद्वयेऽप्यर्कस्यावरुद्ध्यै पूजायाः संपत्त्यै भवति ।&lt;br&gt;&#xA;अभ्रेर्दैर्ध्यपरिमाणं विधत्ते — “व्याममात्री भवत्येतावद्वै पुरुषे वीर्यं वीर्यसंमिता” (सं.का.५ प्र.१ अ.१) इति ।&lt;br&gt;&#xA;चतुर्भिररत्निभिस्तुल्यो व्यामः । एतावती कार्या । उत्थिते पुरुषे वीर्यमेतावदेव । अत इयं वीर्यसंमिता भवति ।&lt;br&gt;&#xA;पक्षान्तरं विधत्ते — “अपरिमिता भवत्यपरिमितस्यावरुद्ध्यै” [सं.का.५ प्र.१ अ.१] इति ।&lt;br&gt;&#xA;नियतपरिमाणरहितत्वमपरिमितत्वम् । तच्चापरिमितस्य बहुलस्यान्नादेः संपत्त्यै भवति । तादृश्या अभ्रेर्वेणुकार्यत्वं विधत्ते — “यो वनस्पतीनां फलग्रहिः स एषां वीर्यवान्फलग्रहिर्वेणुर्वैणवी भवति वीर्यस्यावरुद्ध्यै” (सं.का.५ प्र.१ अ.१) इति ।&lt;br&gt;&#xA;फलानि बहूनि गृह्णातीति फलग्रहिः । वनस्पतीनां मध्ये यः फलग्रहिरस्ति - एषां फलग्रहीणामपि मध्ये स वेणुरतिशयेन फलग्रहिः । ब्रीह्याद्यग्रवद्वेणूनां समाप्तिसंवत्सरे गोधूमसदृशैर्बहुभिर्वीजैरुपेतत्वात् । त्वचि सारोपेतत्वेन वीर्यवांश्च । तस्मादियमभ्रिर्वैणवी कार्या । तच्च वैणवत्वं वीर्यसंपत्त्यै भवति ।&lt;br&gt;&#xA;अत्र विनियोगसंग्रहः — युञ्जाष्टकेनैकहोम ऋचा स्तोमं पुनर्हुतिः । देवेत्यभ्रिं चतुष्केणाऽऽदत्ते मन्त्रास्त्रयोदश ॥&lt;br&gt;&#xA;अत्र मीमांसा ।&lt;br&gt;&#xA;द्वादशाध्यायस्य तृतीयपादे चिन्तितम् — चतुर्बिरभ्रिमित्यत्र विकल्पो वा समुच्चयः । विकल्पः पूर्ववन्मैवं समूहे करणत्वतः ॥&lt;br&gt;&#xA;अग्नौ श्रूयते - “चतुर्भिरभ्रिमादत्ते” इति ।&lt;br&gt;&#xA;अत्र पूर्वोक्तविभागमन्त्रवत्प्रतिमन्त्रं पृथक्करणत्वं नास्ति । चतुःसंख्यया समूहे करणत्वप्रतीतेः । तस्मान्मन्त्रान्ते कर्मसंनिपातस्य बाधेनैव समुच्चयः स्यात् । न च पूर्वस्यैकैकमन्त्रस्यान्ते संनिपातेन(नै)(व समुच्चयः) स्यादिति शङ्कनीयम् । वाचनिकसंख्यया न्यायसिद्धस्य तस्य बाधितत्वात् ॥&lt;br&gt;&#xA;इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये चतुर्थकाण्डे प्रथमप्रपाठके प्रथमोऽनुवाकः ॥१॥&lt;/p&gt;</description>
    </item>
    <item>
      <title>प्रश्नः-2</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/rA/4/2/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/rA/4/2/</guid>
      <description></description>
    </item>
    <item>
      <title>प्रश्नः-3</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/rA/4/3/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/rA/4/3/</guid>
      <description></description>
    </item>
    <item>
      <title>प्रश्नः-4</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/rA/4/4/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/rA/4/4/</guid>
      <description></description>
    </item>
    <item>
      <title>प्रश्नः-5</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/rA/4/5/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/rA/4/5/</guid>
      <description></description>
    </item>
    <item>
      <title>प्रश्नः-6</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/rA/4/6/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/rA/4/6/</guid>
      <description></description>
    </item>
    <item>
      <title>प्रश्नः-7</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/rA/4/7/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sAyaNaH/rA/4/7/</guid>
      <description></description>
    </item>
  </channel>
</rss>
