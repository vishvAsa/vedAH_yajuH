<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२ on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/2/</link>
    <description>Recent content in &#43;२ on यजुर्वेदे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/2/index.xml" rel="self" type="application/rss+xml" />
    <item>
      <title>१</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/2/1/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/2/1/</guid>
      <description>&lt;p&gt;वा॒य॒व्यँ॑ श्वे॒तम् आ ल॑भेत॒ भूति॑कामस् \&lt;/p&gt;&#xA;&lt;p&gt;वा॒युर् वै क्षेपि॑ष्ठा दे॒वता॑&lt;/p&gt;&#xA;&lt;p&gt;वा॒युम् ए॒व स्वेन॑ भाग॒धेये॒नोप॑धावति॒&lt;/p&gt;&#xA;&lt;p&gt;स ए॒वैन॒म् भूतिं॑ गमयति॒&lt;/p&gt;&#xA;&lt;p&gt;भव॑त्य् ए॒व \&lt;/p&gt;&#xA;&lt;p&gt;अति॑क्षिप्रा दे॒वतेत्य् आ॑हुः॒ सैन॑म् ईश्व॒रा प्र॒दह॒ इति॑ \&lt;/p&gt;&#xA;&lt;p&gt;ए॒तम् ए॒व सन्तं॑ वा॒यवे॑ नि॒युत्व॑त॒ आ ल॑भेत&lt;/p&gt;&#xA;&lt;p&gt;नि॒युद् वा अ॑स्य॒ धृति॑स् \&lt;/p&gt;&#xA;&lt;p&gt;धृ॒त ए॒व भूति॒म् उपै॒त्य् अप्र॑दाहाय॒&lt;/p&gt;&#xA;&lt;p&gt;भव॑त्य् ए॒व ॥&lt;/p&gt;&#xA;&lt;p&gt;वा॒यवे॑ नि॒युत्व॑त॒ आ ल॑भेत॒ ग्राम॑कामस् \&lt;/p&gt;&#xA;&lt;p&gt;वा॒युर् वा इ॒माः प्र॒जा न॑स्यो॒ता ने॑नीयते&lt;/p&gt;&#xA;&lt;p&gt;वा॒युम् ए॒व नि॒युत्व॑न्तँ॒ स्वेन॑ भाग॒धेये॒नोप॑ धावति॒&lt;/p&gt;&#xA;&lt;p&gt;स ए॒वास्मै॑ प्र॒जा न॑स्यो॒ता नि य॑छति&lt;/p&gt;&#xA;&lt;p&gt;ग्रा॒म्य् ए॑व भ॑वति&lt;/p&gt;</description>
    </item>
    <item>
      <title>२</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/2/2/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/2/2/</guid>
      <description>&lt;p&gt;प्र॒जाप॑तिः प्र॒जा अ॑सृजत&lt;/p&gt;&#xA;&lt;p&gt;ताः सृ॒ष्टा इ॑न्द्रा॒ग्नी अपा॑गूहताम् \&lt;/p&gt;&#xA;&lt;p&gt;सो॑ऽचायत् प्र॒जाप॑तिस् \&lt;/p&gt;&#xA;&lt;p&gt;इ॒न्द्रा॒ग्नी वै मे॑ प्र॒जा अपा॑घुक्षता॒म् इति॒&lt;/p&gt;&#xA;&lt;p&gt;स ए॒तम् ऐ॑न्द्रा॒ग्नम् एका॑दशकपालम् अपश्य॒त्&lt;/p&gt;&#xA;&lt;p&gt;तं निर् अ॑वपत्&lt;/p&gt;&#xA;&lt;p&gt;ताव् अ॑स्मै प्र॒जाः प्रासा॑धयताम्&lt;/p&gt;&#xA;&lt;p&gt;इन्द्रा॒ग्नी वा ए॒तस्य॑ प्र॒जाम् अप॑ गूहतो॒ योऽल॑म् प्र॒जायै॒ सन् प्र॒जां न वि॒न्दते॑ \&lt;/p&gt;&#xA;&lt;p&gt;ऐन्द्रा॒ग्नम् एका॑दशकपालं॒ निर् व॑पेत् प्र॒जाका॑मस् \&lt;/p&gt;&#xA;&lt;p&gt;इ॒न्द्रा॒ग्नी ॥&lt;/p&gt;&#xA;&lt;p&gt;ए॒व स्वेन॑ भाग॒धेये॒नोप॑ धावति&lt;/p&gt;&#xA;&lt;p&gt;ताव् ए॒वास्मै॑ प्र॒जाम् प्र सा॑धयतस् \&lt;/p&gt;&#xA;&lt;p&gt;वि॒न्दते॑ प्र॒जाम्&lt;/p&gt;&#xA;&lt;p&gt;ऐ॑न्द्रा॒ग्नम् एका॑दशकपालं॒ निर् व॑पे॒त् स्पर्ध॑मानः॒ क्षेत्रे॑ वा सजा॒तेषु॑ वा \&lt;/p&gt;&#xA;&lt;p&gt;इन्द्रा॒ग्नी ए॒व स्वेन॑ भाग॒धेये॒नोप॑ धावति&lt;/p&gt;</description>
    </item>
    <item>
      <title>३</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/2/3/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/2/3/</guid>
      <description>&lt;p&gt;आ॒दि॒त्येभ्यो॒ भुव॑द्वद्भ्यश् च॒रुं निर् व॑पे॒द् भूति॑कामस् \&lt;/p&gt;&#xA;&lt;p&gt;आ॒दि॒त्या वा ए॒तम् भूत्यै॒ प्रति॑ नुदन्ते॒ योऽल॒म् भूत्यै॒ सन् भूतिं॒ न प्रा॒प्नोति॑ \&lt;/p&gt;&#xA;&lt;p&gt;आदि॒त्यान् ए॒व भुव॑द्वतः॒ स्वेन॑ भाग॒धेये॒नोप॑ धावति॒&lt;/p&gt;&#xA;&lt;p&gt;त ए॒वैन॒म् भूतिं॑ गमयन्ति॒&lt;/p&gt;&#xA;&lt;p&gt;भव॑त्य् ए॒व \&lt;/p&gt;&#xA;&lt;p&gt;आ॑दि॒त्येभ्यो॑ धा॒रय॑द्वद्भ्यश् च॒रुं निर् व॑पे॒द् अप॑रुद्धो वापरु॒ध्यमा॑नो वा \&lt;/p&gt;&#xA;&lt;p&gt;आदि॒त्या वा अ॑परो॒द्धार॑ आदि॒त्या अ॑वगमयि॒तार॑स् \&lt;/p&gt;&#xA;&lt;p&gt;आ॒दि॒त्यान् ए॒व धा॒रय॑द्वतः ॥&lt;/p&gt;&#xA;&lt;p&gt;स्वेन॑ भाग॒धेये॒नोप॑ धावति॒&lt;/p&gt;&#xA;&lt;p&gt;त ए॒वैनं॑ वि॒शि दा॑ध्रति \&lt;/p&gt;&#xA;&lt;p&gt;अनपरु॒ध्यो भ॑वति॒ \&lt;/p&gt;&#xA;&lt;p&gt;अदि॒तेऽनु॑ मन्य॒स्वेत्य् अ॑परु॒ध्यमा॑नोऽस्य प॒दम् आ द॑दीत \&lt;/p&gt;&#xA;&lt;p&gt;इ॒यं वा अदि॑तिस् \&lt;/p&gt;&#xA;&lt;p&gt;इ॒यम् ए॒वास्मै॑ रा॒ज्यम् अनु॑ मन्यते&lt;/p&gt;&#xA;&lt;p&gt;स॒त्याशीर् इत्य् आ॑ह&lt;/p&gt;</description>
    </item>
    <item>
      <title>४</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/2/4/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/2/4/</guid>
      <description>&lt;p&gt;दे॒वा अ॑म्नु॒ष्याः॑ पि॒तर॒स् ते॑ऽन्यत॑ आस॒न्न् असु॑रा॒ रक्षाँ॑सि पिशा॒चास् ते॑ऽन्यत॒स्&lt;/p&gt;&#xA;&lt;p&gt;तेषां॑ दे॒वाना॑म् उ॒त यद् अल्पं॒ लोहि॑त॒म् अकु॑र्व॒न् तद् रक्षाँ॑सि॒ रात्री॑भिर् असुभ्नन्&lt;/p&gt;&#xA;&lt;p&gt;तान्त् सु॒ब्धान् मृ॒तान् अ॒भि व्य् औ॑छ॒त्&lt;/p&gt;&#xA;&lt;p&gt;ते दे॒वा अ॑विदुस् \&lt;/p&gt;&#xA;&lt;p&gt;यो वै नो॒ऽयम् म्रि॒यते॒ रक्षाँ॑सि॒ वा इ॒मं घ्न॒न्तीति॒&lt;/p&gt;&#xA;&lt;p&gt;ते रक्षाँ॒स्य् उपा॑मन्त्रयन्त॒ तान्य् अ॑ब्रुव॒न्&lt;/p&gt;&#xA;&lt;p&gt;वरं॑ वृणामहै॒ यत् ॥&lt;/p&gt;&#xA;&lt;p&gt;असु॑रा॒ञ् जया॑म॒ तन् नः॑ स॒हास॒द् इति॒&lt;/p&gt;&#xA;&lt;p&gt;ततो॒ वै दे॒वा असु॑रान् अजय॒न्&lt;/p&gt;&#xA;&lt;p&gt;तेऽसु॑राञ् जि॒त्वा रक्षाँ॒स्य् अपा॑नुदन्त&lt;/p&gt;&#xA;&lt;p&gt;तानि॒ रक्षाँ॑सि॒ \&lt;/p&gt;&#xA;&lt;p&gt;अनृ॑तम् अक॒र्तेति॑ सम॒न्तं दे॒वान् पर्य् अ॑विश॒न्&lt;/p&gt;&#xA;&lt;p&gt;ते दे॒वा अ॒ग्नाव् अ॑नाथन्त॒&lt;/p&gt;</description>
    </item>
    <item>
      <title>५</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/2/5/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/2/5/</guid>
      <description>&lt;p&gt;वि॒श्वरू॑पो॒ वै त्वा॒ष्ट्रः पु॒रोहि॑तो दे॒वाना॑म् आसीत् स्व॒स्रीयोऽसु॑राणाम् \&lt;/p&gt;&#xA;&lt;p&gt;तस्य॒ त्रीणि॑ शी॒र्षाण्य् आ॑सन्त् सोम॒पानँ॑ सुरा॒पान॑म् अ॒न्नाद॑नम् \&lt;/p&gt;&#xA;&lt;p&gt;स प्र॒त्यक्षं॑ दे॒वेभ्यो॑ भा॒गम् अ॑वदत् प॒रोऽक्ष॒म् असु॑रेभ्यः॒ सर्व॑स्मै॒ वै प्र॒त्यक्ष॑म् भा॒गं व॑दन्ति॒ यस्मा॑ ए॒व प॒रोऽक्षं॒ वद॑न्ति॒ तस्य॑ भा॒ग उ॑दि॒तस्&lt;/p&gt;&#xA;&lt;p&gt;तस्मा॒द् इन्द्रो॑ऽबिभेद्&lt;/p&gt;&#xA;&lt;p&gt;ई॒दृङ् वै रा॒ष्ट्रं वि प॒र्याव॑र्तय॒तीति॒&lt;/p&gt;&#xA;&lt;p&gt;तस्य॒ वज्र॑म् आ॒दाय॑ शी॒र्षाण्य् अ॑छिन॒द् यत् सो॑म॒पान॑म् ॥&lt;/p&gt;&#xA;&lt;p&gt;आसी॒त् स क॒पिञ्ज॑लोऽभव॒त् यत् सु॑रा॒पानँ॒ स क॑ल॒विङ्को॒ यद् अ॒न्नाद॑नँ॒ स ति॑त्ति॒रिस् । तस्या॑ञ्ज॒लिना॑ ब्रमह॒त्याम् उपा॑गृह्णा॒त् ताँ सं॑वत्स॒रं अ॑बिभ॒स् तम् भू॒तान्य् अ॒भ्य् अ॑क्रोशन्&lt;/p&gt;&#xA;&lt;p&gt;ब्रह्म॑ह॒न्न् इति॑ । स पृ॑थि॒वीम् उपा॑सीदद्&lt;/p&gt;</description>
    </item>
    <item>
      <title>६</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/2/6/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/2/6/</guid>
      <description>&lt;p&gt;स॒मिधो॑ यजति वस॒न्तम् ए॒वर्तू॒नाम् अव॑ रुन्द्धे॒&lt;/p&gt;&#xA;&lt;p&gt;तनू॒नपा॑तं यजति ग्री॒ष्मम् ए॒वाव॑ रुन्द्धे \&lt;/p&gt;&#xA;&lt;p&gt;इ॒डो य॑जति व॒र्षा ए॒वाव॑ रुन्द्धे&lt;/p&gt;&#xA;&lt;p&gt;ब॒र्हिर् य॑जति श॒रद॑म् ए॒वाव॑ रुन्द्धे&lt;/p&gt;&#xA;&lt;p&gt;स्वाहाका॒रं य॑जति हेम॒न्तम् ए॒वाव॑ रुन्द्धे॒ तस्मा॒त् स्वाहा॑कृता॒ हेम॑न् प॒शवोऽव॑ सीदन्ति&lt;/p&gt;&#xA;&lt;p&gt;स॒मिधो॑ यजत्य् उ॒षस॑ ए॒व दे॒वता॑ना॒म् अव॑ रुन्द्धे॒&lt;/p&gt;&#xA;&lt;p&gt;तनू॒नपा॑तं यजति य॒ज्ञम् ए॒वाव॑ रुन्द्धे ॥&lt;/p&gt;&#xA;&lt;p&gt;इ॒डो य॑जति प॒शून् ए॒वाव॑ रुन्द्धे&lt;/p&gt;&#xA;&lt;p&gt;ब॒र्हिर् य॑जति प्र॒जाम् ए॒वाव॑ रुन्द्धे&lt;/p&gt;&#xA;&lt;p&gt;स॒मान॑यत उप॒भृत॒स्&lt;/p&gt;&#xA;&lt;p&gt;तेजो॒ वा आज्य॑म् प्र॒जा ब॒र्हिः&lt;/p&gt;&#xA;&lt;p&gt;प्र॒जास्व् ए॒व तेजो॑ दधाति&lt;/p&gt;&#xA;&lt;p&gt;स्वाहाका॒रं य॑जति&lt;/p&gt;&#xA;&lt;p&gt;वाच॑म् ए॒वाव॑ रुन्द्धे॒&lt;/p&gt;&#xA;&lt;p&gt;दश॒ सम् प॑द्यन्ते॒&lt;/p&gt;</description>
    </item>
  </channel>
</rss>
