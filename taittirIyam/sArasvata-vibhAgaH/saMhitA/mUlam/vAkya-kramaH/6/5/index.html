<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>यजुर्वेदे विश्वासटिप्पन्यः  | ५</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.143.0">
    
    
      <META NAME="ROBOTS" CONTENT="INDEX, FOLLOW">
    

    <link href="/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/" rel="alternate" type="application/rss+xml" title="यजुर्वेदे विश्वासटिप्पन्यः" />
    <link href="/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/" rel="feed" type="application/rss+xml" title="यजुर्वेदे विश्वासटिप्पन्यः" />

    <meta property="og:url" content="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/">
  <meta property="og:site_name" content="यजुर्वेदे विश्वासटिप्पन्यः">
  <meta property="og:title" content="५">
  <meta property="og:description" content="इन्द्रो॑ वृ॒त्राय॒ वज्र॒म् उद् अ॑यछ॒त्
स वृ॒त्रो वज्रा॒द् उद्य॑ताद् अबिभे॒त्
सो॑ऽब्रवीत् \
मा मे॒ प्र हा॒र् अस्ति॒ वा इ॒दम् मयि॑ वी॒र्यं॑ तत् ते॒ प्र दा॑स्या॒मीति॒
तस्मा॑ उ॒क्थ्य॑म् प्राय॑छ॒त्
तस्मै॑ द्वि॒तीय॒म् उद् अ॑यछ॒त्
सो॑ऽब्रवीत् \
मा मे॒ प्र हा॒र् अस्ति॒ वा इ॒दं मयि॑ वी॒र्यं॑ तत् ते॒ प्र दा॑स्या॒मीति॑ ॥
तस्मा॑ उ॒क्थ्य॑म् ए॒व प्राय॑छ॒त्
तस्मै॑ तृ॒तीय॒म् उद् अ॑यछ॒त्
तं विष्णु॒र् अन्व् अ॑तिष्ठत
ज॒हीति॒
सो॑ऽब्रवीत् \
मा मे॒ प्र हा॒र् अस्ति॒ वा इ॒दम् मयि॑ वी॒र्यं॑ तत् ते॒ प्र दा॑स्या॒मीति॒">
  <meta property="og:locale" content="en_us">
  <meta property="og:type" content="article">
    <meta property="article:section" content="taittiriyam">

  <meta itemprop="name" content="५">
  <meta itemprop="description" content="इन्द्रो॑ वृ॒त्राय॒ वज्र॒म् उद् अ॑यछ॒त्
स वृ॒त्रो वज्रा॒द् उद्य॑ताद् अबिभे॒त्
सो॑ऽब्रवीत् \
मा मे॒ प्र हा॒र् अस्ति॒ वा इ॒दम् मयि॑ वी॒र्यं॑ तत् ते॒ प्र दा॑स्या॒मीति॒
तस्मा॑ उ॒क्थ्य॑म् प्राय॑छ॒त्
तस्मै॑ द्वि॒तीय॒म् उद् अ॑यछ॒त्
सो॑ऽब्रवीत् \
मा मे॒ प्र हा॒र् अस्ति॒ वा इ॒दं मयि॑ वी॒र्यं॑ तत् ते॒ प्र दा॑स्या॒मीति॑ ॥
तस्मा॑ उ॒क्थ्य॑म् ए॒व प्राय॑छ॒त्
तस्मै॑ तृ॒तीय॒म् उद् अ॑यछ॒त्
तं विष्णु॒र् अन्व् अ॑तिष्ठत
ज॒हीति॒
सो॑ऽब्रवीत् \
मा मे॒ प्र हा॒र् अस्ति॒ वा इ॒दम् मयि॑ वी॒र्यं॑ तत् ते॒ प्र दा॑स्या॒मीति॒">
  <meta itemprop="wordCount" content="2149">
  <meta name="twitter:card" content="summary">
  <meta name="twitter:title" content="५">
  <meta name="twitter:description" content="इन्द्रो॑ वृ॒त्राय॒ वज्र॒म् उद् अ॑यछ॒त्
स वृ॒त्रो वज्रा॒द् उद्य॑ताद् अबिभे॒त्
सो॑ऽब्रवीत् \
मा मे॒ प्र हा॒र् अस्ति॒ वा इ॒दम् मयि॑ वी॒र्यं॑ तत् ते॒ प्र दा॑स्या॒मीति॒
तस्मा॑ उ॒क्थ्य॑म् प्राय॑छ॒त्
तस्मै॑ द्वि॒तीय॒म् उद् अ॑यछ॒त्
सो॑ऽब्रवीत् \
मा मे॒ प्र हा॒र् अस्ति॒ वा इ॒दं मयि॑ वी॒र्यं॑ तत् ते॒ प्र दा॑स्या॒मीति॑ ॥
तस्मा॑ उ॒क्थ्य॑म् ए॒व प्राय॑छ॒त्
तस्मै॑ तृ॒तीय॒म् उद् अ॑यछ॒त्
तं विष्णु॒र् अन्व् अ॑तिष्ठत
ज॒हीति॒
सो॑ऽब्रवीत् \
मा मे॒ प्र हा॒र् अस्ति॒ वा इ॒दम् मयि॑ वी॒र्यं॑ तत् ते॒ प्र दा॑स्या॒मीति॒">
<script type="text/javascript">
    
    let baseURL = "https:\/\/vishvAsa.github.io\/vedAH_yajuH\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022build_img\u0022:\u0022https:\/\/github.com\/vishvAsa\/vedAH_yajuH\/actions\/workflows\/build.yml\/badge.svg\u0022,\u0022build_url\u0022:\u0022https:\/\/github.com\/vishvAsa\/vedAH_yajuH\/actions\/workflows\/build.yml\u0022,\u0022contactlink\u0022:\u0022https:\/\/github.com\/vishvAsa\/vedAH_yajuH\/issues\/new\u0022,\u0022env\u0022:\u0022production\u0022,\u0022githubeditmepathbase\u0022:\u0022https:\/\/github.com\/vishvAsa\/vedAH_yajuH\/edit\/content\/\u0022}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/devaH\/\u0022},{\u0022title\u0022:\u0022आगमः\u0022,\u0022url\u0022:\u0022..\/AgamaH\/\u0022},{\u0022title\u0022:\u0022आगमः शैवः\u0022,\u0022url\u0022:\u0022..\/AgamaH_shaivaH\/\u0022},{\u0022title\u0022:\u0022आगमः वैष्णवः\u0022,\u0022url\u0022:\u0022..\/AgamaH_vaiShNavaH\/\u0022},{\u0022title\u0022:\u0022रामानुजीयम्\u0022,\u0022url\u0022:\u0022..\/rAmAnujIyam\/\u0022},{\u0022title\u0022:\u0022माध्वम्\u0022,\u0022url\u0022:\u0022..\/mAdhvam\/\u0022},{\u0022title\u0022:\u0022आगमः ब्राह्मः\u0022,\u0022url\u0022:\u0022..\/AgamaH_brAhmaH\/\u0022},{\u0022title\u0022:\u0022कल्पान्तरम्\u0022,\u0022url\u0022:\u0022..\/kalpAntaram\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022वेदाः - ऋक्\u0022,\u0022url\u0022:\u0022..\/vedAH_Rk\/\u0022},{\u0022title\u0022:\u0022वेदाः - यजुः\u0022,\u0022url\u0022:\u0022..\/vedAH_yajuH\/\u0022},{\u0022title\u0022:\u0022वेदाः - साम\u0022,\u0022url\u0022:\u0022..\/vedAH_sAma\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022पुराणम् वैष्णवम्\u0022,\u0022url\u0022:\u0022..\/purANam_vaiShNavam\/\u0022},{\u0022title\u0022:\u0022महाभारतम्\u0022,\u0022url\u0022:\u0022..\/mahAbhAratam\/\u0022},{\u0022title\u0022:\u0022रामायणम्\u0022,\u0022url\u0022:\u0022..\/rAmAyaNam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvyam\/\u0022},{\u0022title\u0022:\u0022ಕನ್ನಡ\u0022,\u0022url\u0022:\u0022..\/kannaDa\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022},{\u0022title\u0022:\u0022English Lit\u0022,\u0022url\u0022:\u0022..\/english\/\u0022},{\u0022title\u0022:\u0022Book pub\u0022,\u0022url\u0022:\u0022..\/book-pub\u0022}],\u0022title\u0022:\u0022सङ्ग्रहान्तरम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022..\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vishvAsa.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    
    var pageRelUrlTree = {};
</script>

    
    <script type="text/javascript">
  let pageVars = {};
  pageVars.pageUrlMinusBasePath = "\/vedAH_yajuH\/taittirIyam\/sArasvata-vibhAgaH\/saMhitA\/mUlam\/vAkya-kramaH\/6\/5\/".replace(basePath, "/");
  pageVars.pageParams = {};
  pageVars.pageSource = "taittirIyam\/sArasvata-vibhAgaH\/saMhitA\/mUlam\/vAkya-kramaH\/6\/5.md";
  console.log(pageVars.pageSource);
  var pageDefaults;
  for (let possiblePageDefaults of pageDefaultsList) {
    if (pageVars.pageSource.startsWith(possiblePageDefaults.scope.pathPrefix)) {
      pageDefaults = possiblePageDefaults.values
    }
  }
    
</script>


    <script src="/vedAH_yajuH/webpack_dist/uiLib-bundle.js"></script>







    <link rel="stylesheet" href="/vedAH_yajuH/webpack_dist/uiLib.css">
<link rel="stylesheet" href="/vedAH_yajuH/css/uiLibPrint.css" media="print" >
<link rel="stylesheet" href="/vedAH_yajuH/css/fonts.css" >
<link rel="stylesheet" href="/vedAH_yajuH/css/@fortawesome/fontawesome-free/css/solid.min.css">

<link rel="stylesheet" href="/vedAH_yajuH/css/@fortawesome/fontawesome-free/css/fontawesome.min.css">


<link rel="alternate" hreflang="sa-Deva" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/" />
<link rel="alternate" hreflang="sa-Deva" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=devanagari" />

<link rel="alternate" hreflang="sa-Knda" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=kannada" />
<link rel="alternate" hreflang="sa-Mlym" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=malayalam" />
<link rel="alternate" hreflang="sa-Telu" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=telugu" />
<link rel="alternate" hreflang="sa-Taml-t-sa-Taml-m0-superscript" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=tamil_superscripted" />
<link rel="alternate" hreflang="sa-Taml" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=tamil" />
<link rel="alternate" hreflang="sa-Gran" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=grantha" />

<link rel="alternate" hreflang="sa-Gujr" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=gujarati" />
<link rel="alternate" hreflang="sa-Guru" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=gurmukhi" />
<link rel="alternate" hreflang="sa-Shar" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=sharada" />
<link rel="alternate" hreflang="sa-Dogr" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=dogra" />
<link rel="alternate" hreflang="sa-Phag" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=phags_pa" />
<link rel="alternate" hreflang="sa-Tibt" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=tibetan" />
<link rel="alternate" hreflang="sa-Sidd" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=siddham" />
<link rel="alternate" hreflang="sa-Newa" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=newa" />
<link rel="alternate" hreflang="sa-Modi" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=modi" />
<link rel="alternate" hreflang="sa-Tirh" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=tirhuta_maithili" />
<link rel="alternate" hreflang="sa-Gong" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=gondi_gujala" />
<link rel="alternate" hreflang="sa-Gonm" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=gondi_masaram" />


<link rel="alternate" hreflang="sa-Orya" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=oriya" />
<link rel="alternate" hreflang="sa-Beng-t-sa-Beng-m0-assamese" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=assamese" />
<link rel="alternate" hreflang="sa-Beng" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=bengali" />
<link rel="alternate" hreflang="sa-Mtei" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=manipuri" />
<link rel="alternate" hreflang="sa-Sinh" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=sinhala" />
<link rel="alternate" hreflang="sa-Limb" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=limbu" />
<link rel="alternate" hreflang="sa-Lepc" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=lepcha" />


<link rel="alternate" hreflang="sa-Cyrl" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=cyrillic" />
<link rel="alternate" hreflang="sa-Latn-t-sa-Zyyy-m0-iso" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=iso" />
<link rel="alternate" hreflang="sa-Latn-t-sa-Zyyy-m0-iast" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=iast" />
<link rel="alternate" hreflang="sa-Aran" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=urdu" />
<link rel="alternate" hreflang="sa-Avst" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=avestan" />

<link rel="alternate" hreflang="sa-Brah" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=brahmi" />
<link rel="alternate" hreflang="sa-Khar" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=kharoshthi" />
<link rel="alternate" hreflang="sa-Zanb" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=zanbazar_square" />
<link rel="alternate" hreflang="sa-Bhks" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=bhaiksuki" />

<link rel="alternate" hreflang="sa-Bali" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=balinese" />
<link rel="alternate" hreflang="sa-Java" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=javanese" />
<link rel="alternate" hreflang="sa-Laoo" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=lao" />
<link rel="alternate" hreflang="sa-Laoo-t-sa-Laoo-m0-Laopali" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=lao_pali" />
<link rel="alternate" hreflang="sa-Mymr" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=burmese" />
<link rel="alternate" hreflang="sa-Mymr-t-sa-Mymr-m0-Mon" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=mon" />
<link rel="alternate" hreflang="sa-Cham" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=cham" />
<link rel="alternate" hreflang="sa-Khmr" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=khmer" />
<link rel="alternate" hreflang="sa-Thai" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/?transliteration_target=thai" />

  </head>

  <body class="ma0 bg-near-white">
    


    
<header class="p-1 bg-yellow noPrint">
    <nav role="navigation" class="col">
      <div id="div_top_bar" class="row">
        <div class="col-md-3 justify-content-start">
          <a  href="/" class="btn col border">
            <i class="fas fa-gopuram ">यजुर्वेदे विश्वासटिप्पन्यः <br/> ५</i>
          </a>
        </div>
        <div id="div_top_bar_right" class="col-md-auto d-flex justify-content-center">
          <button class="btn btn-light"  href="#transliterationDropdown" data-toggle="collapse">
            ✍
          </button>
          <select id="transliterationDropdown" size="1" class="collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          <div>
          <button class="btn btn-outline-secondary btn-sm"  href="#transliterationDropdownAlt" data-toggle="collapse">
          (✍)
          </button>
          <select id="transliterationDropdownAlt" size="1"  style="font-size:12px" class="bg-light-yellow collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          </div>
          <div class="row col d-flex  dropdown">
            <button class="btn btn-secondary-outline btn-sm dropdown-toggle" type="button" data-toggle="dropdown" aria-haspopup="true" aria-expanded="false">
              A±
            </button>
            <div class="dropdown-menu" aria-labelledby="dropdownMenuButton">
            <a class="btn btn-secondary btn-sm" onclick="module_uiLib.changeTextSize(2)">A+</a>
            <a class="btn btn-secondary btn-sm" onclick="module_uiLib.changeTextSize(-2)">A-</a>
            </div>
          </div>
          <button class="btn btn-light btn-sm"  href="#commentStyleDropdown" data-toggle="collapse">
            🗨
          </button>
          <select id="commentStyleDropdown" class="collapse" size="1" onchange="module_uiLib.default.content.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a id="expandAllButton" class="btn btn-secondary" onclick="module_uiLib.default.query.setParamsAndGo({'expandDetails': '.*'})">↕️️</a></div>
          <div id="printStyleDiv" class="row col d-flex  dropdown">
          <button class="btn btn-light btn-sm dropdown-toggle"  href="#printStyleDropdown" data-toggle="dropdown" aria-haspopup="true" aria-expanded="false">
          🖨
          </button>
            <div class="dropdown-menu col" aria-labelledby="printStyleDropdown">
              <div class="row justify-content-center">
                <p>Cols:</p>
                <input type="number" min="1" max="10" value="2" step="1" id="tbColumns" style="width: 3ch;"  accesskey="c"/>
              </div>
              <div class="row justify-content-center">
                <p>A±:</p> <input type="text" id="tbBodyFontSize" value="0.4cm" style="width: 6ch;"  accesskey="f"></input>
              </div>
              <div class="row justify-content-center">
                <p>Incl:</p> <input checked type="checkbox" id="tbIncludeStyle" value="on"></input>
                <button id="btnPrintStyle" onclick="module_uiLib.default.content.updatePrintStyle()">🖨
                </button>
              </div>
            </div>
        </div>
        </div>
        <div id="audioDiv" class="row col d-flex  dropdown">
          <button class="btn btn-secondary-outline btn-sm dropdown-toggle" type="button" id="audioDropdownMenuButton" data-toggle="dropdown" aria-haspopup="true" aria-expanded="false">
            🎧
          </button>
          <div class="dropdown-menu" aria-labelledby="dropdownMenuButton">
          <a id="speakerButton" class="btn btn-outline-secondary btn-sm" onclick="module_uiLib.default.content.handleSpeakToggle()">⏯</a>
          <button id="speakerPauseButton" class="btn btn-outline-secondary btn-sm">⏸</button>
            <div id="audioOptionsDiv" class="row justify-content-center" >
              <div>
                <p class="lead">Vol</p>
                <input type="range" min="0" max="1" value="1" step="0.1" id="volume" />
                <span id="volume-label" class="ms-2">1</span>
              </div>
              <div class="mx-5">
                <p class="lead">Rate</p>
                <input type="range" min="0.1" max="10" value="1" id="rate" step="0.1" />
                <span id="rate-label" class="ms-2">1</span>
              </div>
              <div>
                <p class="lead">Pitch</p>
                <input type="range" min="0" max="2" value="1" step="0.1" id="pitch" />
                <span id="pitch-label" class="ms-2">1</span>
              </div>
            </div>
          </div>
        </div>
        <a href="https://vishvAsa.github.io/vedAH_yajuH/search"  class="btn btn-light btn-sm">🥽🔦</a>
        <div class="row col  d-flex justify-content-center">
          <div><a id="previousPage" href="" class="btn btn-secondary">###<i class="fas fa-caret-left"></i></a></div>
          <div ><a id="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border noPrint " id="sidebar">
          <div id="fastSearch">
              <datalist id="pageDataList"></datalist>
              <input id="searchInput" placeholder="शीर्षिकान्विष्यताम्" list="pageDataList" onchange="module_uiLib.default.navigation.pageLoader()">
          </div>
          <details open  class="bg-light-gray" >
              <summary id="sidebarToggleLink" onclick="module_uiLib.default.navigation.sidebarToggleHandler()">
            Menu
              </summary>
              <ul id="sidebarBody" class="list pl2 p-0 bg-yellow">
              </ul>
          </details>
      </aside>
      <main class="col p-3" role="main" data-pagefind-body>
        
<header class='border d-flex justify-content-between'>
    <h1 id="५">५</h1>
    
    <a id="editLink" class="btn btn-primary noPrint"  href="https://github.com/vishvAsa/vedAH_yajuH/edit/content/taittirIyam/sArasvata-vibhAgaH/saMhitA/mUlam/vAkya-kramaH/6/5.md"><i class="fas fa-edit"></i></a>
    
</header>
<article>
  <aside id="toc_card" class="card border noPrint ">
    <details id="toc_header">
        <summary>What's in this page?</summary>
      <div id="toc_body" class="p-0">
        
        <ul id="toc_ul" class="list p-0">
        </ul>
      </div>
    </details>
    <div id="progressBarDiv" class="row d-flex justify-content-center">
      🐎💪<progress id="progressLoading" value="0" max="100"> 32% </progress>
    </div>
  </aside>
  <div id="post_content">
  <p>इन्द्रो॑ वृ॒त्राय॒ वज्र॒म् उद् अ॑यछ॒त्</p>
<p>स वृ॒त्रो वज्रा॒द् उद्य॑ताद् अबिभे॒त्</p>
<p>सो॑ऽब्रवीत् \</p>
<p>मा मे॒ प्र हा॒र् अस्ति॒ वा इ॒दम् मयि॑ वी॒र्यं॑ तत् ते॒ प्र दा॑स्या॒मीति॒</p>
<p>तस्मा॑ उ॒क्थ्य॑म् प्राय॑छ॒त्</p>
<p>तस्मै॑ द्वि॒तीय॒म् उद् अ॑यछ॒त्</p>
<p>सो॑ऽब्रवीत् \</p>
<p>मा मे॒ प्र हा॒र् अस्ति॒ वा इ॒दं मयि॑ वी॒र्यं॑ तत् ते॒ प्र दा॑स्या॒मीति॑ ॥</p>
<p>तस्मा॑ उ॒क्थ्य॑म् ए॒व प्राय॑छ॒त्</p>
<p>तस्मै॑ तृ॒तीय॒म् उद् अ॑यछ॒त्</p>
<p>तं विष्णु॒र् अन्व् अ॑तिष्ठत</p>
<p>ज॒हीति॒</p>
<p>सो॑ऽब्रवीत् \</p>
<p>मा मे॒ प्र हा॒र् अस्ति॒ वा इ॒दम् मयि॑ वी॒र्यं॑ तत् ते॒ प्र दा॑स्या॒मीति॒</p>
<p>तस्मा॑ उ॒क्थ्य॑म् ए॒व प्राय॑छ॒त्</p>
<p>तं निर्मा॑यम् भू॒तम् अ॑हन्</p>
<p>य॒ज्ञो हि तस्य॑ मा॒यासी॑त् \</p>
<p>यद् उ॒क्थ्यो॑ गृ॒ह्यत॑ इन्द्रि॒यम् ए॒व ॥</p>
<p>तद् वी॒र्यं॑ यज॑मानो॒ भ्रातृ॑व्यस्य वृङ्क्ते॒ \</p>
<p>इन्द्रा॑य त्वा बृ॒हद्व॑ते॒ वय॑स्वत॒ इत्य् आ॑ह॒ \</p>
<p>इन्द्रा॑य॒ हि स तम् प्राय॑छ॒त्</p>
<p>तस्मै॑ त्वा॒ विष्ण॑वे॒ त्वेत्य् आ॑ह॒</p>
<p>यद् ए॒व विष्णु॑र् अ॒न्वति॑ष्ठत</p>
<p>ज॒हीति॒ तस्मा॒द् विष्णु॑म् अ॒न्वाभ॑जति॒</p>
<p>त्रिर् निर् गृ॑ह्णाति॒</p>
<p>त्रिर् हि स तं तस्मै॒ प्राय॑छत् \</p>
<p>ए॒ष ते॒ योनिः॒ पुन॑र्हविर् अ॒सीत्य् आ॑ह॒</p>
<p>पुनः॑पुनः ॥</p>
<p>ह्य् अ॑स्मान् निर्गृ॒ह्णाति॒</p>
<p>चक्षु॒र् वा ए॒तद् य॒ज्ञस्य॒ यद् उ॒क्थ्य॑स्</p>
<p>तस्मा॑द् उ॒क्थ्यँ॑ हु॒तँ सोमा॑ अ॒न्वाय॑न्ति॒</p>
<p>तस्मा॑द् आ॒त्मा चक्षु॒र् अन्व् ए॑ति॒</p>
<p>तस्मा॒द् एकं॒ यन्त॑म् ब॒हवोऽनु॑ यन्ति॒</p>
<p>तस्मा॒द् एको॑ बहू॒नाम् भ॒द्रो भ॑वति॒</p>
<p>तस्मा॒द् एको॑ ब॒ह्वीर् जा॒या वि॑न्दते॒</p>
<p>यदि॑ का॒मये॑ताध्व॒र्युस् \</p>
<p>आ॒त्मानं॑ यज्ञयश॒सेना॑र्पयेय॒म् इत्य् अ॑न्त॒राह॑व॒नीयं॑ च हवि॒र्धानं॑ च॒ तिष्ठ॒न्न् अव॑ नयेत् ॥</p>
<p>आ॒त्मान॑म् ए॒व य॑ज्ञयश॒सेना॑र्पयति॒</p>
<p>यदि॑ का॒मये॑त॒</p>
<p>यज॑मानं यज्ञयश॒सेना॑र्पयेय॒म् इत्य् अ॑न्त॒रा स॑दोहविर्धा॒ने तिष्ठ॒न्न् अव॑ नयेत् \</p>
<p>यज॑मानम् ए॒व य॑ज्ञयश॒सेना॑र्पयति॒</p>
<p>यदि॑ का॒मये॑त</p>
<p>सद॒स्या॑न् यज्ञयश॒सेना॑रपयेय॒म् इति॒ सद॑ आ॒लभ्याव॑ नयेत्</p>
<p>सद॒स्या॑न् ए॒व य॑ज्ञयश॒सेना॑र्पयति ॥</p>
<p>आयु॒र् वा ए॒तद् य॒ज्ञस्य॒ यद् ध्रु॒वस् \</p>
<p>उ॒त्त॒मो ग्रहा॑णां गृह्यते॒ तस्मा॒द् आयुः॑ प्रा॒णाना॑म् उत्त॒मम्</p>
<p>मू॒र्धानं॑ दि॒वो अ॑र॒तिम् पृ॑थि॒व्या इत्य् आ॑ह</p>
<p>मू॒र्धान॑म् ए॒वैनँ॑ समा॒नानां॑ करोति</p>
<p>वैश्वान॒रम् ऋ॒ताय॑ जा॒तम् अ॒ग्निम् इत्य् आ॑ह</p>
<p>वैश्वान॒रँ हि दे॒वत॒यायु॑स् \</p>
<p>उ॒भ॒यतो॑वैश्वानरो गृह्यते॒</p>
<p>तस्मा॑द् उभ॒यतः॑ प्रा॒णास् \</p>
<p>अ॒धस्ता॑च् चो॒परि॑ष्टाच् च \</p>
<p>अ॒र्धिनो॒ऽन्ये ग्रहा॑ गृ॒ह्यन्ते॒ऽर्धी ध्रु॒वस्</p>
<p>तस्मा॑द् ॥</p>
<p>अ॒र्ध्य् अवा॑ङ् प्रा॒णो॑ऽन्येषा॑म् प्रा॒णाना॒म्</p>
<p>उपो॑प्ते॒ऽन्ये ग्रहाः॑ सा॒द्यन्तेऽनु॑पोप्ते ध्रु॒वस्</p>
<p>तस्मा॑द् अ॒स्थ्नान्याः प्र॒जाः प्र॑ति॒तिष्ठ॑न्ति माँ॒सेना॒न्यास् \</p>
<p>असु॑रा॒ वा उ॑त्तर॒तः पृ॑थि॒वीम् प॒र्याचि॑कीर्षन्</p>
<p>तां दे॒वा ध्रु॒वेणा॑दृँह॒न्</p>
<p>तद् ध्रु॒वस्य॑ ध्रुव॒त्वम् \</p>
<p>यद् ध्रु॒व उ॑त्तर॒तः सा॒द्यते॒ धृत्यै॑ \</p>
<p>आयु॒र् वा ए॒तद् य॒ज्ञस्य॒ यद् ध्रु॒व आ॒त्मा होता॒</p>
<p>यद् धो॑तृचम॒से ध्रु॒वम् अ॑व॒नय॑त्य् आ॒त्मन्न् ए॒व य॒ज्ञस्य॑ ॥</p>
<p>आयु॑र् दधाति</p>
<p>पु॒रस्ता॑द् उ॒क्थस्या॑व॒नीय॒ इत्य् आ॑हुः</p>
<p>पु॒रस्ता॑द् ध्य् आयु॑षो भु॒ङ्क्ते</p>
<p>म॑ध्य॒तो॑ऽव॒नीय॒ इत्य् आ॑हुस् \</p>
<p>म॒ध्य॒मेन॒ ह्य् आयु॑षो भु॒ङ्क्ते \</p>
<p>उ॑त्तरा॒र्धे॑ऽव॒नीय॒ इत्य् आ॑हुस् \</p>
<p>उ॒त्त॒मेन॒ ह्य् आयु॑षो भु॒ङ्क्ते</p>
<p>वै॑श्वदे॒व्याम् ऋ॒चि श॒स्यमा॑नाया॒म् अव॑ नयति</p>
<p>वैश्वदे॒व्यो॑ वै प्र॒जाः</p>
<p>प्र॒जास्व् ए॒वायु॑र् दधाति ॥</p>
<p>य॒ज्ञेन॒ वै दे॒वाः सु॑व॒र्गं लो॒कम् आ॑य॒न्</p>
<p>ते॑ऽमन्यन्त</p>
<p>मनु॒ष्या॑ नो॒ऽन्वाभ॑विष्य॒न्तीति॒</p>
<p>ते सं॑वत्स॒रेण॑ योपयि॒त्वा सु॑व॒र्गं लो॒कम् आ॑य॒न्</p>
<p>तम् ऋष॑य ऋतुग्र॒हैर् ए॒वानु॒ प्राजा॑न॒न्</p>
<p>यद् ऋ॑तुग्र॒हा गृ॒ह्यन्ते॑ सुव॒र्गस्य॑ लो॒कस्य॒ प्रज्ञा॑त्यै</p>
<p>द्वाद॑श गृह्यन्ते</p>
<p>द्वाद॑श॒ मासाः॑ संवत्स॒रः</p>
<p>सं॑वत्स॒रस्य॒ प्रज्ञात्यै॑</p>
<p>स॒ह प्र॑थ॒मौ गृ॑ह्येते स॒होत्त॒मौ</p>
<p>तस्मा॒द् द्वौद्वा॑व् ऋ॒तू</p>
<p>उ॑भ॒यतो॑मुखम् ऋतुपा॒त्रम् भ॑वति॒</p>
<p>कः ॥</p>
<p>हि तद् वेद॒ यत॑ ऋतू॒नाम् मुख॑म्</p>
<p>ऋ॒तुना॒ प्रेष्येति॒ षट् कृत्व॑ आह॒</p>
<p>षड् वा ऋ॒तव॑स् \</p>
<p>ऋ॒तून् ए॒व प्री॑णाति \</p>
<p>ऋ॒तुभि॒र् इति॑ च॒तुस् \</p>
<p>चतु॑ष्पद ए॒व प॒शून् प्री॑णाति॒</p>
<p>द्विः पुन॑र् ऋ॒तुना॑ह</p>
<p>द्वि॒पद॑ ए॒व प्री॑णाति \</p>
<p>ऋ॒तुना॒ प्रेष्येति॒ षट् कृत्व॑ आह॒र्तुभि॒र् इति॑ च॒तुस्</p>
<p>तस्मा॒च् चतु॑ष्पादः प॒शव॑ ऋ॒तून् उप॑ जीवन्ति॒</p>
<p>द्विः ॥</p>
<p>पुन॑र् ऋ॒तुना॑ह॒</p>
<p>तस्मा॑द् द्वि॒पाद॒श् चतु॑ष्पदः प॒शून् उप॑ जीवन्ति \</p>
<p>ऋ॒तुना॒ प्रेष्येति॒ षट् कृत्व॑ आह॒र्तुभि॒र् इति॑ च॒तुर् द्विः पुन॑र् ऋ॒तुना॑ह \</p>
<p>आ॒क्रम॑णम् ए॒व तत्</p>
<p>सेतुं॒ यज॑मानः कुरुते सुव॒र्गस्य॑ लो॒कस्य॒ सम॑ष्ट्यै</p>
<p>नान्यो॑ऽन्यम् अनु॒ प्र प॑द्येत॒</p>
<p>यद् अ॒न्यो॑ऽनम् अ॑नुप्र॒पद्ये॑त॒र्तुर् ऋ॒तुम् अनु॒ प्र प॑द्येत॒र्तवो॒ मोहु॑काः स्युः ॥</p>
<p>प्रसि॑द्धम् ए॒वाध्व॒र्युर् दक्षि॑णेन॒ प्र प॑द्यते॒ प्रसि॑द्धम् प्रतिप्रस्था॒तोत्त॑रेण॒</p>
<p>तस्मा॑द् आदि॒त्यः षण् मा॒सो दक्षि॑णेनैति॒ षड् उत्त॑रेण \</p>
<p>उपया॒मगृ॑हीतोऽसि सँ॒सर्पो॑ऽस्य् अँहस्प॒त्याय॒ त्वेत्य् आ॑ह॒ \</p>
<p>अस्ति॑ त्रयो द॒शो मास॒ इत्य् आ॑हु॒स्</p>
<p>तम् ए॒व तत् प्री॑णाति ॥</p>
<p>सु॒व॒र्गाय॒ वा ए॒ते लो॒काय॑ गृह्यन्ते॒ यद् ऋ॑तुग्र॒हास् \</p>
<p>ज्योति॑र् इन्द्रा॒ग्नी</p>
<p>यद् ऐ॑न्द्रा॒ग्नम् ऋ॑तुपा॒त्रेण॑ गृ॒ह्णाति॒ ज्योति॑र् ए॒वास्मा॑ उ॒परि॑ष्टाद् दधाति</p>
<p>सुव॒र्गस्य॑ लो॒कस्यानु॑ख्यात्यै \</p>
<p>ओजो॒भृतौ॒ वा ए॒तौ दे॒वानां॒ यद् इ॑न्द्रा॒ग्नी</p>
<p>यद् ऐ॑न्द्रा॒ग्नो गृ॒ह्यत॒ ओज॑ ए॒वाव॑ रुन्द्धे</p>
<p>वैश्वदे॒वँ शु॑क्रपा॒त्रेण॑ गृह्णाति</p>
<p>वैश्वदे॒व्यो॑ वै प्र॒जास् \</p>
<p>अ॒साव् आ॑दि॒त्यः शु॒कस् \</p>
<p>यद् वै॑श्वदे॒वँ शु॑क्रपा॒त्रेण॑ गृ॒ह्णाति॒ तस्मा॑द् अ॒साव् आ॑दि॒त्यः ॥</p>
<p>सर्वाः॑ प्र॒जाः प्र॒त्यङ्ङ् उद् ए॑ति॒</p>
<p>तस्मा॒त् सर्व॑ ए॒व म॑न्यते</p>
<p>माम् प्रत्य् उद् अ॑गा॒द् इति॑</p>
<p>वैश्वदे॒वँ शु॑क्रपा॒त्रेण॑ गृह्णाति</p>
<p>वैश्वदे॒व्यो॑ वै प्र॒जास् \</p>
<p>तेजः॑ शु॒क्रस् \</p>
<p>यद् वै॑श्वदे॒वँ शु॑क्रपा॒त्रेण॑ गृ॒ह्णाति॑ प्र॒जास्व् ए॒व तेजो॑ दधाति ॥</p>
<p>इन्द्रो॑ म॒रुद्भिः॒ सांवि॑द्येन॒ माध्यं॑दिने॒ सव॑ने वृ॒त्रम् अ॑ह॒न्</p>
<p>यन् माध्यं॑दिने॒ सव॑ने मरुत्व॒तीया॑ गृ॒ह्यन्ते॒ वार्त्र॑घ्ना ए॒व ते यज॑मानस्य गृह्यन्ते॒</p>
<p>तस्य॑ वृ॒त्रं ज॒घ्नुष॑ ऋ॒तवो॑ऽमुह्य॒न्त् स ऋ॑तुपा॒त्रेण॑ मरुत्व॒तीया॑न् अगृह्णा॒त्</p>
<p>ततो॒ वै स ऋ॒तून् प्राजा॑नात् \</p>
<p>यद् ऋ॑तुपा॒त्रेण॑ मरुत्व॒तीया॑ गृ॒ह्यन्त॑ ऋतू॒नाम् प्रज्ञा॑त्यै॒</p>
<p>वज्रं॒ वा ए॒तं यज॑मानो॒ भ्रातृ॑व्याय॒ प्र ह॑रति॒ यन् म॑रुत्व॒तीया॒ उद् ए॒व प्र॑थ॒मेन॑ ॥</p>
<p>य॒छ॒ति॒ प्र ह॑रति द्वि॒तीये॑न स्तृणु॒ते तृ॒तीये॑न \</p>
<p>आयु॑धं॒ वा ए॒तद् यज॑मानः॒ सँस् कु॑रुते॒ यन् म॑रुत्व॒तीया॒ धनु॑र् ए॒व प्र॑थ॒मो ज्या द्वि॒तीय॒ इषु॑स् तृ॒तीयः॑</p>
<p>प्रत्य् ए॒व प्र॑थ॒मेन॑ धत्ते॒ वि सृ॑जति द्वि॒तीये॑न॒ विध्य॑ति तृ॒तीये॑न॒ \</p>
<p>इन्द्रो॑ वृ॒त्रँ ह॒त्वा परा॑म् परा॒वत॑म् अगछत् \</p>
<p>अपा॑राध॒म् इति॒ मन्य॑मानः॒</p>
<p>स हरि॑तोऽभव॒त्</p>
<p>स ए॒तान् म॑रुत्व॒तीया॑न् आत्म॒स्पर॑णान् अपश्यत्</p>
<p>तान् अ॑गृह्णीत ॥</p>
<p>प्रा॒णम् ए॒व प्र॑थ॒मेना॑स्पृणुतापा॒नं द्वि॒तीये॒नात्मानं॑ तृ॒तीये॑नात्म॒स्पर॑णा॒ वा ए॒ते यज॑मानस्य गृह्यन्ते॒ यन् म॑रुत्व॒तीयाः॑</p>
<p>प्रा॒णम् ए॒व प्र॑थ॒मेन॑ स्पृणुतेऽपा॒नं द्वि॒तीये॑ना॒त्मानं॑ तृ॒तीये॑न॒ \</p>
<p>इन्द्रो॑ वृ॒त्रम् अ॑ह॒न्</p>
<p>तं दे॒वा अ॑ब्रुवन्</p>
<p>म॒हान् वा अ॒यम् अ॑भू॒द् यो वृ॒त्रम् अव॑धी॒द् इति॒</p>
<p>तन् म॑हे॒न्द्रस्य॑ महेन्द्र॒त्वम् \</p>
<p>स ए॒तम् म॑हे॒न्द्रम् उ॑द्धा॒रम् उद् अ॑हरत वृ॒त्रँ ह॒त्वान्यासु॑ दे॒वता॒स्व् अधि॒</p>
<p>यन् म॑हे॒न्द्रो गृ॒ह्यत॑ उद्धा॒रम् ए॒व तं यज॑मान॒ उद् ध॑रते॒ऽन्यासु॑ प्र॒जास्व् अधि॑</p>
<p>शुक्रपा॒त्रेण॑ गृह्णाति</p>
<p>यजमानदेव॒त्यो॑ वै म॑हे॒न्द्रस् तेजः॑ शु॒क्रो यन् मा॑हे॒न्द्रँ शु॑क्रपा॒त्रेण॑ गृ॒ह्णाति॒ यज॑मान ए॒व तेजो॑ दधाति ॥</p>
<p>अदि॑तिः पु॒त्रका॑मा सा॒ध्येभ्यो॑ दे॒वेभ्यो॑ ब्रह्मौद॒नम् अ॑पच॒त्</p>
<p>तस्या॑ उ॒च्छेष॑णम् अददु॒स्</p>
<p>तत् प्राश्ना॑त्</p>
<p>सा रेतो॑ऽधत्त॒</p>
<p>तस्यै॑ च॒त्वार॑ आदि॒त्या अ॑जायन्त</p>
<p>सा द्वि॒तीय॑म् अपचत्</p>
<p>साम॑न्यत \</p>
<p>उ॒च्छेष॑णान् म इ॒मे॑ऽज्ञत॒ यद् अग्रे॑ प्राशि॒ष्यामी॒तो मे॒ वसी॑याँसो जनिष्यन्त॒ इति॑</p>
<p>साग्रे॒ प्राश्ना॑त्</p>
<p>सा रेतो॑ऽधत्त॒</p>
<p>तस्यै॑ व्य्र्॑?द्धम् आ॒ण्डम् अ॑जायत</p>
<p>सादि॒त्येभ्य॑ ए॒व ॥</p>
<p>तृ॒तीय॑म् अपचत् \</p>
<p>भोगा॑य म इ॒दँ श्रा॒न्तम् अ॒स्त्व् इति॒</p>
<p>ते॑ऽब्रुव॒न्</p>
<p>वरं॑ वृणामहै॒ योऽतो॒ जाया॑ता अ॒स्माकँ॒ स एको॑ऽस॒द् यो॑ऽस्य प्र॒जाया॒म् ऋध्या॑ता अ॒स्माक॒म् भोगा॑य भवा॒द् इति॒</p>
<p>ततो॒ विव॑स्वान् आदि॒त्यो॑ऽजायत॒</p>
<p>तस्य॒ वा इ॒यम् प्र॒जा यन् म॑नु॒ष्य॑स्</p>
<p>तास्व् एक॑ ए॒वर्द्धो यो यज॑ते॒</p>
<p>स दे॒वाना॒म् भोगा॑य भवति</p>
<p>दे॒वा {F वै य॒ज्ञात्} {W वै॑ य॒ज्ञाद्} {ग्लोस् वै य॒ज्ञात्} ॥</p>
<p>रु॒द्रम् अ॒न्तर् आ॑यन् \</p>
<p>स आ॑दि॒त्यान् अ॒न्वाक्र॑मत॒</p>
<p>ते द्वि॑देव॒त्या॑न् प्राप॑द्यन्त</p>
<p>तान् न प्रति॒ प्राय॑छ॒न्</p>
<p>तस्मा॒द् अपि॒ वध्य॒म् प्रप॑न्नं न॒ प्रति॒ प्र य॑छन्ति॒</p>
<p>तस्मा॒द् अपि॒ वध्य॒म् प्रप॑न्नं न॒ प्रति॒ प्र य॑छन्ति॒</p>
<p>तस्मा॑द् द्विदेव॒त्ये॑भ्य आदि॒त्यो निर् गृ॑ह्यते॒</p>
<p>यद् उ॒च्छेष॑णा॒द् अजा॑यन्त॒ तस्मा॑द् उ॒च्छेष॑णाद् गृह्यते</p>
<p>ति॒सृभि॑र् ऋ॒ग्भिर् गृ॑ह्णाति</p>
<p>मा॒ता पि॒ता पु॒त्रस् तद् ए॒व तन् मि॑थु॒नम्</p>
<p>उल्बं॒ गर्भो॑ ज॒रायु॒ तद् ए॒व तत् ॥</p>
<p>मि॒थु॒नम्</p>
<p>प॒शवो॒ वा ए॒ते यद् आ॑दि॒त्य ऊर्ग् दधि॑</p>
<p>द॒ध्ना म॑ध्य॒तः श्री॑णा॒त्य् ऊर्ज॑म् ए॒व प॑शू॒नाम् म॑ध्य॒तो द॑धाति</p>
<p>शृतात॒ङ्क्ये॑न</p>
<p>मेध्य॒त्वाय॒</p>
<p>तस्मा॑द् आ॒मा प॒क्वं दु॑हे</p>
<p>प॒शवो॒ वा ए॒ते यद् आ॑दि॒त्यः</p>
<p>प॑रिश्रित्य गृह्णाति</p>
<p>प्रति॒रुध्यै॒वास्मै॑ प॒शून् गृ॑ह्णाति</p>
<p>प॒शवो॒ वा ए॒ते यद् आ॑दि॒त्य ए॒ष रु॒द्रो यद् अ॒ग्निः</p>
<p>प॑रि॒श्रित्य॑ गृह्णाति रु॒द्राद् ए॒व प॒शून् अ॒न्तर् द॑धाति ॥</p>
<p>ए॒ष वै विव॑स्वान् आदि॒त्यो यद् उ॑पाँशु॒सव॑नः॒</p>
<p>स ए॒तम् ए॒व सो॑मपी॒थम् परि॑ शय॒ आ तृ॑तीयसव॒नात् \</p>
<p>विव॑स्व आदित्यै॒ष ते॑ सोमपी॒थ इत्य् आ॑ह॒</p>
<p>विव॑स्वन्तम् ए॒वादि॒त्यँ सो॑मपी॒थेन॒ सम् अ॑र्धयति</p>
<p>या दि॒व्या वृष्टि॒स् तया॑ त्वा श्रीणा॒मीति॒ वृष्टि॑कामस्य श्रीणीयात् \</p>
<p>वृष्टि॑म् ए॒वाव॑ रुन्द्धे॒</p>
<p>यदि॑ ता॒जक् प्र॒स्कन्दे॒द् वर्षु॑कः प॒र्जन्यः॑ स्यात् \</p>
<p>यदि॑ चि॒रम् अव॑र्षुकस् \</p>
<p>न सा॑दयति॒ \</p>
<p>अस॑न्ना॒द् धि प्र॒जाः प्र॒जाय॑न्ते</p>
<p>नानु॒ वष॑त् करोति॒</p>
<p>यद् अ॑नुवषट्कु॒र्याद् रु॒द्रम् प्र॒जा अ॒न्वव॑सृजेत् \</p>
<p>न हु॒त्वान्व् ई॑क्षेत॒</p>
<p>यद् अ॒न्वीक्षे॑त॒ चक्षु॑र् अय्स प्र॒मायु॑कँ स्या॒त्</p>
<p>तस्मा॒न् नान्वीक्ष्यः॑ ॥</p>
<p>अ॒न्त॒र्या॒म॒पा॒त्रेण॑ सावि॒त्रम् आ॑ग्रय॒णाद् गृ॑ह्णाति</p>
<p>प्र॒जाप॑ति॒र् वा ए॒ष यद् आ॑ग्रय॒णः</p>
<p>प्र॒जाना॑म् प्र॒जन॑नाय॒</p>
<p>न सा॑दयति॒ \</p>
<p>अस॑न्ना॒द् धि प्र॒जाः प्र॒जाय॑न्ते</p>
<p>नानु॒ वष॑ट् करोति॒</p>
<p>यद् अ॑नुवषट्कु॒र्याद् रु॒द्रम् प्र॒जा अ॒न्वव॑सृजेत् \</p>
<p>ए॒ष वै गा॑य॒त्रो दे॒वानां॒ यत् स॑वि॒ता \</p>
<p>ए॒ष गा॑यत्रि॒यै लो॒के गृ॑ह्यते॒ यद् आ॑ग्रय॒णस् \</p>
<p>यद् अ॑न्तर्यामपा॒त्रेण॑ सावि॒त्रम् आ॑ग्रय॒णाद् गृ॒ह्णाति॒ स्वाद् ए॒वैनं॒ योने॒र् निर् गृ॑ह्णाति॒</p>
<p>विश्वे॑ ॥</p>
<p>दे॒वास् तृ॒तीयँ॒ सव॑नं॒ नोद् अ॑यछ॒न्</p>
<p>ते स॑वि॒तार॑म् प्रातःसव॒नभा॑गँ॒ सन्तं॑ तृतीयसव॒नम् अ॒भि पर्य् अ॑णय॒न्</p>
<p>ततो॒ वै ते तृ॒तीयँ॒ सव॑न॒म् उद् अ॑यछ॒न्</p>
<p>यत् तृ॑तीयसव॒ने सा॑वि॒त्रो गृ॒ह्यते॑ तृ॒तीय॑स्य॒ सव॑न॒स्योद्य॑त्यै</p>
<p>सवितृपा॒त्रेण॑ वैश्वदे॒वं क॒लशा॑द् गृह्णाति</p>
<p>वैश्वदे॒व्यो॑ वै प्र॒जा</p>
<p>वै॑श्वदे॒वः क॒लशः॑</p>
<p>सवि॒ता प्र॑स॒वाना॑म् ईशे॒</p>
<p>यत् स॑वितृपा॒त्रेण॑ वैश्वदे॒वं क॒लशा॑द् गृ॒ह्णाति॑ सवि॒तृप्र॑सूत ए॒वास्मै॑ प्र॒जाः प्र ॥</p>
<p>ज॒न॒य॒ति॒</p>
<p>सोमे॒ सोम॑म् अ॒भि गृ॑ह्णाति॒</p>
<p>रेत॑ ए॒व तद् द॑धाति</p>
<p>सु॒शर्मा॑सि सुप्रतिष्ठा॒न इत्य् आ॑ह॒</p>
<p>सोमे॒ हि सोम॑म् अभिगृ॒ह्णाति॒</p>
<p>प्रति॑ष्ठित्यै \</p>
<p>ए॒तस्मि॒न् वा अपि॒ ग्रहे॑ मनु॒ष्ये॑भ्यो दे॒वेभ्यः॑ पि॒तृभ्यः॑ क्रियते</p>
<p>सु॒शर्मा॑सि सुप्रतिष्ठा॒न इत्य् आ॑ह</p>
<p>मनु॒ष्ये॑भ्य ए॒वैतेन॑ करोति</p>
<p>बृ॒हद् इत्य् आ॑ह</p>
<p>दे॒वेभ्य॑ ए॒वैतेन॑ करोति॒</p>
<p>नम॒ इत्य् आ॑ह</p>
<p>पि॒तृभ्य॑ ए॒वैतेन॑ करोति \</p>
<p>ए॒ताव॑ती॒र् {F वै} {W वै॑} दे॒वता॑स्</p>
<p>ताभ्य॑ ए॒वैनँ॒ सर्वा॑भ्यो गृह्णाति \</p>
<p>ए॒ष ते॒ योनि॒र् विश्वे॑भ्यस् त्वा दे॒वेभ्य॒ इत्य् आ॑ह</p>
<p>वैश्वदे॒वो ह्य् ए॑षः ॥</p>
<p>प्रा॒णो वा ए॒ष यद् उ॑पाँ॒शुस् \</p>
<p>यद् उ॑पाँशुपा॒त्रेण॑ प्रथ॒मश् चो॑त्त॒मश् च॒ ग्रहौ॑ गृ॒ह्येते॑ प्रा॒णम् ए॒वानु॑ प्र॒यन्ति॑ प्रा॒णम् अनूद् य॑न्ति</p>
<p>प्र॒जाप॑ति॒र् वा ए॒ष यद् आ॑ग्रय॒णः प्रा॒ण उ॑पाँ॒शुः पत्नीः॑ प्र॒जाः प्र ज॑नयन्ति॒</p>
<p>यद् उ॑पाँशुपा॒त्रेण॑ पात्नीव॒तम् आ॑ग्रय॒णाद् गृ॒ह्णाति॑ प्र॒जाना॑म् प्र॒जन॑नाय॒</p>
<p>तस्मा॑त् प्रा॒णम् प्र॒जा अनु॒ प्र जा॑यन्ते</p>
<p>दे॒वा वा इ॒तैतः॒ पत्नीः॑ सुव॒र्गम् ॥</p>
<p>लो॒कम् अ॑जिगाँस॒न्</p>
<p>ते सु॑व॒र्गं लो॒कं न प्राजा॑न॒न्</p>
<p>त ए॒तम् पा॑त्नीव॒तम् अ॑पश्य॒न्</p>
<p>तम् अ॑गृह्णत॒</p>
<p>ततो॒ वै ते सु॑व॒र्गं लो॒कम् प्राजा॑न॒न्</p>
<p>यत् पा॑त्नीव॒तो गृ॒ह्यते॑ सुव॒र्गस्य॑ लो॒कस्य॒ प्रज्ञा॑त्यै॒</p>
<p>स सोमो॒ नाति॑ष्ठत स्त्री॒भ्यो गृ॒ह्यमा॑ण॒स्</p>
<p>तं घृ॒तं वज्रं॑ कृ॒त्वाघ्न॒न्</p>
<p>तं निरि॑न्द्रियम् भू॒तम् अ॑गृह्ण॒न्</p>
<p>तस्मा॒त् स्त्रियो॒ निरि॑न्द्रिया॒ अदा॑यादी॒र् अपि॑ पा॒पात् पुँ॒स उप॑स्तितरम् ॥</p>
<p>व॒द॒न्ति॒</p>
<p>यद् घृ॒तेन॑ पात्नीव॒तँ श्री॒णाति॒ वज्रे॑णै॒वैनं॒ वशे॑ कृ॒त्वा गृ॑ह्णाति \</p>
<p>उपया॒मगृ॑हीतो॒ऽसीत्य् आ॑ह \</p>
<p>इ॒यं वा उ॑पया॒मस्</p>
<p>तस्मा॑द् इ॒माम् प्र॒जा अनु॒ प्र जा॑यन्ते</p>
<p>बृह॒स्पति॑सुतस्य त॒ इत्य् आ॑ह॒</p>
<p>ब्रह्म॒ वै दे॒वाना॒म् बृह॒स्पति॑स् \</p>
<p>ब्रह्म॑णै॒वास्मै॑ प्र॒जाः प्र ज॑नयति \</p>
<p>इन्दो॒ इत्य् आ॑ह॒</p>
<p>रेतो॒ वा इन्दु॑स् \</p>
<p>रेत॑ ए॒व तद् द॑धाति \</p>
<p>इन्द्रियाव॒ इति॑ ॥</p>
<p>आ॒ह॒</p>
<p>प्र॒जा वा इ॑न्द्रि॒यम्</p>
<p>प्र॒जा ए॒वास्मै॒ प्र ज॑नयति॒ \</p>
<p>अग्ना3 इत्य् आ॑ह \</p>
<p>अ॒ग्निर् वै रे॑तो॒धाः</p>
<p>पत्नी॑व॒ इत्य् आ॑ह</p>
<p>मिथुन॒त्वाय॑</p>
<p>स॒जूर् दे॒वेन॒ त्वष्ट्रा॒ सोम॑म् पि॒बेत्य् आ॑ह॒</p>
<p>त्वष्टा॒ वै प॑शू॒नाम् मि॑थु॒नानाँ॑ रूप॒कृत् \</p>
<p>रू॒पम् ए॒व प॑शुषु दधाति</p>
<p>दे॒वा वै त्वष्टा॑रम् अजिघाँसन् \</p>
<p>स पत्नीः॒ प्राप॑द्यत॒</p>
<p>तं न प्रति॒ प्राय॑छ॒न्</p>
<p>तस्मा॒द् अपि॑ ॥</p>
<p>वध्य॒म् प्रप॑न्नं॒ न प्रति॒ प्र य॑छन्ति॒</p>
<p>तस्मा॑त् पात्नीव॒ते त्वष्ट्त्रेऽपि॑ गृह्यते॒</p>
<p>न सा॑दयति॒ \</p>
<p>अस॑न्ना॒द् धि प्र॒जाः प्र॒जाय॑न्ते</p>
<p>नानु॒ वष॑ट् करोति॒</p>
<p>यद् अ॑नुवषट्कु॒र्याद् रु॒द्रम् प्र॒जा अ॒न्वव॑सृजेत् \</p>
<p>यन् नानु॑वषट्कु॒र्याद् अशा॑न्तम् अ॒ग्नीत् सोम॑म् भक्षयेत् \</p>
<p>उ॒पाँ॒श्व् अनु॒ वष॑ट् करोति॒</p>
<p>न रु॒द्रम् प्र॒जा अ॑न्ववसृ॒जति॑ शा॒न्तम् अ॒ग्नीत् सोम॑म् भक्षयति॒ \</p>
<p>अग्नी॒न् नेष्टु॑र् उ॒पस्थ॒म् आ सी॑द ॥</p>
<p>नेष्टः॒ पत्नी॑म् उ॒दान॒येत्य् आ॑ह \</p>
<p>अ॒ग्नीद् ए॒व नेष्ट॑रि॒ रेतो॒ दधा॑ति॒ नेष्टा॒ पत्नि॑याम्</p>
<p>उद्गा॒त्रा सं ख्या॑पयति</p>
<p>प्र॒जाप॑ति॒र् वा ए॒ष यद् उ॑द्गा॒ता</p>
<p>प्र॒जाना॑म् प्र॒जन॑नाय \</p>
<p>अ॒प उप॒ प्र व॑र्तयति॒</p>
<p>रेत॑ ए॒व तत् सि॑ञ्चति \</p>
<p>ऊ॒रुणोप॒ प्र व॑र्तयति \</p>
<p>ऊ॒रुणा॒ हि रेतः॑ सि॒च्यते॑</p>
<p>नग्नं॒क्रियो॒रुम् उप॒ प्र व॑र्तयति</p>
<p>य॒दा हि न॒ग्न ऊ॒रुर् भव॒त्य् अथ॑ मिथु॒नी भ॑वतस् \</p>
<p>अथ॒ रेतः॑ सिच्यते॒ \</p>
<p>अथ॑ प्र॒जाः प्र जा॑यन्ते ॥</p>
<p>इन्द्रो॑ वृ॒त्रम् अ॑ह॒न्</p>
<p>तस्य॑ शीर्षकपा॒लम् उद् औ॑ब्ज॒त्</p>
<p>स द्रो॑णकल॒शो॑ऽभव॒त्</p>
<p>तस्मा॒त् सोमः॒ सम् अ॑स्रव॒त्</p>
<p>स हा॑रियोज॒नो॑ऽभव॒त्</p>
<p>तं व्य् अ॑चिकित्सत् \</p>
<p>जु॒हवा॒नी3 मा हौ॒षा3म् इति॒</p>
<p>सो॑ऽमन्यत॒</p>
<p>यद् धो॒ष्याम्य् आ॒मँ हो॑ष्यामि॒ यन् न हो॒ष्यामि॑ यज्ञवेश॒सं क॑रिष्या॒मीति॒</p>
<p>तम् अ॑ध्रियत॒ होतु॑म् \</p>
<p>सो॑ऽग्निर् अ॑ब्रवीत् \</p>
<p>न मय्य् आ॒मँ हो॑ष्य॒सीति॒</p>
<p>तं धा॒नाभि॑र् अश्रीणात् ॥</p>
<p>तँ शृ॒तम् भू॒तम् अ॑जुहो॒त्</p>
<p>यद् धा॒नाभि॑र् हारियोज॒नँ श्री॒णाति॑ शृत॒त्वाय॑</p>
<p>शृ॒तम् ए॒वैन॑म् भू॒तं जु॑होति</p>
<p>ब॒ह्वीभिः॑ श्रीणाति \</p>
<p>ए॒ताव॑तीर् ए॒वास्या॒मुष्मिँ॑ लो॒के का॑म॒दुघा॑ भवन्ति॒ \</p>
<p>अथो॒ खल्व् आ॑हुस् \</p>
<p>ए॒ता वा इन्द्र॑स्य॒ पृश्न॑यः काम॒दुघा॒ यद् धा॑रियोज॒नीर् इति॒</p>
<p>तस्मा॑द् ब॒ह्वीभिः॑ श्रीणीयात् \</p>
<p>ऋ॒क्सा॒मे वा इन्द्र॑स्य॒ हरी॑ सोम॒पानौ॒</p>
<p>तयोः॑ परि॒धय॑ आ॒धान॑म् \</p>
<p>यद् अप्र॑हृत्य परि॒धीञ् जु॑हु॒याद् अ॒न्तरा॑धानाभ्याम् ॥</p>
<p>घा॒सम् प्र य॑छेत्</p>
<p>प्र॒हृत्य॑ परि॒धीञ् जु॑होति॒ निरा॑धानाभ्याम् ए॒व घा॒सम् प्र य॑छति \</p>
<p>उन्ने॒ता जु॑होति</p>
<p>या॒तया॑मेव॒ ह्य् ए॑तर्ह्य् अ॑ध्व॒र्युः स्व॒गाकृ॑तस् \</p>
<p>यद् अ॑ध्व॒र्युर् जु॑हु॒याद् यथा॒ विमु॑क्त॒म् पुन॑र् यु॒नक्ति॑ ता॒दृग् ए॒व तत् \</p>
<p>शी॒र्षन्न् अ॑धिनि॒धाय॑ जुहोति</p>
<p>शीर्ष॒तो हि स स॒मभ॑वत् \</p>
<p>वि॒क्रम्य॑ जुहोति</p>
<p>वि॒क्रम्य॒ हीन्द्रो॑ वृ॒त्रम् अह॑न् \</p>
<p>समृ॑द्ध्यै</p>
<p>प॒शवो॒ वै हा॑रियोज॒नीस् \</p>
<p>यत् स॑म्भि॒न्द्याद् अल्पाः॑ ॥</p>
<p>ए॒न॒म् प॒शवो॑ भु॒ञ्जन्त॒ उप॑ तिष्ठेर॒न्</p>
<p>यन् न स॑म्भि॒न्द्याद् ब॒हव॑ एनम् प॒शवोऽभु॑ञ्जन्त॒ उप॑ तिष्ठेर॒न्</p>
<p>मन॑सा॒ सम् बा॑धते \</p>
<p>उ॒भयं॑ करोति</p>
<p>ब॒हव॑ ए॒वैन॑म् प॒शवो॑ भु॒ञ्जन्त॒ उप॑ तिष्ठन्ते \</p>
<p>उन्ने॒तर्य् उ॑पह॒वम् इ॑छन्ते॒</p>
<p>य ए॒व तत्र॑ सोमपी॒थस् तम् ए॒वाव॑ रुन्धते \</p>
<p>उत्तरवे॒द्यां नि व॑पति</p>
<p>प॒शवो॒ वा उ॑त्तरवे॒दिः</p>
<p>प॒शवो॑ हारियोज॒नीः</p>
<p>प॒शुष्व् ए॒व प॒शून् प्रति॑ ष्ठापयन्ति ॥</p>
<p>ग्रहा॒न् वा अनु॑ प्र॒जाः प॒शवः॒ प्र जा॑यन्ते \</p>
<p>उपाँश्वन्तर्या॒माव् अ॑जा॒वयः॑</p>
<p>शु॒क्राम॒न्थिनौ॒ पुरु॑षास् \</p>
<p>ऋ॒तु॒ग्र॒हान् एक॑शफास् \</p>
<p>आ॒दि॒त्य॒ग्र॒हं गाव॑स् \</p>
<p>आ॒दि॒त्य॒ग्र॒हो भूयि॑ष्ठाभिर् ऋ॒ग्भिर् गृ॑ह्यते॒</p>
<p>तस्मा॒द् गावः॑ पशू॒नाम् भूयि॑ष्ठास् \</p>
<p>यत् त्रिर् उ॑पाँ॒शुँ हस्ते॑न विगृ॒ह्णाति॒</p>
<p>तस्मा॒द् द्वौ त्रीन् अ॒जा ज॒नय॒त्य् अथाव॑यो॒ भूय॑सीः</p>
<p>पि॒ता वा ए॒ष यद् आ॑ग्रय॒णः पु॒त्रः क॒लश॑स् \</p>
<p>यद् आ॑ग्रय॒ण उ॑प॒दस्ये॑त् क॒लशा॑द् गृह्णीयात् \</p>
<p>यथा॑ पि॒ता ॥</p>
<p>पु॒त्रं क्षि॒त उ॑प॒धाव॑ति ता॒दृग् ए॒व तत् \</p>
<p>यत् क॒लश॑ उप॒दस्ये॑द् आग्रय॒णाद् गृ॑ह्णीयात् \</p>
<p>यथा॑ पु॒त्रः पि॒तरं॑ क्षि॒त उ॑प॒धाव॑ति ता॒दृग् ए॒व तत् \</p>
<p>आ॒त्मा वा ए॒ष य॒ज्ञस्य॒ यद् आ॑ग्रय॒णस् \</p>
<p>यद् ग्रहो॑ वा क॒लशो॑ वोप॒दस्ये॑द् आग्रय॒णाद् गृ॑ह्णीयात् \</p>
<p>आ॒त्मन॑ ए॒वाधि॑ य॒ज्ञं निष् क॑रोति॒ \</p>
<p>अवि॑ज्ञातो॒ वा ए॒ष गृ॑ह्यते॒ यद् आ॑ग्रय॒णस् \</p>
<p>स्था॒ल्या गृ॒ह्णाति॑ वाय॒व्ये॑न जुहोति॒ तस्मा॑त् ॥</p>
<p>गर्भे॒णावि॑ज्ञातेन ब्रह्म॒हा \</p>
<p>अ॑वभृ॒थम् अव॑ यन्ति॒</p>
<p>परा॑ स्था॒लीर् अस्य॒न्त्य् उद् वा॑य॒व्या॑नि हरन्ति॒</p>
<p>तस्मा॒त् स्त्रियं॑ जा॒ताम् परा॑स्य॒न्त्य् उत् पुमाँ॑सँ हरन्ति॒</p>
<p>यत्पु॑रो॒रुच॒म् आह॒ यथा॒ वस्य॑स आ॒हर॑ति ता॒दृग् ए॒व तत् \</p>
<p>यद् ग्रहं॑ गृ॒ह्णाति॒ यथा॒ वस्य॑स आ॒हृत्य॒ प्राह॑ ता॒दृग् ए॒व तत् \</p>
<p>यत् सा॒दय॑ति॒ यथा॒ वस्य॑स उपनि॒धाया॑प॒क्राम॑ति ता॒दृग् ए॒व तत् \</p>
<p>यद् वै य॒ज्ञस्य॒ साम्ना॒ यजु॑षा क्रि॒यते॑ शिथि॒लं तत् \</p>
<p>यद् ऋ॒चा तद् दृ॒ढम्</p>
<p>पु॒रस्ता॑दुपयामा॒ यजु॑षा गृह्यन्त उ॒परि॑ष्टादुपयामा ऋ॒चा य॒ज्ञस्य॒ धृत्यै॑ ॥</p>
<p>प्रान्या॑नि॒ पात्रा॑णि यु॒ज्यन्ते॒ नान्यानि॑</p>
<p>यानि॑ परा॒चीना॑नि प्रयु॒ज्यन्ते॑ऽमुम् ए॒व तैर् लो॒कम् अ॒भि ज॑यति॒</p>
<p>परा॑ङ् इव॒ ह्य् अ॑सौ लो॒कस् \</p>
<p>यानि॒ पुनः॑ प्रयु॒ज्यन्त॑ इ॒मम् ए॒व तैर् लो॒कम् अ॒भि ज॑यति॒</p>
<p>पुनः॑पुनर् इव॒ ह्य् अ॑यं लो॒कः</p>
<p>प्रान्यानि॒ पात्रा॑णि यु॒ज्यन्ते॒ नान्यानि॑</p>
<p>यानि॑ परा॒चीना॑नि प्रयु॒ज्यन्ते॒ तान्य् अन्व् ओष॑धयः॒ परा॑ भवन्ति</p>
<p>यानि॒ पुनः॑ ॥</p>
<p>प्र॒यु॒ज्यन्ते॒ तान्य् अन्व् ओष॑धयः॒ पुन॒र् आ भ॑वन्ति</p>
<p>प्रान्यानि॒ पात्रा॑णि यु॒ज्यन्ते॒ नान्यानि॑</p>
<p>यानि॑ परा॒चीना॑नि प्रयु॒ज्यन्ते॒ तान्य् अन्व् आ॑र॒ण्याः प॒शवोऽर॑ण्य॒म् अप॑ यन्ति</p>
<p>यानि॒ पुनः॑ प्रयु॒ज्यन्ते॒ तान्य् अन्व् ग्रा॒म्याः प॒शवो॒ ग्राम॑म् उ॒पाव॑यन्ति॒</p>
<p>यो वै ग्रहा॑णां नि॒दानं॒ वेद॑ नि॒दान॑वान् भवति \</p>
<p>आज्य॒म् इत्य् उ॒क्थं तद् वै ग्रहा॑णां नि॒दान॑म् \</p>
<p>यद् उ॑पाँ॒शु शँस॑ति॒ तत् ॥</p>
<p>उ॒पाँ॒श्व॒न्त॒र्या॒मयो॑स् \</p>
<p>यद् उ॒च्चैस् तद् इत॑रेषां॒ ग्रहा॑णाम्</p>
<p>ए॒तद् वै ग्रहा॑णां नि॒दान॑म् \</p>
<p>य ए॒वं वेद॑ नि॒दान॑वान् भवति॒</p>
<p>यो वै ग्रहा॑णाम् मिथु॒नं वेद॒ प्र प्र॒जया॑ प॒शुभि॑र् मिथु॒नैर् जा॑यते</p>
<p>स्था॒लीभि॑र् अ॒न्ये ग्रहा॑ गृ॒ह्यन्ते॑ वाय॒व्यै॑र् अ॒न्ये \</p>
<p>ए॒तद् वै ग्रहा॑णाम् मिथु॒नम् \</p>
<p>य ए॒वं वेद॒ प्र प्र॒जया॑ प॒शुभि॑र् मिथु॒नैर् जा॑यते॒ \</p>
<p>इन्द्र॒स् त्वष्टुः॒ सोम॑म् अभी॒षहा॑पिब॒त्</p>
<p>स विष्व॑ङ् ॥</p>
<p>व्य् आ॑र्छ॒त्</p>
<p>स आ॒त्मन्न् आ॒रम॑णं॒ नावि॑न्द॒त्</p>
<p>स ए॒तान् अ॑नुसव॒नम् पु॑रो॒डाशा॑न् अपश्यत्</p>
<p>तान् निर् अ॑वप॒त्</p>
<p>तैर् वै स आ॒त्मन्न् आ॒रम॑णम् अकुरुत॒</p>
<p>तस्मा॑द् अनुसव॒नम् पु॑रो॒डाशा॒ निर् उ॑प्यन्ते॒</p>
<p>तस्मा॑द् अनुसव॒नम् पु॑रो॒डाशा॑ना॒म् प्राश्नी॑याद् आ॒त्मन्न् ए॒वारम॑णं कुरुते॒ नैनँ॒ सोमोऽति॑ पवते</p>
<p>ब्रह्मवा॒दिनो॑ वदन्ति॒</p>
<p>नर्चा न यजु॑षा प॒ङ्क्तिर् आ॑प्य॒तेऽथ॒ किं य॒ज्ञस्य॑ पाङ्क्त॒त्वम् इति॑</p>
<p>धा॒नाः क॑र॒म्भः प॑रिवा॒पः पु॑रो॒डाशः॑ पय॒स्या॑</p>
<p>तेन॑ प॒ङ्क्तिर् आ॑प्यते॒</p>
<p>तद् य॒ज्ञस्य॑ पाङ्क्त॒त्वम् ॥</p>

  </div>
</article>


        

        



    <aside class="card border noPrint" id="section-tree-item-taittirIyam_sArasvata-vibhAgaH_saMhitA_mUlam_vAkya-kramaH_6_5_md">
        <div class="card-title bg-light-gray border d-flex justify-content-between">
            <a href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/5/">५ </a>
            <a data-toggle="collapse" href="#section-tree-item-body-taittirIyam_sArasvata-vibhAgaH_saMhitA_mUlam_vAkya-kramaH_6_5_md" role="button" aria-expanded="false" aria-controls="section-tree-item-body-taittirIyam_sArasvata-vibhAgaH_saMhitA_mUlam_vAkya-kramaH_6_5_md" >…<i class="fas fa-caret-down" class="collapsed"></i> </a>
        </div>
        <nav id="section-tree-item-body-taittirIyam_sArasvata-vibhAgaH_saMhitA_mUlam_vAkya-kramaH_6_5_md" class="card-body p-0 collapse">
            
            <li>draft: false</li>
            
            <li>iscjklanguage: false</li>
            
            <li>title: ५</li>
            
        </nav>
    </aside>


      </main>
    </div>
    <footer class="bg-yellow  p-1 noPrint" role="contentinfo">
  

  <div id="div_foot_nav_bar" class="row">
    <a href="https://vishvAsa.github.io/vedAH_yajuH/search"  class="btn btn-light btn-sm">🥽🔦</a>
    <div class="row col  d-flex justify-content-center">
      <div><a id="previousPageFoot" href="" class="btn btn-secondary">###<i class="fas fa-caret-left"></i></a></div>
      <div ><a id="nextPageFoot" href="" class="btn btn-secondary"><i class="fas fa-caret-right"></i> ### </a></div>
    </div>
      <ul id="footer-bar-right-custom" class="list-group list-group-horizontal">
      </ul>
  </div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vishvAsa/vedAH_yajuH/issues/new" >
      ✉️Contact
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      
      <a href="https://github.com/vishvAsa/vedAH_yajuH/actions/workflows/build.yml"><img src="https://github.com/vishvAsa/vedAH_yajuH/actions/workflows/build.yml/badge.svg"> Built </a> on 2025 Oct 4 04:58:53 UTC. (<a href="http://google.com/search?q=04%3a58%3a53%20UTC to IST">IST</a>)
    </div>
  </div>
</footer>



<script async src="https://www.googletagmanager.com/gtag/js?id=G-33H08JSLQR"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-33H08JSLQR');
</script>

  </body>
  <script type='text/javascript'>
    
    
    
    module_uiLib.onDocumentReadyTasks();
  </script>
  
</html>
