<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>यजुर्वेदे विश्वासटिप्पन्यः  | ६</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.143.0">
    
    
      <META NAME="ROBOTS" CONTENT="INDEX, FOLLOW">
    

    <link href="/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/" rel="alternate" type="application/rss+xml" title="यजुर्वेदे विश्वासटिप्पन्यः" />
    <link href="/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/" rel="feed" type="application/rss+xml" title="यजुर्वेदे विश्वासटिप्पन्यः" />

    <meta property="og:url" content="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/">
  <meta property="og:site_name" content="यजुर्वेदे विश्वासटिप्पन्यः">
  <meta property="og:title" content="६">
  <meta property="og:description" content="सु॒व॒र्गाय॒ वा ए॒तानि॑ लो॒काय॑ हूयन्ते॒ यद् दा॑क्षि॒णानि॑
द्वाभ्यां॒ गार्ह॑पत्ये जुहोति
द्वि॒पाद् यज॑मानः
प्रति॑ष्ठित्यै \
आग्नी॑ध्रे जुहोति \
अ॒न्तरि॑क्ष ए॒वा क्र॑मते॒
सदो॒ऽभ्य् ऐति॑
सुव॒र्गम् ए॒वैनं॑ लो॒कं ग॑मयति
सौ॒रीभ्या॑म् ऋ॒ग्भ्यां गार्ह॑पत्ये जुहोति \
अ॒मुम् ए॒वैनं॑ लो॒कँ स॒मारो॑हयति॒
नय॑वत्य॒र्चाग्नी॑ध्रे जुहोति
सुव॒र्गस्य॑ लो॒कस्या॒भिनी॑त्यै॒
दिवं॑ गछ॒ सुवः॑ प॒तेति॒ हिर॑ण्यम् ॥
हु॒त्वोद् गृ॑ह्णाति
सुव॒र्गम् ए॑वैनं लो॒कम् ग॑मयति
रू॒पेण॑ वो रू॒पम् अ॒भ्य् ऐमीत्य् आ॑ह
रू॒पेण॑ ह्य् आ॑साँ रू॒पम् अ॒भ्य् ऐति॒ यद् धिर॑ण्येन
तु॒थो वो॑ वि॒श्ववे॑दा॒ वि भ॑ज॒त्व् इत्य् आ॑ह
तु॒थो ह॑ स्म॒ वै वि॒श्ववे॑दा दे॒वानां॒ दक्षि॑णा॒ वि भ॑जति॒">
  <meta property="og:locale" content="en_us">
  <meta property="og:type" content="article">
    <meta property="article:section" content="taittiriyam">

  <meta itemprop="name" content="६">
  <meta itemprop="description" content="सु॒व॒र्गाय॒ वा ए॒तानि॑ लो॒काय॑ हूयन्ते॒ यद् दा॑क्षि॒णानि॑
द्वाभ्यां॒ गार्ह॑पत्ये जुहोति
द्वि॒पाद् यज॑मानः
प्रति॑ष्ठित्यै \
आग्नी॑ध्रे जुहोति \
अ॒न्तरि॑क्ष ए॒वा क्र॑मते॒
सदो॒ऽभ्य् ऐति॑
सुव॒र्गम् ए॒वैनं॑ लो॒कं ग॑मयति
सौ॒रीभ्या॑म् ऋ॒ग्भ्यां गार्ह॑पत्ये जुहोति \
अ॒मुम् ए॒वैनं॑ लो॒कँ स॒मारो॑हयति॒
नय॑वत्य॒र्चाग्नी॑ध्रे जुहोति
सुव॒र्गस्य॑ लो॒कस्या॒भिनी॑त्यै॒
दिवं॑ गछ॒ सुवः॑ प॒तेति॒ हिर॑ण्यम् ॥
हु॒त्वोद् गृ॑ह्णाति
सुव॒र्गम् ए॑वैनं लो॒कम् ग॑मयति
रू॒पेण॑ वो रू॒पम् अ॒भ्य् ऐमीत्य् आ॑ह
रू॒पेण॑ ह्य् आ॑साँ रू॒पम् अ॒भ्य् ऐति॒ यद् धिर॑ण्येन
तु॒थो वो॑ वि॒श्ववे॑दा॒ वि भ॑ज॒त्व् इत्य् आ॑ह
तु॒थो ह॑ स्म॒ वै वि॒श्ववे॑दा दे॒वानां॒ दक्षि॑णा॒ वि भ॑जति॒">
  <meta itemprop="wordCount" content="2054">
  <meta name="twitter:card" content="summary">
  <meta name="twitter:title" content="६">
  <meta name="twitter:description" content="सु॒व॒र्गाय॒ वा ए॒तानि॑ लो॒काय॑ हूयन्ते॒ यद् दा॑क्षि॒णानि॑
द्वाभ्यां॒ गार्ह॑पत्ये जुहोति
द्वि॒पाद् यज॑मानः
प्रति॑ष्ठित्यै \
आग्नी॑ध्रे जुहोति \
अ॒न्तरि॑क्ष ए॒वा क्र॑मते॒
सदो॒ऽभ्य् ऐति॑
सुव॒र्गम् ए॒वैनं॑ लो॒कं ग॑मयति
सौ॒रीभ्या॑म् ऋ॒ग्भ्यां गार्ह॑पत्ये जुहोति \
अ॒मुम् ए॒वैनं॑ लो॒कँ स॒मारो॑हयति॒
नय॑वत्य॒र्चाग्नी॑ध्रे जुहोति
सुव॒र्गस्य॑ लो॒कस्या॒भिनी॑त्यै॒
दिवं॑ गछ॒ सुवः॑ प॒तेति॒ हिर॑ण्यम् ॥
हु॒त्वोद् गृ॑ह्णाति
सुव॒र्गम् ए॑वैनं लो॒कम् ग॑मयति
रू॒पेण॑ वो रू॒पम् अ॒भ्य् ऐमीत्य् आ॑ह
रू॒पेण॑ ह्य् आ॑साँ रू॒पम् अ॒भ्य् ऐति॒ यद् धिर॑ण्येन
तु॒थो वो॑ वि॒श्ववे॑दा॒ वि भ॑ज॒त्व् इत्य् आ॑ह
तु॒थो ह॑ स्म॒ वै वि॒श्ववे॑दा दे॒वानां॒ दक्षि॑णा॒ वि भ॑जति॒">
<script type="text/javascript">
    
    let baseURL = "https:\/\/vishvAsa.github.io\/vedAH_yajuH\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022build_img\u0022:\u0022https:\/\/github.com\/vishvAsa\/vedAH_yajuH\/actions\/workflows\/build.yml\/badge.svg\u0022,\u0022build_url\u0022:\u0022https:\/\/github.com\/vishvAsa\/vedAH_yajuH\/actions\/workflows\/build.yml\u0022,\u0022contactlink\u0022:\u0022https:\/\/github.com\/vishvAsa\/vedAH_yajuH\/issues\/new\u0022,\u0022env\u0022:\u0022production\u0022,\u0022githubeditmepathbase\u0022:\u0022https:\/\/github.com\/vishvAsa\/vedAH_yajuH\/edit\/content\/\u0022}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/devaH\/\u0022},{\u0022title\u0022:\u0022आगमः\u0022,\u0022url\u0022:\u0022..\/AgamaH\/\u0022},{\u0022title\u0022:\u0022आगमः शैवः\u0022,\u0022url\u0022:\u0022..\/AgamaH_shaivaH\/\u0022},{\u0022title\u0022:\u0022आगमः वैष्णवः\u0022,\u0022url\u0022:\u0022..\/AgamaH_vaiShNavaH\/\u0022},{\u0022title\u0022:\u0022रामानुजीयम्\u0022,\u0022url\u0022:\u0022..\/rAmAnujIyam\/\u0022},{\u0022title\u0022:\u0022माध्वम्\u0022,\u0022url\u0022:\u0022..\/mAdhvam\/\u0022},{\u0022title\u0022:\u0022आगमः ब्राह्मः\u0022,\u0022url\u0022:\u0022..\/AgamaH_brAhmaH\/\u0022},{\u0022title\u0022:\u0022कल्पान्तरम्\u0022,\u0022url\u0022:\u0022..\/kalpAntaram\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022वेदाः - ऋक्\u0022,\u0022url\u0022:\u0022..\/vedAH_Rk\/\u0022},{\u0022title\u0022:\u0022वेदाः - यजुः\u0022,\u0022url\u0022:\u0022..\/vedAH_yajuH\/\u0022},{\u0022title\u0022:\u0022वेदाः - साम\u0022,\u0022url\u0022:\u0022..\/vedAH_sAma\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022पुराणम् वैष्णवम्\u0022,\u0022url\u0022:\u0022..\/purANam_vaiShNavam\/\u0022},{\u0022title\u0022:\u0022महाभारतम्\u0022,\u0022url\u0022:\u0022..\/mahAbhAratam\/\u0022},{\u0022title\u0022:\u0022रामायणम्\u0022,\u0022url\u0022:\u0022..\/rAmAyaNam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvyam\/\u0022},{\u0022title\u0022:\u0022ಕನ್ನಡ\u0022,\u0022url\u0022:\u0022..\/kannaDa\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022},{\u0022title\u0022:\u0022English Lit\u0022,\u0022url\u0022:\u0022..\/english\/\u0022},{\u0022title\u0022:\u0022Book pub\u0022,\u0022url\u0022:\u0022..\/book-pub\u0022}],\u0022title\u0022:\u0022सङ्ग्रहान्तरम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022..\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vishvAsa.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    
    var pageRelUrlTree = {};
</script>

    
    <script type="text/javascript">
  let pageVars = {};
  pageVars.pageUrlMinusBasePath = "\/vedAH_yajuH\/taittirIyam\/sArasvata-vibhAgaH\/saMhitA\/mUlam\/vAkya-kramaH\/6\/6\/".replace(basePath, "/");
  pageVars.pageParams = {};
  pageVars.pageSource = "taittirIyam\/sArasvata-vibhAgaH\/saMhitA\/mUlam\/vAkya-kramaH\/6\/6.md";
  console.log(pageVars.pageSource);
  var pageDefaults;
  for (let possiblePageDefaults of pageDefaultsList) {
    if (pageVars.pageSource.startsWith(possiblePageDefaults.scope.pathPrefix)) {
      pageDefaults = possiblePageDefaults.values
    }
  }
    
</script>


    <script src="/vedAH_yajuH/webpack_dist/uiLib-bundle.js"></script>







    <link rel="stylesheet" href="/vedAH_yajuH/webpack_dist/uiLib.css">
<link rel="stylesheet" href="/vedAH_yajuH/css/uiLibPrint.css" media="print" >
<link rel="stylesheet" href="/vedAH_yajuH/css/fonts.css" >
<link rel="stylesheet" href="/vedAH_yajuH/css/@fortawesome/fontawesome-free/css/solid.min.css">

<link rel="stylesheet" href="/vedAH_yajuH/css/@fortawesome/fontawesome-free/css/fontawesome.min.css">


<link rel="alternate" hreflang="sa-Deva" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/" />
<link rel="alternate" hreflang="sa-Deva" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=devanagari" />

<link rel="alternate" hreflang="sa-Knda" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=kannada" />
<link rel="alternate" hreflang="sa-Mlym" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=malayalam" />
<link rel="alternate" hreflang="sa-Telu" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=telugu" />
<link rel="alternate" hreflang="sa-Taml-t-sa-Taml-m0-superscript" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=tamil_superscripted" />
<link rel="alternate" hreflang="sa-Taml" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=tamil" />
<link rel="alternate" hreflang="sa-Gran" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=grantha" />

<link rel="alternate" hreflang="sa-Gujr" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=gujarati" />
<link rel="alternate" hreflang="sa-Guru" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=gurmukhi" />
<link rel="alternate" hreflang="sa-Shar" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=sharada" />
<link rel="alternate" hreflang="sa-Dogr" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=dogra" />
<link rel="alternate" hreflang="sa-Phag" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=phags_pa" />
<link rel="alternate" hreflang="sa-Tibt" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=tibetan" />
<link rel="alternate" hreflang="sa-Sidd" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=siddham" />
<link rel="alternate" hreflang="sa-Newa" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=newa" />
<link rel="alternate" hreflang="sa-Modi" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=modi" />
<link rel="alternate" hreflang="sa-Tirh" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=tirhuta_maithili" />
<link rel="alternate" hreflang="sa-Gong" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=gondi_gujala" />
<link rel="alternate" hreflang="sa-Gonm" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=gondi_masaram" />


<link rel="alternate" hreflang="sa-Orya" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=oriya" />
<link rel="alternate" hreflang="sa-Beng-t-sa-Beng-m0-assamese" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=assamese" />
<link rel="alternate" hreflang="sa-Beng" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=bengali" />
<link rel="alternate" hreflang="sa-Mtei" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=manipuri" />
<link rel="alternate" hreflang="sa-Sinh" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=sinhala" />
<link rel="alternate" hreflang="sa-Limb" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=limbu" />
<link rel="alternate" hreflang="sa-Lepc" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=lepcha" />


<link rel="alternate" hreflang="sa-Cyrl" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=cyrillic" />
<link rel="alternate" hreflang="sa-Latn-t-sa-Zyyy-m0-iso" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=iso" />
<link rel="alternate" hreflang="sa-Latn-t-sa-Zyyy-m0-iast" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=iast" />
<link rel="alternate" hreflang="sa-Aran" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=urdu" />
<link rel="alternate" hreflang="sa-Avst" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=avestan" />

<link rel="alternate" hreflang="sa-Brah" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=brahmi" />
<link rel="alternate" hreflang="sa-Khar" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=kharoshthi" />
<link rel="alternate" hreflang="sa-Zanb" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=zanbazar_square" />
<link rel="alternate" hreflang="sa-Bhks" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=bhaiksuki" />

<link rel="alternate" hreflang="sa-Bali" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=balinese" />
<link rel="alternate" hreflang="sa-Java" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=javanese" />
<link rel="alternate" hreflang="sa-Laoo" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=lao" />
<link rel="alternate" hreflang="sa-Laoo-t-sa-Laoo-m0-Laopali" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=lao_pali" />
<link rel="alternate" hreflang="sa-Mymr" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=burmese" />
<link rel="alternate" hreflang="sa-Mymr-t-sa-Mymr-m0-Mon" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=mon" />
<link rel="alternate" hreflang="sa-Cham" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=cham" />
<link rel="alternate" hreflang="sa-Khmr" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=khmer" />
<link rel="alternate" hreflang="sa-Thai" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/?transliteration_target=thai" />

  </head>

  <body class="ma0 bg-near-white">
    


    
<header class="p-1 bg-yellow noPrint">
    <nav role="navigation" class="col">
      <div id="div_top_bar" class="row">
        <div class="col-md-3 justify-content-start">
          <a  href="/" class="btn col border">
            <i class="fas fa-gopuram ">यजुर्वेदे विश्वासटिप्पन्यः <br/> ६</i>
          </a>
        </div>
        <div id="div_top_bar_right" class="col-md-auto d-flex justify-content-center">
          <button class="btn btn-light"  href="#transliterationDropdown" data-toggle="collapse">
            ✍
          </button>
          <select id="transliterationDropdown" size="1" class="collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          <div>
          <button class="btn btn-outline-secondary btn-sm"  href="#transliterationDropdownAlt" data-toggle="collapse">
          (✍)
          </button>
          <select id="transliterationDropdownAlt" size="1"  style="font-size:12px" class="bg-light-yellow collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          </div>
          <div class="row col d-flex  dropdown">
            <button class="btn btn-secondary-outline btn-sm dropdown-toggle" type="button" data-toggle="dropdown" aria-haspopup="true" aria-expanded="false">
              A±
            </button>
            <div class="dropdown-menu" aria-labelledby="dropdownMenuButton">
            <a class="btn btn-secondary btn-sm" onclick="module_uiLib.changeTextSize(2)">A+</a>
            <a class="btn btn-secondary btn-sm" onclick="module_uiLib.changeTextSize(-2)">A-</a>
            </div>
          </div>
          <button class="btn btn-light btn-sm"  href="#commentStyleDropdown" data-toggle="collapse">
            🗨
          </button>
          <select id="commentStyleDropdown" class="collapse" size="1" onchange="module_uiLib.default.content.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a id="expandAllButton" class="btn btn-secondary" onclick="module_uiLib.default.query.setParamsAndGo({'expandDetails': '.*'})">↕️️</a></div>
          <div id="printStyleDiv" class="row col d-flex  dropdown">
          <button class="btn btn-light btn-sm dropdown-toggle"  href="#printStyleDropdown" data-toggle="dropdown" aria-haspopup="true" aria-expanded="false">
          🖨
          </button>
            <div class="dropdown-menu col" aria-labelledby="printStyleDropdown">
              <div class="row justify-content-center">
                <p>Cols:</p>
                <input type="number" min="1" max="10" value="2" step="1" id="tbColumns" style="width: 3ch;"  accesskey="c"/>
              </div>
              <div class="row justify-content-center">
                <p>A±:</p> <input type="text" id="tbBodyFontSize" value="0.4cm" style="width: 6ch;"  accesskey="f"></input>
              </div>
              <div class="row justify-content-center">
                <p>Incl:</p> <input checked type="checkbox" id="tbIncludeStyle" value="on"></input>
                <button id="btnPrintStyle" onclick="module_uiLib.default.content.updatePrintStyle()">🖨
                </button>
              </div>
            </div>
        </div>
        </div>
        <div id="audioDiv" class="row col d-flex  dropdown">
          <button class="btn btn-secondary-outline btn-sm dropdown-toggle" type="button" id="audioDropdownMenuButton" data-toggle="dropdown" aria-haspopup="true" aria-expanded="false">
            🎧
          </button>
          <div class="dropdown-menu" aria-labelledby="dropdownMenuButton">
          <a id="speakerButton" class="btn btn-outline-secondary btn-sm" onclick="module_uiLib.default.content.handleSpeakToggle()">⏯</a>
          <button id="speakerPauseButton" class="btn btn-outline-secondary btn-sm">⏸</button>
            <div id="audioOptionsDiv" class="row justify-content-center" >
              <div>
                <p class="lead">Vol</p>
                <input type="range" min="0" max="1" value="1" step="0.1" id="volume" />
                <span id="volume-label" class="ms-2">1</span>
              </div>
              <div class="mx-5">
                <p class="lead">Rate</p>
                <input type="range" min="0.1" max="10" value="1" id="rate" step="0.1" />
                <span id="rate-label" class="ms-2">1</span>
              </div>
              <div>
                <p class="lead">Pitch</p>
                <input type="range" min="0" max="2" value="1" step="0.1" id="pitch" />
                <span id="pitch-label" class="ms-2">1</span>
              </div>
            </div>
          </div>
        </div>
        <a href="https://vishvAsa.github.io/vedAH_yajuH/search"  class="btn btn-light btn-sm">🥽🔦</a>
        <div class="row col  d-flex justify-content-center">
          <div><a id="previousPage" href="" class="btn btn-secondary">###<i class="fas fa-caret-left"></i></a></div>
          <div ><a id="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border noPrint " id="sidebar">
          <div id="fastSearch">
              <datalist id="pageDataList"></datalist>
              <input id="searchInput" placeholder="शीर्षिकान्विष्यताम्" list="pageDataList" onchange="module_uiLib.default.navigation.pageLoader()">
          </div>
          <details open  class="bg-light-gray" >
              <summary id="sidebarToggleLink" onclick="module_uiLib.default.navigation.sidebarToggleHandler()">
            Menu
              </summary>
              <ul id="sidebarBody" class="list pl2 p-0 bg-yellow">
              </ul>
          </details>
      </aside>
      <main class="col p-3" role="main" data-pagefind-body>
        
<header class='border d-flex justify-content-between'>
    <h1 id="६">६</h1>
    
    <a id="editLink" class="btn btn-primary noPrint"  href="https://github.com/vishvAsa/vedAH_yajuH/edit/content/taittirIyam/sArasvata-vibhAgaH/saMhitA/mUlam/vAkya-kramaH/6/6.md"><i class="fas fa-edit"></i></a>
    
</header>
<article>
  <aside id="toc_card" class="card border noPrint ">
    <details id="toc_header">
        <summary>What's in this page?</summary>
      <div id="toc_body" class="p-0">
        
        <ul id="toc_ul" class="list p-0">
        </ul>
      </div>
    </details>
    <div id="progressBarDiv" class="row d-flex justify-content-center">
      🐎💪<progress id="progressLoading" value="0" max="100"> 32% </progress>
    </div>
  </aside>
  <div id="post_content">
  <p>सु॒व॒र्गाय॒ वा ए॒तानि॑ लो॒काय॑ हूयन्ते॒ यद् दा॑क्षि॒णानि॑</p>
<p>द्वाभ्यां॒ गार्ह॑पत्ये जुहोति</p>
<p>द्वि॒पाद् यज॑मानः</p>
<p>प्रति॑ष्ठित्यै \</p>
<p>आग्नी॑ध्रे जुहोति \</p>
<p>अ॒न्तरि॑क्ष ए॒वा क्र॑मते॒</p>
<p>सदो॒ऽभ्य् ऐति॑</p>
<p>सुव॒र्गम् ए॒वैनं॑ लो॒कं ग॑मयति</p>
<p>सौ॒रीभ्या॑म् ऋ॒ग्भ्यां गार्ह॑पत्ये जुहोति \</p>
<p>अ॒मुम् ए॒वैनं॑ लो॒कँ स॒मारो॑हयति॒</p>
<p>नय॑वत्य॒र्चाग्नी॑ध्रे जुहोति</p>
<p>सुव॒र्गस्य॑ लो॒कस्या॒भिनी॑त्यै॒</p>
<p>दिवं॑ गछ॒ सुवः॑ प॒तेति॒ हिर॑ण्यम् ॥</p>
<p>हु॒त्वोद् गृ॑ह्णाति</p>
<p>सुव॒र्गम् ए॑वैनं लो॒कम् ग॑मयति</p>
<p>रू॒पेण॑ वो रू॒पम् अ॒भ्य् ऐमीत्य् आ॑ह</p>
<p>रू॒पेण॑ ह्य् आ॑साँ रू॒पम् अ॒भ्य् ऐति॒ यद् धिर॑ण्येन</p>
<p>तु॒थो वो॑ वि॒श्ववे॑दा॒ वि भ॑ज॒त्व् इत्य् आ॑ह</p>
<p>तु॒थो ह॑ स्म॒ वै वि॒श्ववे॑दा दे॒वानां॒ दक्षि॑णा॒ वि भ॑जति॒</p>
<p>तेनै॒वैना॒ वि भ॑जति \</p>
<p>ए॒तत् ते॑ अग्ने॒ राधः॑ ॥</p>
<p>ऐति॒ सोम॑च्युत॒म् इत्य् आ॑ह॒</p>
<p>सोम॑च्युतँ॒ ह्य् अ॑स्य॒ राध॒ ऐति॒</p>
<p>तन् मि॒त्रस्य॑ प॒था न॒येत्य् आ॑ह</p>
<p>शान्त्यै॑ \</p>
<p>ऋ॒तस्य॑ प॒था प्रेत॑ च॒न्द्रद॑क्षिणा॒ इत्य् आ॑ह</p>
<p>स॒त्यं वा ऋ॒तम् \</p>
<p>स॒त्येनै॒वैना॑ ऋ॒तेन॒ वि भ॑जति</p>
<p>य॒ज्ञस्य॑ प॒था सु॑वि॒ता नय॑न्ती॒र् इत्य् आ॑ह</p>
<p>य॒ज्ञस्य॒ ह्य् ए॑ताः प॒था यन्ति॒ यद् दक्षि॑णास् \</p>
<p>ब्रा॒ह्म॒णम् अ॒द्य रा॑ध्यासम् ॥</p>
<p>ऋषि॑म् आर्षे॒यम् इत्य् आ॑ह \</p>
<p>ए॒ष वै ब्रा॑ह्म॒ण ऋषि॑र् आर्षे॒यो यः शु॑श्रु॒वान्</p>
<p>तस्मा॑द् ए॒वम् आ॑ह॒</p>
<p>वि सुवः॒ पश्य॒ व्य् अ॑न्तरि॑क्ष॒म् इत्य् आ॑ह</p>
<p>सुव॒र्गम् ए॒वैनं॑ लो॒कं ग॑मयति॒</p>
<p>यत॑स्व सद॒स्यै॑र् इत्य् आ॑ह</p>
<p>मित्र॒त्वाय॑ \</p>
<p>अ॒स्मद्दा॑त्रा देव॒त्रा ग॑छत॒ मधु॑मतीः॒ प्र दा॒तार॒म् आ वि॑श॒तेत्य् आ॑ह</p>
<p>व॒यम् इ॒ह प्र॑दा॒तारः॒ स्मो॑ऽस्मान् अ॒मुत्र॒ मधु॑मती॒र् आ वि॑श॒तेति॑ ॥</p>
<p>वावैतद् आ॑ह॒</p>
<p>हिर॑ण्यं ददाति॒</p>
<p>ओति॒र् वै हिर॑ण्यम् \</p>
<p>ज्योति॑र् ए॒व पु॒रस्ता॑द् धत्ते</p>
<p>सुव॒र्गस्य॑ लो॒कस्यानु॑ख्यात्यै \</p>
<p>अ॒ग्नीधे॑ ददाति \</p>
<p>अ॒ग्निमु॑खान् ए॒वर्तून् प्री॑णाति</p>
<p>ब्र॒ह्मणे॑ ददाति॒</p>
<p>प्रसू॑त्यै॒</p>
<p>होत्रे॑ ददाति \</p>
<p>आ॒त्मा वा ए॒ष य॒ज्ञस्य॒ यद् धोता॑ \</p>
<p>आ॒त्मान॑म् ए॒व य॒ज्ञस्य॒ दक्षि॑णाभिः॒ सम् अ॑र्धयति ॥</p>
<p>स॒मि॒ष्ट॒य॒जूँषि॑ जुहोति</p>
<p>य॒ज्ञस्य॒ समि॑ष्ट्यै॒</p>
<p>यद् वै य॒ज्ञस्य॑ क्रू॒रं यद् विलि॑ष्टं॒ यद् अ॒त्येति॒ यन् नात्येति॒ यद् अ॑तिक॒रोति॒ यन् नापि॑ क॒रोति॒ तद् ए॒व तैः प्री॑णाति॒</p>
<p>नव॑ जुहोति॒</p>
<p>नव॒ वै पुरु॑षे प्रा॒णाः</p>
<p>पुरु॑षेण य॒ज्ञः सम्मि॑तस् \</p>
<p>यावा॑न् ए॒व य॒ज्ञस् तम् प्री॑णाति॒</p>
<p>षड् ऋग्मि॑याणि जुहोति॒</p>
<p>षड् वा ऋ॒तव॑स् \</p>
<p>ऋ॒तून् ए॒व प्री॑णाति</p>
<p>त्रीणि॒ यजूँ॑षि ॥</p>
<p>त्रय॑ इ॒मे लो॒कास् \</p>
<p>इ॒मान् ए॒व लो॒कान् प्री॑णाति॒</p>
<p>यज्ञ॑ य॒ज्ञं ग॑छ य॒ज्ञप॑तिं ग॒छेत्य् आ॑ह</p>
<p>य॒ज्ञप॑तिम् ए॒वैनं॑ गमयति</p>
<p>स्वाम् योनिं॑ ग॒छेत्य् आ॑ह</p>
<p>स्वाम् ए॒वैनं॒ योनिं॑ गमयति \</p>
<p>ष ते॑ य॒ज्ञो य॑ज्ञपते स॒हसू॑क्तवाकः सु॒वीर॒ इत्य् आ॑ह॒</p>
<p>यज॑माम ए॒व वी॒र्यं॑ दधाति</p>
<p>वासि॒ष्ठो ह॑ सात्यह॒व्यो दे॑वभा॒गम् प॑प्रछ॒</p>
<p>यत् सृञ्ज॑यान् बहुया॒जिनोऽयी॑यजो य॒ज्ञे ॥</p>
<p>य॒ज्ञम् प्रत्य् अ॑तिष्ठि॒पा3 य॒ज्ञप॒ता3व् इति॒</p>
<p>स हो॑वाच</p>
<p>य॒ज्ञप॑ता॒व् इति॑</p>
<p>स॒त्याद् वै सृञ्ज॑याः॒ परा॑ बभूवु॒र् इति॑ होवाच य॒ज्ञे वाव य॒ज्ञः प्र॑ति॒ष्ठाप्य॑ आसी॒द् यज॑मान॒स्याप॑राभावा॒येति॒</p>
<p>देवा॑ गातुविदो गा॒तुं वि॒त्त्वा गा॒तुम् इ॒तेत्य् आ॑ह</p>
<p>य॒ज्ञ ए॒व य॒ज्ञम् प्रति॑ ष्ठापयति॒</p>
<p>यज॑मान॒स्याप॑राभावाय ॥</p>
<p>अ॒व॒भृ॒थ॒य॒जूँषि॑ जुहोति॒</p>
<p>यद् ए॒वार्वा॒चीन॒म् एक॑हायना॒द् एनः॑ क॒रोति॒ तद् ए॒व तैर् अव॑ यजते \</p>
<p>अ॒पो॑ऽवभृ॒थम् अवै॑ति \</p>
<p>अ॒प्सु वै वरु॑णः</p>
<p>सा॒क्षाद् ए॒व वरु॑ण॒म् अव॑ यजते॒</p>
<p>वर्त्म॑ना॒ वा अ॒न्वित्य॑ य॒ज्ञँ रक्षाँ॑सि जिघाँसन्ति</p>
<p>साम्ना॑ प्रस्तो॒तान्ववै॑ति</p>
<p>साम॒ वै र॑क्षो॒हा</p>
<p>रक्ष॑सा॒म् अप॑हत्यै॒</p>
<p>त्रिर् नि॒धन॒म् उपै॑ति॒</p>
<p>त्रय॑ इ॒मे लो॒कास् \</p>
<p>ए॒भ्य ए॒व लो॒केभ्यो॒ रक्षाँ॑सि ॥</p>
<p>अप॑ हन्ति॒</p>
<p>पुरु॑षःपुरुषो नि॒धन॒म् उपै॑ति॒</p>
<p>पुरु॑षःपुरुषो॒ हि र॑क्ष॒स्वी</p>
<p>रक्ष॑सा॒म् अप॑हत्यै \</p>
<p>उ॒रुँ हि राजा॒ वरु॑णश् च॒कारेत्य् आ॑ह॒</p>
<p>प्रति॑ष्ठित्यै</p>
<p>श॒तं ते॑ राजन् भि॒षजः॑ स॒हस्र॒म् इत्य् आ॑ह</p>
<p>भेष॒जम् ए॒वास्मै॑ करोति \</p>
<p>अ॒भिष्ठि॑तो॒ वरु॑णस्य॒ पाश॒ इत्य् आ॑ह</p>
<p>वरुणपा॒शम् ए॒वाभि ति॑ष्ठति</p>
<p>ब॒र्हिर् अ॒भि जु॑होति \</p>
<p>आहु॑तीना॒म् प्रति॑ष्ठित्यै॒ \</p>
<p>अथो॑ अग्नि॒वत्य् ए॒व जु॑होति॒ \</p>
<p>अप॑बर्हिषः प्रया॒जान् ॥</p>
<p>य॒ज॒ति॒</p>
<p>प्र॒जा वै ब॒र्हिः</p>
<p>प्र॒जा ए॒व व॑रुणपा॒शान् मु॑ञ्चति \</p>
<p>आज्य॑भागौ यजति</p>
<p>य॒ज्ञस्यै॒व चक्षु॑षी॒ नान्तर् ए॑ति॒</p>
<p>वरु॑णं यजति</p>
<p>वरुणपा॒शाद् ए॒वैन॑म् मुञ्चति \</p>
<p>अ॒ग्नीवरु॑णौ यजति</p>
<p>सा॒क्षाद् ए॒वैनं॑ वरुणपा॒शान् मु॑ञ्चति॒ \</p>
<p>अप॑बर्हिषाव् अनूय॒जौ य॑जति</p>
<p>प्र॒जा वै ब॒र्हिः</p>
<p>प्र॒जा ए॒व व॑रुणपा॒शान् मु॑ञ्चति</p>
<p>च॒तुरः॑ प्रया॒जान् य॑जति॒ द्वाव् अ॑नूया॒जौ</p>
<p>षट् सम् प॑द्यन्ते॒</p>
<p>षड् वा ऋ॒तवः॑ ॥</p>
<p>ऋ॒तुष्व् ए॒व प्रति॑ तिष्ठति॒ \</p>
<p>अव॑भृथ निचङ्कु॒णेत्य् आ॑ह</p>
<p>यथोदि॒तम् ए॒व वरु॑ण॒म् अव॑ यजते</p>
<p>समु॒द्रे ते॒ हृद॑यम् अ॒प्स्व् अ॑न्तर् इत्य् आ॑ह</p>
<p>समु॒द्रेह्य् अ॑न्तर् वरु॑णः॒</p>
<p>सं त्वा॑ विश॒न्त्व् ओष॑धीर् उ॒ताप॒ इत्य् आ॑ह \</p>
<p>अ॒द्भिर् ए॒वैन॒म् ओष॑धीभिः स॒म्यञ्चं॑ दधाति॒</p>
<p>देवी॑र् आप ए॒ष वो॒ गर्भ॒ इत्य् आ॑ह</p>
<p>यथाय॒जुर् ए॒वैतत्</p>
<p>प॒शवो॒ वै ॥</p>
<p>सोम॑स् \</p>
<p>यद् भि॑न्दू॒नाम् भ॒क्षये॑त् पशु॒मान्त् स्या॒द् वरु॑ण॒स् त्व् ए॑नं गृह्णीयात् \</p>
<p>यन् न भ॒क्षये॑द् अप॒शुः स्या॒न् नैनं॒ वरु॑णो गृह्णीयात् \</p>
<p>उ॒प॒स्पृश्य॑म् ए॒व प॑शु॒मान् भ॑वति॒ नैनं॒ वरु॑णो गृह्णाति॒</p>
<p>प्रति॑युतो॒ वरु॑णस्य॒ पाश॒ इत्य् आ॑ह</p>
<p>वरुणपा॒शाद् ए॒व निर् मु॑च्यते॒ \</p>
<p>अप्र॑तीक्ष॒म् आ य॑न्ति॒ वरु॑णस्या॒न्तर्हि॑त्यै॒ \</p>
<p>एधो॑ऽस्य् एधिषीम॒हीत्य् आ॑ह</p>
<p>स॒मिधै॒वाग्निं न॑म॒स्यन्त॑ उ॒पाय॑न्ति॒</p>
<p>तेजो॑ऽसि॒ तेजो॒ मयि॑ धे॒हीत्य् आ॑ह॒</p>
<p>तेज॑ ए॒वात्मन् ध॑त्ते ॥</p>
<p>स्फ्येन॒ वेदि॒म् उद् ध॑न्ति रथा॒क्षेण॒ वि मि॑मीते॒ यूप॑म् मिनोति त्रि॒वृत॑म् ए॒व वज्रँ॑ स॒म्भृत्य॒ भ्रातृ॑व्याय॒ प्र ह॑रति॒ स्तृत्यै॒</p>
<p>यद् अ॑न्तर्वे॒दि मि॑नु॒याद् दे॑वलो॒कम् अ॒भि ज॑ये॒द् यद् ब॑हिर्वे॒दि म॑नुष्यलो॒कं वे॑द्य॒न्तस्य॑ सं॒धौ मि॑नोत्य् उ॒भयो॑र् लो॒कयो॑र् अ॒भिजि॑त्यै॒ \</p>
<p>उप॑रसम्मिताम् मिनुयात् पितृलो॒कका॑मस्य रश॒नस॑म्मिताम् मनुष्यलो॒कका॑मस्य च॒षाल॑सम्मिताम् इन्द्रि॒यका॑मस्य॒ सर्वा॑न्त् स॒मान् प्र॑ति॒ष्ठाका॑मस्य॒ ये त्रयो॑ मध्य॒मास् तान्त् स॒मान् प॒शुका॑मस्यै॒तान् वै ॥</p>
<p>अनु॑ प॒शव॒ उप॑ तिष्ठन्ते पशु॒मान् ए॒व भ॑वति॒</p>
<p>व्यति॑षजे॒द् इत॑रान् प्र॒जयै॒वैन॑म् प॒शुभि॒र् व्यति॑षजति॒</p>
<p>यं का॒मये॑त प्र॒मायु॑कः स्या॒द् इति॑ गर्त॒मितं॒ तस्य॑ मिनुयाद् उत्तरा॒र्ध्यं॑ वर्षि॑ष्ठ॒म् अथ॒ ह्रसी॑याँसम् ए॒षा वै ग॑र्त॒मिद् यस्यै॒वम् मि॒नोति॑ ता॒जक् प्र मी॑यते</p>
<p>दक्षिणा॒र्ध्यं॑ वर्षि॑ष्ठम् मिनुयात् सुव॒र्गका॑म॒स्याथ॒ ह्रसी॑याँसम् आ॒क्रम॑णम् ए॒व तत् सेतुं॒ यज॑मानः कुरुते सुव॒र्गस्य॑ लो॒कस्य॒ सम॑ष्ट्यै ॥</p>
<p>यद् एक॑स्मि॒न् यूपे॒ द्वे र॑श॒ने प॑रि॒व्यय॑ति॒ तस्मा॒द् एको॒ द्वे जा॒ये वि॑न्दते॒ यन् नैकाँ॑ रश॒नां द्वयो॒र् यूप॑योः परि॒व्यय॑ति॒ तस्मा॒न् नैका॒ द्वौ पती॑ विन्दते॒</p>
<p>यं का॒मये॑त॒ स्त्र्य् अ॑स्य जाये॒तेत्य् उ॑पा॒न्ते तस्य॒ व्यति॑षजे॒त् स्त्र्य् ए॑वास्य॑ जायते॒</p>
<p>यं का॒मये॑त॒ पुमा॑न् अस्य जाये॒तेत्य् आ॒न्तं तस्य॒ प्र वे॑ष्टये॒त् पुमा॑न् ए॒वास्य॑ ॥</p>
<p>जा॒य॒ते॒ \</p>
<p>असु॑रा॒ वै दे॒वान् द॑क्षिण॒त उपा॑नय॒न् तान् दे॒वा उ॑पश॒येनै॒वापा॑नुदन्त॒ तद् उ॑पश॒यस्यो॑पशय॒त्वं यद् द॑क्षिण॒त उ॑पश॒य उ॑प॒शये॒ भ्रातृ॑व्यापनुत्त्यै॒</p>
<p>सर्वे॒ वा अ॒न्ये यूपाः॑ पशु॒मन्तोऽथो॑पश॒य ए॒वाप॒शुस् तस्य॒ यज॑मानः प॒शुर् यन् न नि॑र्दि॒शेद् आर्ति॒म् आर्छे॒द् यज॑मानो॒ऽसौ ते॑ प॒शुर् इति॒ निर् दि॑शे॒द् यं द्वि॒ष्याद् यम् ए॒व ॥</p>
<p>द्वेष्टि॒ तम् अ॑स्मै प॒शुं निर् दि॑शति॒</p>
<p>यदि॒ न द्वि॒ष्याद् आ॒खुस् ते॑ प॒शुर् इति॑ ब्रूया॒न् न ग्रा॒म्यान् प॒शून् हि॒नस्ति॒ नार॒ण्यान्</p>
<p>प्र॒जाप॑तिः प्र॒जा अ॑सृजत॒ सो॑ऽन्नाद्ये॑न॒ व्य् आ॑र्ध्यत॒ स ए॒ताम् ए॑काद॒शिनी॑म् अपश्य॒त् तया॒ वै सो॑ऽन्नाद्य॒म् अवा॑रुन्द्ध॒ यद् दश॒ यूपा॒ भव॑न्ति॒ दशा॑क्षरा वि॒राड् अन्नं॑ वि॒राड् वि॒राजै॒वान्नाद्य॒म् अव॑ रुन्द्धे ॥</p>
<p>य ए॑काद॒श स्तन॑ ए॒वास्यै॒ स दु॒ह ए॒वैनां॒ तेन॒</p>
<p>वज्रो॒ वा ए॒षा सम् मी॑यते॒ यद् ए॑काद॒शिनी॒ सेश्व॒रा पु॒रस्ता॑त् प्र॒त्यञ्चं॑ य॒ज्ञँ सम्म॑र्दितो॒र् यत् पा॑त्नीव॒तम् मि॒नोति॑ य॒ज्ञस्य॒ प्रत्य् उत्त॑ब्ध्यै सय॒त्वाय॑ ॥</p>
<p>प्र॒जाप॑तिः प्र॒जा अ॑सृजत॒ स रि॑रिचा॒नो॑ऽमन्यत॒ स ए॒ताम् ए॑काद॒शिनी॑म् अपश्य॒त् तया॒ वै स आयु॑र् इन्द्रि॒यं वी॒र्य॑म् आ॒त्मन्न् अ॑धत्त प्र॒जा इ॑व॒ खलु॒ वा ए॒ष सृ॑जते॒ यो यज॑ते॒ स ए॒तर्हि॑ रिरिचा॒न इ॑व॒ यद् ए॒षैका॑द॒शिनी॒ भव॒त्य् आयु॑र् ए॒व तये॑न्द्रि॒यं वी॒र्यं॑ यज॑मान॒ अत्मन् ध॑त्ते॒</p>
<p>प्रैवाग्ने॒येन॑ वापयति मिथु॒नँ सा॑रस्व॒त्या क॑रोति॒ रेतः॑ ॥</p>
<p>सौम्ये॑न दधाति॒ प्र ज॑नयति पौ॒ष्णेन॑ बार्हस्प॒त्यो भ॑वति॒ ब्रह्म॒ वै दे॒वाना॒म् बृह॒स्पति॒र् ब्रह्म॑णै॒वास्मै॑ प्र॒जाः प्र ज॑नयति वैश्वदे॒वो भ॑वति वैश्वदे॒व्यो॑ वै प्र॒जाः प्र॒जा ए॒वास्मै॒ प्र ज॑नयतीन्द्रि॒यम् ए॒वैन्द्रेणाव॑रुन्द्धे॒ विश॑म् मारु॒तेनौजो॒ बल॑म् ऐन्द्रा॒ग्नेन॑ प्रस॒वाय॑ सावि॒त्रो नि॑र्वरुण॒त्वाय॑ वारु॒णस् \</p>
<p>म॒ध्य॒त ऐ॒न्द्रम् आ ल॑भते मध्य॒त ए॒वेन्द्रि॒यं यज॑माने दधाति ॥</p>
<p>पु॒रस्ता॑द् ऐ॒न्द्रस्य॑ वैश्वदे॒वम् आल॑भते वैश्वदे॒वं वा अन्न॒म् अन्न॑म् ए॒व पु॒रस्ता॑द् धत्ते॒ तस्मा॑त् पु॒रस्ता॒द् अन्न॑म् अद्यत ऐ॒न्द्रम् आ॒लभ्य॑ मारु॒तम् आ ल॑भते॒ विड् वै म॒रुतो॒ विश॑म् ए॒वास्मा॒ अनु॑ बध्नाति॒</p>
<p>यदि॑ का॒मये॑त॒ योऽव॑गतः॒ सोऽप॑ रुध्यतां॒ योऽप॑रुद्धः॒ सोऽव॑ गछ॒त्व् इत्य् ऐ॒न्द्रस्य॑ लो॒के वा॑रु॒णम् आ ल॑भेत वारु॒णस्य॑ लो॒क ऐ॒न्द्रम् ॥</p>
<p>य ए॒वाव॑गतः॒ सोऽप॑ रुध्यते॒ योऽप॑रुद्धः॒ सोऽव॑ गछति॒</p>
<p>यदि॑ का॒मये॑त प्र॒जा मु॑ह्येयु॒र् इति॑ प॒शून् व्यति॑षजेत् प्र॒जा ए॒व मो॑हयति॒</p>
<p>यद् अ॑भिवाह॒तो॑ऽपां वा॑रु॒णम् आ॒लभे॑त प्र॒जा वरु॑णो गृह्णीयाद् दक्षिण॒त उ॒दञ्च॒म् आ ल॑भतेऽपवाह॒तो॑ऽपाम् प्र॒जाना॒म् अव॑रुणग्राहाय ॥</p>
<p>इन्द्रः॒ पत्नि॑या॒ मनु॑म् अयाजय॒त् ताम् पर्य॑ग्निकृता॒म् उद् अ॑सृज॒त् तया॒ मनु॑र् आर्ध्नो॒द् यत् पर्य॑ग्निकृतम् पात्नीव॒तम् उ॑त्सृ॒जति॒ याम् ए॒व मनु॒र् ऋद्धि॒म् आर्ध्नो॒त् ताम् ए॒व यज॑मान ऋध्नोति</p>
<p>य॒ज्ञस्य॒ वा अप्र॑तिष्ठिताद् य॒ज्ञः परा॑ भवति य॒ज्ञम् प॑रा॒भव॑न्तं॒ यज॑मा॒नोऽनु॒ परा॑ भवति॒ यद् आज्ये॑ण पात्नीव॒तँ सँ॑स्था॒पय॑ति य॒ज्ञस्य॒ प्रति॑ष्ठित्यै य॒ज्ञम् प्र॑ति॒तिष्ठ॑न्तं॒ यज॑मा॒नोऽनु॒ प्रति॑ तिष्ठति \</p>
<p>इ॒ष्टं व॒पया॑ ॥</p>
<p>भव॑ति॒ अनि॑ष्टं व॒शयाथ॑ पात्नीव॒तेन॒ प्र च॑रति ती॒र्थ ए॒व प्र च॑र॒त्य् अथो॑ ए॒तर्ह्य् ए॒वास्य॒ याम॑स्</p>
<p>त्वा॒ष्ट्रो भ॑वति॒ त्वष्टा॒ वै रेत॑सः सि॒क्तस्य॑ रू॒पाणि॒ वि क॑रोति॒ तम् ए॒व वृषा॑ण॒म् पत्नी॒ष्व् अपि॑ सृजति॒ सो॑ऽस्मै रू॒पाणि॒ वि क॑रोति ॥</p>
<p>घ्नन॑ति॒ वा ए॒तत् सोमं॒ यद् अ॑भिषु॒ण्वन्ति॒</p>
<p>यत् सौ॒म्यो भव॑ति॒ यथा॑ मृ॒ताया॑नु॒स्तर॑णीं॒ घ्नन्ति॑ ता॒दृग् ए॒व तत् \</p>
<p>यद् उ॑त्तरा॒र्धे वा॒ मध्ये॑ वा जुहु॒यात् दे॒वता॑भ्यः स॒मदं॑ दध्याद् दक्षिणा॒र्धे जु॑होत्य् ए॒षा वै पि॑तृ॒णां दिक् स्वाया॑म् ए॒व दि॒शि पि॒तॄन् नि॒रव॑दयते \</p>
<p>उद्गा॒तृभ्यो॑ हरन्ति सामदव॒त्यो॑ वै सौ॒म्यो यद् ए॒व साम्न॑श् छम्बट्कु॒र्वन्ति॒ तस्यै॒व स शान्ति॑स् \</p>
<p>अव॑ ॥</p>
<p>ई॒क्ष॒न्ते॒ प॒वित्रं॒ वै सौ॒म्य आ॒त्मान॑म् ए॒व प॑वयन्ते॒</p>
<p>य आ॒त्मानं॒ न प॑रि॒पश्ये॑द् इ॒तासुः॑ स्याद् अभिद॒दिं कृ॒त्वावे॑क्षेत॒ तस्मि॑न् ह्य् आ॑त्मान॑म् परि॒पश्य॒त्य् अथो॑ आ॒त्मान॑म् ए॒व प॑वयते॒</p>
<p>यो ग॒तम॑नाः॒ स्यात् सोऽवे॑क्षेत॒ यन् मे॒ मनः॒ परा॑गतं॒ यद् वा॑ मे॒ अप॑रागतम् । राज्ञा॒ सोमे॑न॒ तद् व॒यम् अ॒स्मासु॑ धारयाम॒सीति॒ मन॑ ए॒वात्मन् दा॑धार ॥</p>
<p>न ग॒तम॑ना भवति॒ \</p>
<p>अप॒ वै तृ॑तीयसव॒ने य॒ज्ञः क्रा॑मतीजा॒नाद् अनी॑जानम् अ॒भ्य् आ॑ग्नावैष्ण॒व्यर्चा घृ॒तस्य॑ यजत्य् अ॒ग्निः सर्वा॑ दे॒वता॒ विष्णु॑र् य॒ज्ञो दे॒वता॑श् चै॒व य॒ज्ञं च॑ दाधार \</p>
<p>उपाँ॒शु य॑जति मिथुन॒त्वाय॑</p>
<p>ब्रह्मवा॒दिनो॑ वदन्ति मि॒त्रो य॒ज्ञस्य॒ स्वि॑ष्टं युवते॒ वरु॑णो॒ दुरि॑ष्टं॒ क्व॑ तर्हि॑ य॒ज्ञः क्व॑ यज॑मानो भव॒तीति॒ यन् मै॑त्रावरु॒णीं व॒शाम् आ॒लभ॑ते मि॒त्रेणै॒व ॥</p>
<p>य॒ज्ञस्य॒ स्वि॑ष्टँ शमयति॒ वरु॑णेन॒ दुरि॑ष्टं॒ नार्ति॒म् आर्छ॑ति॒ यज॑मानस् \</p>
<p>यथा॒ वै लाङ्ग॑लेनो॒ऽर्वरा॑म् प्रभि॒न्दन्त्य् ए॒वम् ऋ॑क्सा॒मे य॒ज्ञम् प्र भि॑न्त्तो॒ यन् मै॑त्रावरु॒णीं व॒शाम् आ॒लभ॑ते य॒ज्ञायै॒व प्रभि॑न्नाय म॒त्य॑म् अ॒न्ववा॑स्यति॒ शान्त्यै॑</p>
<p>या॒तया॑मानि॒ वा ए॒तस्य॒ छन्दाँ॑सि॒ य ई॑जा॒नश् छन्द॑साम् ए॒ष रसो॒ यद् व॒शा यन् मै॑त्रावरु॒णीं व॒शाम् आ॒लभ॑ते॒ छन्दाँ॑स्य् ए॒व पुन॒र् आ प्री॑णा॒त्य् अया॑तयामत्वा॒याथो॒ छन्दः॑स्व् ए॒व रसं॑ दधाति ॥</p>
<p>दे॒वा वा इ॑न्द्रि॒यं वी॒र्यं॑ व्य् अ॑भजन्त॒</p>
<p>ततो॒ यद् अ॒त्यशि॑ष्यत॒ तद् अ॑तिग्रा॒ह्या॑ अभव॒न्</p>
<p>तद् अ॑तिग्रा॒ह्या॑णाम् अतिग्राह्य॒त्वम् \</p>
<p>यद् अ॑तिग्रा॒ह्या॑ गृ॒ह्यन्त॑ इन्द्रि॒यम् ए॒व तद् वी॒र्यं॑ यज॑मान आ॒त्मन् ध॑त्ते॒</p>
<p>तेज॑ आग्ने॒येने॑न्द्रि॒यम् ऐ॒न्द्रेण॑ ब्रह्मवर्च॒सँ सौ॒र्येण॑ \</p>
<p>उप॒स्तम्भ॑नं॒ वा ए॒तद् य॒ज्ञस्य॒ यद् अ॑तिग्रा॒ह्या॑श् च॒क्रे पृ॒ष्ठानि॒</p>
<p>यत् पृष्ठ्ये॒ न गृ॑ह्णी॒यात् प्राञ्चं॑ य॒ज्ञम् पृ॒ष्ठानि॒ सँ शृ॑णीयुस् \</p>
<p>यद् उ॒क्थ्ये॑ ॥</p>
<p>गृ॒ह्णी॒यात् प्र॒त्यञ्चं॑ य॒ज्ञम् अ॑तिग्रा॒ह्याः॑ सँ शृ॑णीयुस् \</p>
<p>वि॒श्व॒जिति॒ सर्व॑पृष्ठे ग्रहीत॒व्या॑ य॒ज्ञस्य॑ सवीर्य॒त्वाय॑</p>
<p>प्र॒जाप॑तिर् दे॒वेभ्यो॑ य॒ज्ञान् व्यादि॑श॒त्</p>
<p>स प्रि॒यास् त॒नूर् अप॒ न्य् अ॑धत्त॒</p>
<p>तद् अ॑तिग्रा॒ह्या॑ अभव॒न्</p>
<p>वित॑नु॒स् तस्य॑ य॒ज्ञ इत्य् आ॑हु॒र् यस्या॑तिग्रा॒ह्या॑ न गृ॒ह्यन्त॒ इति॒ \</p>
<p>अप्य् अ॑ग्निष्टो॒मे ग्रा॑हीत॒व्या॑ य॒ज्ञस्य॑ सतनु॒त्वाय॑</p>
<p>दे॒वता॒ वै सर्वाः॑ स॒दृशी॑र् आसन्</p>
<p>ता न व्या॒वृत॑म् अगछ॒न्</p>
<p>ते दे॒वाः ॥</p>
<p>ए॒त ए॒तान् ग्रहा॑न् अपश्यन्</p>
<p>तान् अ॑गृह्णत \</p>
<p>आग्ने॒यम् अ॒ग्निर् ऐ॒न्द्रम् इन्द्रः॑ सौ॒र्यँ सूर्य॒स्</p>
<p>ततो॒ वै ते॑ऽन्याभि॑र् दे॒वता॑भिर् व्या॒वृत॑म् अगछ॒न्</p>
<p>यस्यै॒वं वि॒दुष॑ ए॒ते ग्रहा॑ गृ॒ह्यन्ते॑ व्या॒वृत॑म् ए॒व पा॒प्मना॒ भ्रातृ॑व्येण गछति \</p>
<p>इ॒मे लो॒का ज्योति॑ष्मन्तः स॒माव॑द्वीर्याः का॒र्या॑ इत्य् आ॑हुस् \</p>
<p>आ॒ग्ने॒येना॒स्मिँ लो॒के ज्योति॑र् धत्त ऐ॒न्द्रेणा॒न्तरि॑क्षे \</p>
<p>इन्द्रवा॒यू हि स॒युजौ॑</p>
<p>सौ॒र्येणा॒मुष्मिँ॑ लो॒के ॥</p>
<p>ज्योति॑र् धत्ते॒</p>
<p>ज्योति॑ष्मन्तोऽस्मा इ॒मे लो॒का भ॑वन्ति स॒माव॑द्वीर्यान् एनान् कुरुते \</p>
<p>ए॒तान् वै ग्रहा॑न् ब॒म्बावि॒श्वव॑यसाव् अवित्ताम् \</p>
<p>ताभ्या॑म् इ॒मे लो॒काः परा॑ञ्चश् चा॒र्वाञ्च॑श् च॒ प्राभु॑स् \</p>
<p>यस्यै॒वं वि॒दुष॑ ए॒ते ग्रहा॑ गृ॒ह्यन्ते॒ प्रास्मा॑ इ॒मे लो॒काः परा॑ञ्चश् चा॒र्वाञ्च॑श् च भान्ति ॥</p>
<p>दे॒वा वै यद् य॒ज्ञेऽकु॑र्वत॒ तद् असु॑रा अकुर्वत॒</p>
<p>ते दे॒वा अदा॑भ्ये॒ छन्दाँ॑सि॒ सव॑नानि॒ सम् अ॑स्थापय॒न्</p>
<p>ततो॑ दे॒वा अभ॑व॒न् परासु॑रास् \</p>
<p>यस्यै॒वं वि॒दुषोऽदा॑भ्यो गृ॒ह्यते॒ भव॑त्य् आ॒त्मना॒ परा॑स्य॒ भ्रातृ॑व्यो भवति॒</p>
<p>यद् वै दे॒वा असु॑रा॒न् अदा॑भ्ये॒नाद॑भ्नुव॒न् तद् अदा॑भ्यस्यादाभ्य॒त्वम् \</p>
<p>य ए॒वं वेद॑ द॒भ्नोत्य् ए॒व भ्रातृ॑व्यं॒ नैन॒म् भ्रातृ॑व्यो दभ्नोति ॥</p>
<p>ए॒षा वै प्र॒जाप॑तेर् अतिमो॒क्षिणी॒ नाम॑ त॒नूर् यद् अदा॑भ्यस् \</p>
<p>उप॑नद्धस्य गृह्णा॒त्य् अति॑मुक्त्यै॒ \</p>
<p>अति॑ पा॒प्मान॒म् भ्रातृ॑व्यम् मुच्यते॒ य ए॒वं वेद॑</p>
<p>घ्नन्ति॒ वा ए॒तत् सोमं॒ यद् अ॑भिषु॒ण्वन्ति॒</p>
<p>सोमे॑ ह॒न्यमा॑ने य॒ज्ञो ह॑न्यते य॒ज्ञे यज॑मानस् \</p>
<p>ब्र॒ह्म॒वा॒दिनो॑ वदन्ति॒</p>
<p>किं तद् य॒ज्ञे यज॑मानः कुरुते॒ येन॒ जीव॑न्त् सुव॒र्गं लो॒कम् ए॒तीति॑</p>
<p>जीवग॒हो वा ए॒ष यद् अदा॑भ्यस् \</p>
<p>अन॑भिषुतस्य गृह्णाति</p>
<p>जीव॑न्तम् ए॒वैनँ॑ सुव॒र्गं लो॒कं ग॑मयति॒</p>
<p>वि वा ए॒तद् य॒ज्ञं छि॑न्दन्ति॒ यद् अदा॑भ्ये सँस्था॒पय॑न्ति \</p>
<p>अँ॒शून् अपि॑ सृजति य॒ज्ञस्य॒ संत॑त्यै ॥</p>
<p>दे॒वा वै प्र॒बाहु॒ग् ग्रहा॑न् अगृह्णत॒</p>
<p>स ए॒तम् प्र॒जाप॑तिर् अँ॒शुम् अ॑पश्य॒त्</p>
<p>तम् अ॑गृह्णीत॒</p>
<p>तेन॒ वै स आ॑र्ध्नोत् \</p>
<p>यस्यै॒वं वि॒दुषो॒ऽँशुर् गृ॒ह्यत॑ ऋ॒ध्नोत्य् ए॒व</p>
<p>स॒कृद॑भिषुतस्य गृह्णाति</p>
<p>स॒कृद् धि स तेनार्ध्नो॑त् \</p>
<p>मन॑सा गृह्णाति॒</p>
<p>मन॑ इव॒ हि प्र॒जाप॑तिः</p>
<p>प्र॒जाप॑ते॒र् आप्त्यै॒ \</p>
<p>औदु॑म्बरेण गृह्णाति \</p>
<p>ऊर्ग् वा उ॑दु॒म्बर॑स् \</p>
<p>ऊर्ज॑म् ए॒वाव॑ रुन्द्धे॒</p>
<p>चतुः॑स्रक्ति भवति</p>
<p>दि॒क्षु ॥</p>
<p>ए॒व प्रति॑ तिष्ठति॒</p>
<p>यो वा अँ॑शोर् आ॒यत॑नं॒ वेदा॒यत॑नवान् भवति</p>
<p>वामदे॒व्यम् इति॒ साम॒ तद् वा अ॑स्या॒यत॑न॒म् मन॑सा॒ गाय॑मानो गृह्णाति \</p>
<p>आ॒यत॑नवान् ए॒व भ॑वति॒</p>
<p>यद् अ॑ध्व॒र्युर् अँ॒शुं गृ॒ह्णन् नार्धये॑द् उ॒भाभ्यां॒ नर्ध्ये॑ताध्व॒र्यवे॑ च॒ यज॑मानाय च॒</p>
<p>यद् अ॒र्धये॑द् उ॒भाभ्या॑म् ऋध्येत॒ \</p>
<p>अन॑वानं गृह्णाति॒ सैवास्यर्द्धि॑स् \</p>
<p>हिर॑ण्यम् अ॒भि व्य् अ॑निति \</p>
<p>अ॒मृतं॒ वै हिर॑ण्य॒म् आयुः॑ प्रा॒ण आयु॑षै॒वामृत॑म् अ॒भि धि॑नोति</p>
<p>श॒तमा॑नम् भवति</p>
<p>श॒तायुः॒ पुरु॑षः श॒तेन्द्रि॑यस् \</p>
<p>आयु॑ष्य् ए॒वेन्द्रि॒ये प्रति॑ तिष्ठति ॥</p>
<p>प्र॒जाप॑तिर् दे॒वेभ्यो॑ य॒ज्ञान् व्यादि॑श॒त्</p>
<p>स रि॑रिचा॒नो॑ऽमन्यत॒</p>
<p>स य॒ज्ञानाँ॑ षोडश॒धेन्द्रि॒यं वी॒र्य॑म् आ॒त्मान॑म् अ॒भि सम् अ॑क्खिद॒त्</p>
<p>तत् षो॑ड॒श्य् अ॑भव॒त्</p>
<p>न वै षो॑ड॒शी नाम॑ य॒ज्ञो॑ऽस्ति॒</p>
<p>यद् वाव षो॑ड॒शँ स्तो॒त्रँ षो॑ड॒शँ श॒स्त्रं तेन॑ षोड॒शी</p>
<p>तत् षो॑ड॒शिनः॑ षोडशि॒त्वम् \</p>
<p>यत् षो॑ड॒शी गृ॒ह्यत॑ इन्द्रि॒यम् ए॒व तद् वी॒र्यं॑ यज॑मान आ॒त्मन् ध॑त्ते</p>
<p>दे॒वेभ्यो॒ वै सु॑व॒र्गो लो॒कः ॥</p>
<p>न प्राभ॑व॒त्</p>
<p>त ए॒तँ षो॑ड॒शिन॑म् अपश्य॒न्</p>
<p>तम् अ॑गृह्णत॒</p>
<p>ततो॒ वै तेभ्यः॑ सुव॒र्गो लो॒कः प्राभ॑वत् \</p>
<p>यत् षो॑ड॒शी गृ॒ह्यते॑ सुव॒र्गस्य॑ लो॒कस्या॒भिजि॑त्यै॒ \</p>
<p>इन्द्रो॒ वै दे॒वाना॑म् आनुजाव॒र आ॑सी॒त्</p>
<p>स प्र॒जाप॑ति॒म् उपा॑धाव॒त्</p>
<p>तस्मा॑ ए॒तँ षो॑ड॒शिन॒म् प्राय॑छ॒त्</p>
<p>तम् अ॑गृह्णीत॒</p>
<p>ततो॒ वै सोऽग्रं॑ दे॒वता॑ना॒म् पर्य् ऐ॑त् \</p>
<p>यस्यै॒वं वि॒दुषः॑ षोड॒शी गृ॒ह्यते॑ ॥</p>
<p>अग्र॑म् ए॒व स॑मा॒नाना॒म् पर्य् ए॑ति</p>
<p>प्रातःसव॒ने गृ॑ह्णाति॒</p>
<p>वज्रो॒ वै षो॑ड॒शी</p>
<p>वज्रः॑ प्रातःसव॒नम् \</p>
<p>स्वाद् ए॒वैनं॒ योने॒र् नि गृ॑ह्णाति॒</p>
<p>सव॑नेसवने॒ऽभि गृ॑ह्णाति॒</p>
<p>सव॑नात्सवनाद् ए॒वैन॒म् प्र ज॑नयति</p>
<p>तृतीयसव॒ने प॒शुका॑मस्य गृह्णीयात् \</p>
<p>वज्रो॒ वै षो॑ड॒शी प॒शव॑स् तृतीयसव॒नम् \</p>
<p>वज्रे॑णै॒वास्मै॑ तृतीयसव॒नात् प॒शून् अव॑ रुन्द्धे॒</p>
<p>नोक्थ्ये॑ गृह्णीयात्</p>
<p>प्र॒जा वै प॒शव॑ उ॒क्थानि॒</p>
<p>यद् उ॒क्थ्ये॑ ॥</p>
<p>गृ॒ह्णी॒यात् प्र॒जाम् प॒शून् अ॑स्य॒ निर् द॑हेत् \</p>
<p>अ॒ति॒रा॒त्रे प॒शुका॑मस्य गृह्णीयात् \</p>
<p>वज्रो॒ वै षो॑ड॒शी</p>
<p>वज्रे॑णै॒वास्मै॑ प॒शून् अ॑व॒रुध्य॒ रात्रि॑यो॒परि॑ष्टाच् छमयति॒ \</p>
<p>अप्य् अ॑ग्निष्टो॒मे रा॑ज॒न्य॑स्य गृह्णीयत् \</p>
<p>व्या॒वृत्का॑मो॒ हि रा॑ज॒न्यो॑ यज॑ते</p>
<p>सा॒ह्न ए॒वास्मै॒ वज्रं॑ गृह्णाति॒</p>
<p>स ए॑नं॒ वज्रो॒ भूत्या॑ इन्द्धे॒ निर् वा॑ दहति \</p>
<p>एकविँ॒शँ स्तो॒त्रम् भ॑वति॒ प्रति॑ष्ठित्यै॒</p>
<p>हरि॑वच् छस्यते॒ \</p>
<p>इन्द्र॑स्य प्रि॒यं धाम॑ ॥</p>
<p>उपा॑प्नोति॒</p>
<p>कनी॑याँसि॒ वै दे॒वेषु॒ छन्दाँ॒स्य् आस॒ञ् ज्यायाँ॒स्य् असु॑रेषु॒</p>
<p>ते दे॒वाः कनी॑यसा॒ छन्द॑सा॒ ज्याय॒श् छन्दो॒ऽभि व्य् अ॑शँस॒न्</p>
<p>ततो॒ वै तेऽसु॑राणां लो॒कम् अ॑वृञ्जत॒</p>
<p>यत् कनी॑यसा॒ छन्द॑सा॒ ज्याय॒श् छन्दो॒ऽभि वि॒शँस॑ति॒ भ्रातृ॑व्यस्यै॒व तल् लो॒कं वृ॑ङ्क्ते॒</p>
<p>षड् अ॒क्षरा॒ण्य् अति॑ रेचयन्ति॒</p>
<p>षड् वा ऋ॒तव॑स् \</p>
<p>ऋ॒तून् ए॒व प्री॑णाति</p>
<p>च॒त्वारि॒ पूर्वा॒ण्य् अव॑ कल्पयन्ति ॥</p>
<p>चतु॑ष्पद ए॒व प॒शून् अव॑ रुन्द्धे॒ द्वे उत्त॑रे द्वि॒पद॑ ए॒वाव॑ रुन्द्धे \</p>
<p>अनु॒ष्टुभ॑म् अ॒भि सम् पा॑दयन्ति</p>
<p>वाग् वा { अ॑नु॒ष्टुप् ^ अ॑नु॒ष्टुभ् }</p>
<p>तस्मा॑त् प्रा॒णानां॒ वाग् उ॑त्त॒मा</p>
<p>स॑मयाविषि॒ते सूर्ये॑ षोड॒शिन॑ स्तो॒त्रम् उ॒पाक॑रोति \</p>
<p>ए॒तस्मि॒न् वै लो॒क इन्द्रो॑ वृ॒त्रम् अ॑हन् \</p>
<p>सा॒क्षाद् ए॒व वज्र॒म् भ्रातृ॑व्याय॒ प्र ह॑रति \</p>
<p>अरुणपिशं॒गोऽश्वो॒ दक्षि॑णा \</p>
<p>तद् वै वज्र॑स्य रू॒पम् \</p>
<p>समृ॑द्ध्यै ॥</p>

  </div>
</article>


        

        



    <aside class="card border noPrint" id="section-tree-item-taittirIyam_sArasvata-vibhAgaH_saMhitA_mUlam_vAkya-kramaH_6_6_md">
        <div class="card-title bg-light-gray border d-flex justify-content-between">
            <a href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/6/6/">६ </a>
            <a data-toggle="collapse" href="#section-tree-item-body-taittirIyam_sArasvata-vibhAgaH_saMhitA_mUlam_vAkya-kramaH_6_6_md" role="button" aria-expanded="false" aria-controls="section-tree-item-body-taittirIyam_sArasvata-vibhAgaH_saMhitA_mUlam_vAkya-kramaH_6_6_md" >…<i class="fas fa-caret-down" class="collapsed"></i> </a>
        </div>
        <nav id="section-tree-item-body-taittirIyam_sArasvata-vibhAgaH_saMhitA_mUlam_vAkya-kramaH_6_6_md" class="card-body p-0 collapse">
            
            <li>draft: false</li>
            
            <li>iscjklanguage: false</li>
            
            <li>title: ६</li>
            
        </nav>
    </aside>


      </main>
    </div>
    <footer class="bg-yellow  p-1 noPrint" role="contentinfo">
  

  <div id="div_foot_nav_bar" class="row">
    <a href="https://vishvAsa.github.io/vedAH_yajuH/search"  class="btn btn-light btn-sm">🥽🔦</a>
    <div class="row col  d-flex justify-content-center">
      <div><a id="previousPageFoot" href="" class="btn btn-secondary">###<i class="fas fa-caret-left"></i></a></div>
      <div ><a id="nextPageFoot" href="" class="btn btn-secondary"><i class="fas fa-caret-right"></i> ### </a></div>
    </div>
      <ul id="footer-bar-right-custom" class="list-group list-group-horizontal">
      </ul>
  </div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vishvAsa/vedAH_yajuH/issues/new" >
      ✉️Contact
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      
      <a href="https://github.com/vishvAsa/vedAH_yajuH/actions/workflows/build.yml"><img src="https://github.com/vishvAsa/vedAH_yajuH/actions/workflows/build.yml/badge.svg"> Built </a> on 2025 Oct 4 04:58:53 UTC. (<a href="http://google.com/search?q=04%3a58%3a53%20UTC to IST">IST</a>)
    </div>
  </div>
</footer>



<script async src="https://www.googletagmanager.com/gtag/js?id=G-33H08JSLQR"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-33H08JSLQR');
</script>

  </body>
  <script type='text/javascript'>
    
    
    
    module_uiLib.onDocumentReadyTasks();
  </script>
  
</html>
