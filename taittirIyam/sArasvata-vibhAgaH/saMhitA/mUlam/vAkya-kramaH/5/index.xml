<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;५ on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/5/</link>
    <description>Recent content in &#43;५ on यजुर्वेदे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/5/index.xml" rel="self" type="application/rss+xml" />
    <item>
      <title>१</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/5/1/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/5/1/</guid>
      <description>&lt;p&gt;सा॒वि॒त्राणि॑ जुहोति॒&lt;/p&gt;&#xA;&lt;p&gt;प्रसू॑त्यै&lt;/p&gt;&#xA;&lt;p&gt;चतुर्गृही॒तेन॑ जुहोति॒&lt;/p&gt;&#xA;&lt;p&gt;चतु॑ष्पादः प॒शवः॑&lt;/p&gt;&#xA;&lt;p&gt;प॒शून् ए॒वाव॑ रुन्द्धे॒&lt;/p&gt;&#xA;&lt;p&gt;चत॑स्रो॒ दिश॑स् \&lt;/p&gt;&#xA;&lt;p&gt;दि॒क्ष्व् ए॑व प्रति॑ तिष्ठति॒&lt;/p&gt;&#xA;&lt;p&gt;छन्दाँ॑सि दे॒वेभ्योऽपा॑क्राम॒न्&lt;/p&gt;&#xA;&lt;p&gt;न वो॑ऽभा॒गानि॑ ह॒व्यं व॑क्ष्याम॒ इति॒&lt;/p&gt;&#xA;&lt;p&gt;तेभ्य॑ ए॒तच् च॑तुर्गृही॒तम् अ॑धारयन्&lt;/p&gt;&#xA;&lt;p&gt;पुरोऽनुवा॒क्या॑यै या॒ज्या॑यै दे॒वता॑यै वषट्का॒राय॒&lt;/p&gt;&#xA;&lt;p&gt;यच् च॑तुर्गृही॒तं जु॒होति॒ छन्दाँ॑स्य् ए॒व तत् प्री॑णाति&lt;/p&gt;&#xA;&lt;p&gt;तान्य् अ॑स्य प्री॒तानि॑ दे॒वेभ्यो॑ ह॒व्यं व॑हन्ति॒&lt;/p&gt;&#xA;&lt;p&gt;यं का॒मये॑त ॥&lt;/p&gt;&#xA;&lt;p&gt;पापी॑यान्त् स्या॒द् इत्य् एकै॑कं॒ तस्य॑ जुहुयात् \&lt;/p&gt;&#xA;&lt;p&gt;आहु॑तीभिर् ए॒वैन॒म् अप॑ गृह्णाति॒ पापी॑यान् भवति॒&lt;/p&gt;&#xA;&lt;p&gt;यं का॒मये॑त॒&lt;/p&gt;&#xA;&lt;p&gt;वसी॑यान्त् स्या॒द् इति॒ सर्वा॑णि॒ तस्या॑नु॒द्रुत्य॑ जुहुयात् \&lt;/p&gt;&#xA;&lt;p&gt;आहु॑त्यै॒वैन॑म् अ॒भि क्र॑मयति॒ वसी॑यान् भवति॒ \&lt;/p&gt;</description>
    </item>
    <item>
      <title>२</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/5/2/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/5/2/</guid>
      <description>&lt;p&gt;विष्णु॑मुखा॒ वै दे॒वाश् छन्दो॑भिर् इ॒माँ लो॒कान् अ॑नपज॒य्यम् अ॒भ्य् अ॑जय॒न्&lt;/p&gt;&#xA;&lt;p&gt;यद् वि॑ष्णुक्र॒मान् क्रम॑ते॒ विष्णु॑र् ए॒व भू॒त्वा यज॑मान॒श् छन्दो॑भिर् इ॒माँ लो॒कान् अ॑नपज॒य्यम् अ॒भि ज॑यति॒&lt;/p&gt;&#xA;&lt;p&gt;विष्णोः॒ क्रमो॑ऽस्य् अभिमाति॒हेत्य् आ॑ह&lt;/p&gt;&#xA;&lt;p&gt;गाय॒त्री वै पृ॑थि॒वी&lt;/p&gt;&#xA;&lt;p&gt;त्रैष्ठु॑भम् अ॒न्तरि॑क्षम् \&lt;/p&gt;&#xA;&lt;p&gt;जाग॑ती॒ द्यौस् \&lt;/p&gt;&#xA;&lt;p&gt;आनु॑ष्टुभी॒र् दिश॑स् \&lt;/p&gt;&#xA;&lt;p&gt;छन्दो॑भिर् ए॒वेमाँ लो॒कान् य॑थापू॒र्वम् अ॒भि ज॑यति&lt;/p&gt;&#xA;&lt;p&gt;प्र॒जाप॑तिर् अ॒ग्निम् अ॑सृजत॒&lt;/p&gt;&#xA;&lt;p&gt;सो॑ऽस्मात् सृ॒ष्टः ॥&lt;/p&gt;&#xA;&lt;p&gt;परा॑ङ् ऐ॒त्&lt;/p&gt;&#xA;&lt;p&gt;तम् ए॒तयान्व् ऐ॑त् \&lt;/p&gt;&#xA;&lt;p&gt;अक्र॑न्द॒त् इति॒&lt;/p&gt;&#xA;&lt;p&gt;तया॒ वै सो॑ऽग्नेः प्रि॒यं धामावा॑रुन्द्ध॒&lt;/p&gt;&#xA;&lt;p&gt;यद् ए॒टम् अ॒न्वाहा॒ग्नेर् ए॒वैतया॑ प्रि॒यं धामाव॑ रुन्द्धे \&lt;/p&gt;&#xA;&lt;p&gt;ईश्व॒रो वा ए॒ष परा॑ङ् प्र॒दघो॒ यो वि॑ष्णुक्र॒मान् क्रम॑ते&lt;/p&gt;</description>
    </item>
    <item>
      <title>३</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/5/3/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/5/3/</guid>
      <description>&lt;p&gt;उ॒त्स॒न्न॒य॒ज्ञो वा ए॒ष यद् अ॒ग्निः&lt;/p&gt;&#xA;&lt;p&gt;किं वाहै॒तस्य॑ क्रि॒यते॒ किं वा॒ न&lt;/p&gt;&#xA;&lt;p&gt;यद् वै य॒ज्ञस्य॑ क्रि॒यमा॑णस्यान्त॒र्यन्ति॒ पूय॑ति॒ वा अ॑स्य॒ तत् \&lt;/p&gt;&#xA;&lt;p&gt;आ॒श्वि॒नीर् उप॑ दधाति \&lt;/p&gt;&#xA;&lt;p&gt;अ॒श्विनौ॒ वै दे॒वाना॑म् भि॒षजौ॑&lt;/p&gt;&#xA;&lt;p&gt;ताभ्या॑म् ए॒वास्मै॑ भेष॒जं क॑रोति॒&lt;/p&gt;&#xA;&lt;p&gt;पञ्चोप॑ दधाति&lt;/p&gt;&#xA;&lt;p&gt;पाङ्क्तो॑ य॒ज्ञस् \&lt;/p&gt;&#xA;&lt;p&gt;यावा॑न् ए॒व य॒ज्ञस् तस्मै॑ भेष॒जं क॑रोति \&lt;/p&gt;&#xA;&lt;p&gt;ऋत॒व्या॑ उप॑ दधाति \&lt;/p&gt;&#xA;&lt;p&gt;ऋतू॒नां कॢप्त्यै॑ ॥&lt;/p&gt;&#xA;&lt;p&gt;प॒ञ्चोप॑ दधाति॒&lt;/p&gt;&#xA;&lt;p&gt;पञ्च॒ वा ऋ॒तव॑स् \&lt;/p&gt;&#xA;&lt;p&gt;याव॑न्त ए॒वर्तव॑स्&lt;/p&gt;&#xA;&lt;p&gt;तान् क॑ल्पयति&lt;/p&gt;&#xA;&lt;p&gt;समा॒नप्र॑भृतयो भवन्ति समा॒नोद॑र्का॒स्&lt;/p&gt;&#xA;&lt;p&gt;तस्मा॑त् समा॒ना ऋ॒तव॑स् \&lt;/p&gt;&#xA;&lt;p&gt;एके॑न प॒देन॒ व्याव॑र्तन्ते॒&lt;/p&gt;&#xA;&lt;p&gt;तस्मा॑द् ऋ॒तवो॒ व्याव॑र्तन्ते&lt;/p&gt;&#xA;&lt;p&gt;प्राण॒भृत॒ उप॑ दधाति \&lt;/p&gt;&#xA;&lt;p&gt;ऋ॒तुष्व् ए॒व प्रा॒णान् द॑धाति॒&lt;/p&gt;</description>
    </item>
    <item>
      <title>४</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/5/4/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/5/4/</guid>
      <description>&lt;p&gt;दे॒वा॒सु॒राः संय॑त्ता आस॒न्&lt;/p&gt;&#xA;&lt;p&gt;ते न व्य् अ॑जयन्त॒&lt;/p&gt;&#xA;&lt;p&gt;स ए॒ता इन्द्र॑स् त॒नूर् अ॑पश्यत्&lt;/p&gt;&#xA;&lt;p&gt;ता उपा॑धत्त&lt;/p&gt;&#xA;&lt;p&gt;ताभि॒र् वै स त॒नुव॑म् इन्द्रि॒यं वी॒र्य॑म् आ॒त्मन्न् अ॑धत्त॒&lt;/p&gt;&#xA;&lt;p&gt;ततो॑ दे॒वा अभ॑व॒न् परा॑सुरास् \&lt;/p&gt;&#xA;&lt;p&gt;यद् इ॑न्द्रत॒नूर् उ॑प॒दधा॑ति त॒नुव॑म् ए॒व ताभि॑र् इन्द्रि॒यं वी॒र्यं॑ यज॑मान आ॒त्मन् ध॑त्ते॒ \&lt;/p&gt;&#xA;&lt;p&gt;अथो॒ सेन्द्र॑म् ए॒वाग्निँ सत॑नुं चिनुते॒&lt;/p&gt;&#xA;&lt;p&gt;भव॑त्य् आ॒त्मना॒ परा॑स्य॒ भ्रातृ॑व्यः ॥&lt;/p&gt;&#xA;&lt;p&gt;भ॒व॒ति॒&lt;/p&gt;&#xA;&lt;p&gt;य॒ज्ञो दे॒वेभ्योऽपा॑क्राम॒त्&lt;/p&gt;&#xA;&lt;p&gt;तम् अ॑व॒रुधं॒ नाश॑क्नुव॒न्&lt;/p&gt;&#xA;&lt;p&gt;त ए॒ता य॑ज्ञत॒नूर् अ॑पश्यन्&lt;/p&gt;&#xA;&lt;p&gt;ता उपा॑दधत&lt;/p&gt;&#xA;&lt;p&gt;ताभि॒र् वै ते य॒ज्ञम् अवा॑रुन्धत॒&lt;/p&gt;&#xA;&lt;p&gt;यद् य॑ज्ञत॒नूर् उ॑प॒दधा॑ति य॒ज्ञम् ए॒व ताभि॒र् यज॑मा॒नोऽव॑ रुन्द्धे॒&lt;/p&gt;</description>
    </item>
    <item>
      <title>५</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/5/5/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/5/5/</guid>
      <description>&lt;p&gt;यद् एके॑न सँस्था॒पय॑ति य॒ज्ञस्य॒ संत॑त्या॒ अवि॑छेदाय \&lt;/p&gt;&#xA;&lt;p&gt;ऐ॒न्द्राः प॒शवो॒ ये मु॑ष्क॒रास् \&lt;/p&gt;&#xA;&lt;p&gt;यद् ऐ॒न्द्राः सन्तो॒ऽग्निभ्य॑ आल॒भ्यन्ते॑ दे॒वता॑भ्यः स॒मदं॑ दधाति \&lt;/p&gt;&#xA;&lt;p&gt;आग्ने॒यीस् त्रि॒ष्टुभो॑ याज्यानुवा॒क्याः॑ कुर्यात् \&lt;/p&gt;&#xA;&lt;p&gt;यद् अ॑ग्ने॒यीस् तेना॑ग्ने॒यास् \&lt;/p&gt;&#xA;&lt;p&gt;यत् त्रि॒ष्टुभ॒स् तेनै॒न्द्राः&lt;/p&gt;&#xA;&lt;p&gt;समृ॑द्ध्यै॒&lt;/p&gt;&#xA;&lt;p&gt;न दे॒वता॑भ्यः स॒मदं॑ दधाति&lt;/p&gt;&#xA;&lt;p&gt;वा॒यवे॑ नि॒युत॑वे तूप॒रम् आ ल॑भते॒ तेजो॒ऽग्नेर् वा॒युस्&lt;/p&gt;&#xA;&lt;p&gt;तेज॑स ए॒ष आ ल॑भ्यते॒&lt;/p&gt;&#xA;&lt;p&gt;तस्मा॑द् य॒द्रिय॑ङ् वा॒युः ॥&lt;/p&gt;&#xA;&lt;p&gt;वाति॑ त॒द्रिय॑ङ्ङ् अ॒ग्निर् द॑हति॒&lt;/p&gt;&#xA;&lt;p&gt;स्वम् ए॒व तत् तेजोऽन्व् ए॑ति॒&lt;/p&gt;&#xA;&lt;p&gt;यन् न नि॒युत्व॑ते॒ स्याद् उन् मा॑द्ये॒द् यज॑मानस् \&lt;/p&gt;&#xA;&lt;p&gt;नि॒युत्व॑ते भवति॒ यज॑मान॒स्यानु॑न्मादाय&lt;/p&gt;&#xA;&lt;p&gt;वायु॒मती॑ श्वे॒तव॑ती याज्यानुवा॒क्ये॑ भवतः&lt;/p&gt;&#xA;&lt;p&gt;सतेज॒स्त्वाय॑&lt;/p&gt;</description>
    </item>
    <item>
      <title>६</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/5/6/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/5/6/</guid>
      <description>&lt;p&gt;हिर॑ण्यवर्णाः॒ शुच॑यः पाव॒का यासु॑ जा॒तः क॒श्यपो॒ यास्व् इन्द्रः॑ । अ॒ग्निं गर्भं॑ दधिरे॒ विरू॑पा॒स् ता न॒ आपः॒ शँ स्यो॒ना भ॑वन्तु ॥&lt;/p&gt;&#xA;&lt;p&gt;यासाँ॒ राजा॒ वरु॑णो॒ याति॒ मध्ये॑ सत्यानृ॒ते अ॑व॒पश्य॒ञ् जना॑नाम् । म॒धु॒श्चुतः॒ शुच॑यो॒ याः पा॑व॒कास् ता न॒ आपः॒ शँ स्यो॑ना भवन्तु ॥&lt;/p&gt;&#xA;&lt;p&gt;यासां॑ दे॒वा दि॒वि कृ॒ण्वन्ति॑ भ॒क्षं या अ॒न्तरि॑क्षे बहु॒धा भव॑न्ति । याः पृ॑थि॒वीम् पय॑सो॒ऽन्दन्ति॑ ॥&lt;/p&gt;&#xA;&lt;p&gt;शु॒क्रास् ता न॒ आपः॒ शँ स्यो॒ना भ॑वन्तु ॥&lt;/p&gt;&#xA;&lt;p&gt;शि॒वेन॑ मा॒ चक्षु॑षा पश्यतापः शि॒वया॑ त॒नुवोऽप॑ स्पृशत॒ त्वच॑म् मे । सर्वाँ॑ अ॒ग्नीँर् अ॑प्सु॒षदो॑ हुवे वो॒ मयि॒ वर्चो॒ बल॒म् ओजो॒ नि ध॑त्त ॥&lt;/p&gt;</description>
    </item>
    <item>
      <title>७</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/5/7/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/5/7/</guid>
      <description>&lt;p&gt;यो वा अय॑थादेवतम् अ॒ग्निं चि॑नु॒त आ दे॒वता॑भ्यो वृश्च्यते॒ पापी॑यान् भवति॒&lt;/p&gt;&#xA;&lt;p&gt;यो य॑थादेव॒तं न दे॒वता॑भ्य॒ आ वृ॑श्च्यते॒ वसी॑यान् भवति \&lt;/p&gt;&#xA;&lt;p&gt;आग्ने॒य्या गा॑यत्रि॒या प्र॑थ॒मां चिति॑म् अ॒भि मृ॑शेत् त्रि॒ष्टुभा॑ द्वि॒तीयां॒ जग॑त्या तृ॒तीया॑म् अनु॒ष्टुभा॑ चतु॒र्थीम् प॒ङ्क्त्या प॑ञ्च॒मीम् \&lt;/p&gt;&#xA;&lt;p&gt;य॒था॒दे॒व॒तम् ए॒वाग्निं चि॑नुते॒ न दे॒वता॑भ्य॒ आ वृ॑श्च्यते॒ वसी॑यान् भवति॒ \&lt;/p&gt;&#xA;&lt;p&gt;इडा॑यै॒ वा ए॒षा विभ॑क्तिः&lt;/p&gt;&#xA;&lt;p&gt;प॒शव॒ इडा॑&lt;/p&gt;&#xA;&lt;p&gt;प॒शुभि॑र् एनम् ॥&lt;/p&gt;&#xA;&lt;p&gt;चि॒नु॒ते॒&lt;/p&gt;&#xA;&lt;p&gt;यो वै प्र॒जाप॑तये प्रति॒प्रोच्या॒ग्निं चि॒नोति॒ नार्ति॒म् आर्छ॑ति॒ \&lt;/p&gt;&#xA;&lt;p&gt;अश्वा॑व् अ॒भित॑स् तिष्ठेतां कृ॒ष्ण उ॑त्तर॒तः श्वे॒तो दक्षि॑णस्&lt;/p&gt;&#xA;&lt;p&gt;ताव् आ॒लभ्येष्ट॑का॒ उप॑ दध्यात् \&lt;/p&gt;&#xA;&lt;p&gt;ए॒तद् वै प्र॒जाप॑ते रू॒पम्&lt;/p&gt;</description>
    </item>
  </channel>
</rss>
