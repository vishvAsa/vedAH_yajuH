<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;४ on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/4/</link>
    <description>Recent content in &#43;४ on यजुर्वेदे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/4/index.xml" rel="self" type="application/rss+xml" />
    <item>
      <title>१</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/4/1/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/4/1/</guid>
      <description>&lt;p&gt;यु॒ञ्जा॒नः प्र॑थ॒मम् मन॑स् त॒त्वाय॑ सवि॒ता धियः॑ । अ॒ग्निं ज्योति॑र् नि॒चाय्य॑ पृथि॒व्या अध्य् आभ॑रत् ॥&lt;/p&gt;&#xA;&lt;p&gt;यु॒क्त्वाय॒ मन॑सा दे॒वान्त् सुव॑र् य॒तो धि॒या दिव॑म् । बृ॒हज् ज्योतिः॑ करिष्य॒तः स॑वि॒ता प्र सु॑वति॒ तान् ॥&lt;/p&gt;&#xA;&lt;p&gt;यु॒क्तेन॒ मन॑सा व॒यं दे॒वस्य॑ सवि॒तुः स॒वे । सु॒व॒र्गेया॑य॒ शक्त्यै॑ ॥&lt;/p&gt;&#xA;&lt;p&gt;यु॒ञ्जते॒ मन॑ उ॒त यु॑ञ्जते॒ धियो॒ विप्रा॒ विप्र॑स्य बृह॒तो वि॑प॒श्चितः॑ । वि होत्रा॑ दधे वयुणा॒विद् एक॒ इत् ॥&lt;/p&gt;&#xA;&lt;p&gt;म॒ही दे॒वस्य॑ सवि॒तुः परि॑ष्टुतिः ॥&lt;/p&gt;&#xA;&lt;p&gt;यु॒जे वा॒म् ब्रह्म॑ पू॒र्व्यं नमो॑भि॒र् वि श्लोका॑ यन्ति प॒थ्ये॑व॒ सूराः॑ । शृ॒ण्वन्ति॒ विश्वे॑ अ॒मृत॑स्य पु॒त्रा आ ये धामा॑नि दि॒व्यानि॑ त॒स्थुः ॥&lt;/p&gt;</description>
    </item>
    <item>
      <title>२</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/4/2/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/4/2/</guid>
      <description>&lt;p&gt;विष्णोः॒ क्रमो॑ऽस्य् अभिमाति॒हा गा॑य॒त्रं छन्द॒ आ रो॑ह पृथि॒वीम् अनु॒ वि क्र॑मस्व॒ निर्भ॑क्तः॒ स यं द्वि॒ष्मो विष्णोः॒ क्रमो॑ऽस्य् अभिशस्ति॒हा त्रैष्टु॑भं॒ छन्द॒ आ रो॑हा॒न्तरि॑क्ष॒म् अनु॒ वि क्र॑मस्व॒ निर्भ॑क्तः॒ स यं द्वि॒ष्मो विष्णोः॒ क्रमो॑ऽस्य् अरातीय॒तो ह॒न्ता जाग॑तं॒ छन्द॒ आ रो॑ह॒ दिव॒म् अनु॒ वि क्र॑मस्व॒ निर्भ॑क्तः॒ स यं द्वि॒ष्मो विष्णोः॑ ॥&lt;/p&gt;&#xA;&lt;p&gt;क्रमो॑ऽसि शत्रूय॒तो ह॒न्तानु॑ष्टुभं॒ छन्द॒ आ रो॑ह॒ दिशोऽनु॒ वि क्र॑मस्व॒ निर्भ॑क्तः॒ स यं द्वि॒ष्मः ।&lt;/p&gt;&#xA;&lt;p&gt;अक्र॑न्दद् अ॒ग्नि स्त॒नय॑न्न् इव॒ द्यौः क्षामा॒ रेरि॑हद् वी॒रुधः॑ सम॒ञ्जन् । स॒द्यो ज॑ज्ञा॒नो वि हीम् इ॒द्धो अख्य॒द् आ रोद॑सी भा॒नुना॑ भात्य् अ॒न्तः ॥&lt;/p&gt;</description>
    </item>
    <item>
      <title>३</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/4/3/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/4/3/</guid>
      <description>&lt;p&gt;अ॒पां त्वेम॑न्त् सादयाम्य् अ॒पां त्वो॑द्मन्त् सादयाम्य् अ॒पां त्वा॒ भस्म॑न्त् सादयाम्य् अ॒पां त्वा॒ ज्योति॑षि सादयाम्य् अ॒पां त्वाय॑ने सादयामि \&lt;/p&gt;&#xA;&lt;p&gt;अर्ण॒वे सद॑ने सीद समु॒द्रे सद॑ने सीद सलि॒ले सद॑ने सीदा॒पां क्षये॑ सीदा॒पाँ सधि॑षि सीद \&lt;/p&gt;&#xA;&lt;p&gt;अ॒पां त्वा॒ सद॑ने सादयाम्य् अ॒पां त्वा॑ स॒धस्थे॑ सादयाम्य् अ॒पां त्वा॒ पुरी॑षे सादयाम्य् अ॒पां त्वा॒ योनौ॑ सादयाम्य् अ॒पां त्वा॒ पाथ॑सि सादयामि&lt;/p&gt;&#xA;&lt;p&gt;गाय॒त्री छन्द॑स् त्रि॒ष्टुप् छन्दो॒ जग॑ती॒ छन्दो॑ऽनु॒ष्टुप् छन्दः॑ प॒ङ्क्तिश् छन्दः॑ ॥&lt;/p&gt;&#xA;&lt;p&gt;अ॒यम् पु॒रो भुव॒स् तस्य॑ प्रा॒णो भौ॑वाय॒नो व॑स॒न्तः प्रा॑णाय॒नो गा॑य॒त्री वा॑स॒न्ती गा॑यत्रि॒यै गा॑य॒त्रं गा॑य॒त्राद् उ॑पाँ॒शुर् उ॑पाँ॒शोस् त्रि॒वृत् त्रि॒वृतो॑ रथंत॒रँ र॑थंत॒राद् वसि॑ष्ठ॒ ऋषिः॑ प्र॒जाप॑तिगृहीतया॒ त्वया॑ प्रा॒णं गृ॑ह्णामि प्र॒जाभ्य॑स् \&lt;/p&gt;</description>
    </item>
    <item>
      <title>४</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/4/4/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/4/4/</guid>
      <description>&lt;p&gt;र॒श्मिर् अ॑सि॒ क्षया॑य त्वा॒ क्षयं॑ जिन्व॒ प्रेति॑र् असि॒ धर्मा॑य त्वा॒ धर्मं॑ जि॒न्वान्वि॑तिर् असि दि॒वे त्वा॒दिवं॑ जिन्व सं॒धिर् अ॑स्य् अ॒न्तरि॑क्षाय॒ त्वान्तरि॑क्षं जिन्व प्रति॒धिर् अ॑सि पृथि॒व्यै त्वा॑ पृथि॒वीं जि॑न्व विष्ट॒म्भो॑ऽसि॒ वृष्ट्यै॑ त्वा॒ वृष्टिं॑ जिन्व प्र॒वास्य् अह्ने॒ त्वाह॑र् जिन्व \&lt;/p&gt;&#xA;&lt;p&gt;अनु॒वासि॒ रात्रि॑यै त्वा॒ रात्रिं॑ जिन्वो॒शिग् अ॑सि ॥&lt;/p&gt;&#xA;&lt;p&gt;वसु॑भ्यस् त्वा॒ वसू॑ञ् जिन्व॒ तन्तु॑र् असि प्र॒जाभ्य॑स् त्वा प्र॒जा जि॑न्व पृतना॒षाड् अ॑सि प॒शुभ्य॑स् त्वा प॒शूञ् जि॑न्व&lt;/p&gt;&#xA;&lt;p&gt;रे॒वद् अ॒स्य् ओष॑धीभ्य॒स् त्वौष॑धीर् जिन्वाभि॒जिद् अ॑सि युक्तग्रा॒वेन्द्रा॑य॒ त्वेन्द्रं॑ जि॒न्वाधि॑पतिर् असि प्रा॒णाय॑ ॥&lt;/p&gt;&#xA;&lt;p&gt;त्वा॒ प्रा॒णं जि॑न्व य॒न्तास्य् अ॑पा॒नाय॑ त्वापा॒नं जि॑न्व सँ॒सर्पो॑ऽसि॒ चक्षु॑षे त्वा॒ चक्षु॑र् जिन्व वयो॒धा अ॑सि॒ श्रोत्रा॑य त्वा॒ श्रोत्रं॑ जिन्व त्रि॒वृद् अ॑सि&lt;/p&gt;</description>
    </item>
    <item>
      <title>५</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/4/5/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/4/5/</guid>
      <description>&lt;p&gt;नम॑स् ते रुद्र म॒न्यव॑ उ॒तो त॒ इष॑वे॒ नमः॑ । नम॑स् ते अस्तु॒ धन्व॑ने बा॒हुभ्या॑म् उ॒त ते॒ नमः॑ ॥&lt;/p&gt;&#xA;&lt;p&gt;या त॒ इषुः॑ शि॒वत॑मा शि॒वम् ब॒भूव॑ ते॒ धनुः॑ । शि॒वा श॑र॒व्या॑ या तव॒ तया॑ नो रुद्र मृडय ॥&lt;/p&gt;&#xA;&lt;p&gt;या ते॑ रुद्र शि॒वा त॒नूर् अघो॒रापा॑पकाशिनी । तया॑ नस् त॒नुवा॒ शंत॑मया॒ गिरि॑शन्ता॒भि चा॑कशीहि ॥&lt;/p&gt;&#xA;&lt;p&gt;याम् इषुं॑ गिरिशन्त॒ हस्ते॑ ॥&lt;/p&gt;&#xA;&lt;p&gt;बिभ॒र्ष्य् अस्त॑वे । शि॒वां गि॑रित्र॒ तां कु॑रु॒ मा हिँ॑सीः॒ पुरु॑षं॒ जग॑त् ॥&lt;/p&gt;&#xA;&lt;p&gt;शि॒वेन॒ वच॑सा त्वा॒ गिरि॒शाछा॑ वदामसि । यथा॑ नः॒ सर्व॒म् इज् जग॑द् अय॒क्ष्मँ सु॒मना॒ अस॑त् ॥&lt;/p&gt;</description>
    </item>
    <item>
      <title>६</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/4/6/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/4/6/</guid>
      <description>&lt;p&gt;अश्म॒न्न् ऊर्ज॒म् पर्व॑ते शिश्रिया॒णां वाते॑ प॒र्जन्ये॒ वरु॑णस्य॒ शुष्मे॑ । अ॒द्भ्य ओष॑धीभ्यो॒ वन॒स्पति॒भ्योऽधि॒ सम्भृ॑तां॒ तां न॒ इष॒म् ऊर्जं॑ धत्त मरुतः सँररा॒णाः ॥&lt;/p&gt;&#xA;&lt;p&gt;अश्मँ॑स् ते॒ क्षुद् अ॒मुं ते॒ शुग् ऋ॑छतु॒ यं द्वि॒ष्मः&lt;/p&gt;&#xA;&lt;p&gt;स॑मु॒द्रस्य॑ त्वा॒वाक॒याग्ने॒ परि॑ व्ययामसि । पा॒व॒को अ॒स्मभ्यँ॑ शि॒वो भ॑व ॥&lt;/p&gt;&#xA;&lt;p&gt;हि॒मस्य॑ त्वा ज॒रायु॒णाग्ने॒ परि॑ व्ययामसि । पा॒व॒को अ॒स्मभ्यँ॑ शि॒वो भ॑व ॥&lt;/p&gt;&#xA;&lt;p&gt;उप॑ ॥&lt;/p&gt;&#xA;&lt;p&gt;ज्मन्न् उप॑ वेत॒सेऽव॑त्तरं न॒दीष्व् आ । अग्ने॑ पि॒त्तम् अ॒पाम् अ॑सि ॥&lt;/p&gt;&#xA;&lt;p&gt;मण्डू॑कि॒ ताभि॒र् आ ग॑हि॒ सेमं नो॑ य॒ज्ञम् । पा॒व॒कव॑र्णँ शि॒वं कृ॑धि ॥&lt;/p&gt;</description>
    </item>
    <item>
      <title>७</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/4/7/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/4/7/</guid>
      <description>&lt;p&gt;अग्ना॑विष्णू स॒जोष॑से॒मा व॑र्धन्तु वां॒ गिरः॑ । द्यु॒म्नैर् वाजे॑भि॒र् आग॑तम् ॥&lt;/p&gt;&#xA;&lt;p&gt;वाज॑श् च मे प्रस॒वश् च॑ मे॒ प्रय॑तिश् च मे॒ प्रसि॑तिश् च मे धी॒तिश् च॑ मे॒ क्रतु॑श् च मे॒ स्वर॑श् च मे॒ श्लोक॑श् च मे श्रा॒वश् च॑ मे॒ श्रुति॑श् च मे॒ ज्योति॑श् च मे॒ सुव॑श् च मे प्रा॒णश् च॑ मेऽपा॒नः ॥&lt;/p&gt;&#xA;&lt;p&gt;च॒ मे॒ व्या॒नश् च॒ मेऽसु॑श् च मे चि॒त्तं च॑ म॒ आधी॑तं च मे॒ वाक् च॑ मे॒ मन॑श् च मे॒ चक्षु॑श् च मे॒ श्रोत्रं॑ च मे॒ दक्ष॑श् च मे॒ बलं॑ च म॒ ओज॑श् च मे॒ सह॑श् च म॒ आयु॑श् च मे ज॒रा च॑ म आ॒त्मा च॑ मे त॒नूश् च॑ मे॒ शर्म॑ च मे॒ वर्म॑ च॒ मेऽङ्गा॑नि च मे॒ऽस्थानि॑ च मे॒ परूँ॑षि च मे॒ शरी॑राणि च मे ॥&lt;/p&gt;</description>
    </item>
  </channel>
</rss>
