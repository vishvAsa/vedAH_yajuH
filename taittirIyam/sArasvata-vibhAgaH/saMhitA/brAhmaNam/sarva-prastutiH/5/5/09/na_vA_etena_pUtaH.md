+++
title = "न वा ए॒तेन॑"
+++


<details open><summary>विश्वास-प्रस्तुतिः - ब्राह्मणम्</summary>

+++(तत्र ब्राह्मणम् -)+++  
न वा ए॒तेन॑ +++(जल-प्रोक्षणेन)+++ पू॒तो +++(अग्निर्)+++, न मेध्यो॒, न प्रोख्षि॑तः।  
यद् ए॑न॒म् अत॑ᳶ +++(हविर्-निधानात्)+++ प्रा॒चीन॑म् प्रो॒ख्षति॒  
यथ् सञ्चि॑त॒म् आज्ये॑न प्रो॒ख्षति॒   
तेन॑ +++(स)+++ पू॒तस् , तेन॒ मेध्य॒स् , तेन॒ प्रोख्षि॑तः ॥ [41]
</details>

<details><summary>मूलम्</summary>

न वा ए॒तेन॑ पू॒तो, न मेध्यो॒, न प्रोख्षि॑तो॒ , यदे॑न॒मत॑ᳶ प्रा॒चीन॑म् प्रो॒ख्षति॒ यथ्सञ्चि॑त॒माज्ये॑न प्रो॒ख्षति॒   
तेन॑ पू॒तस् , तेन॒ मेध्य॒स् , तेन॒ प्रोख्षि॑तः ॥ [41]
</details>

<details><summary>भट्टभास्कर-टीका</summary>

9न वा एतेनेत्यादि ॥ अत्रैव ब्राह्मणं - नायम् अग्निरेतेन प्रोक्षणेन पूतो नैव पूतः नैव मेध्यः मेधार्हः ।  
किं बहुना प्रोक्षित एव न भवति ।  
द्वितीय-स्तुत्य्-अर्थं प्रथमस्य निन्दा । 

केनेत्याह - अतः अस्माच् चरु-निधानात् प्राचीनं पूर्वं यदेनं प्रोक्षति 'सहस्रस्य प्रमा असि' डति हिरण्यशल्कैः तदकृतसमम् एवैतद्दृष्ट्या भवति ।  

तस्माद्  
यत् सञ्चितम् इदानीं चरुनिधानानन्तरं  
आज्येन प्रोक्षति वसवस्त्वादिभिः एतैर्मन्त्रैः ।  
तेनैव पूतत्वादिभाव इति  
चरुनिधानस्यैव स्तुतिः;  
आज्यप्नोक्षणस्यैव वा ॥

इति पञ्चमे पञ्चमे नवमोनुवाकः ॥
</details>
