+++
title = "०८ सप्तदशरात्रविधिः"

+++
विश्वेदेवा ऋषयः
<details><summary>मूलम् (संयुक्तम्)</summary>

प्र॒जाप॑तिरकामयतान्ना॒दस्स्या॒मिति॒ स ए॒तँ स॑प्तदशरा॒त्रम॑पश्य॒त्तमाह॑र॒त्तेना॑यजत॒ ततो॒ वै सो॑ऽन्ना॒दो॑ऽभव॒द्य ए॒वव्ँवि॒द्वाँस॑स्सप्तदशरा॒त्रमास॑तेऽन्ना॒दा ए॒व भ॑वन्ति पञ्चा॒हो भ॑वति॒ पञ्च॒ वा ऋ॒तव॑स्सव्ँवत्स॒र ऋ॒तुष्वे॒व सव्ँ॑वत्स॒रे प्रति॑ तिष्ठ॒न्त्यथो॒ पञ्चा॑क्षरा प॒ङ्क्तिᳶ पाङ्क्तो॑ य॒ज्ञो य॒ज्ञमे॒वाव॑ रुन्ध॒ते
</details>

<details open><summary>विश्वास-प्रस्तुतिः</summary>

प्र॒जाप॑तिरकामयत - "अन्ना॒दस् स्या॒म्" इति॑ ।  
स ए॒तँ स॑प्तदशरा॒त्रम॑पश्यत् ।  
तमाह॑रत् । तेना॑यजत । ततो॒ वै सो॑ऽन्ना॒दो॑ऽभवत् ।  
य ए॒वव्ँ वि॒द्वाँस॑स् सप्तदशरा॒त्रमास॑ते ऽन्ना॒दा ए॒व भ॑वन्ति ।
</details>

<details><summary>मूलम्</summary>

प्र॒जाप॑तिरकामयत - "अन्ना॒दस् स्या॒म्" इति॑ ।  
स ए॒तँ स॑प्तदशरा॒त्रम॑पश्यत् ।  
तमाह॑रत् । तेना॑यजत । ततो॒ वै सो॑ऽन्ना॒दो॑ऽभवत् ।  
य ए॒वव्ँ वि॒द्वाँस॑स् सप्तदशरा॒त्रमास॑ते ऽन्ना॒दा ए॒व भ॑वन्ति ।
</details>
<details><summary>पद-पाठः</summary>

प्र॒जाप॑ति॒रिति॑ प्र॒जा-प॒तिः॒ । अ॒का॒म॒य॒त॒ ।   
अ॒न्ना॒द इत्य॑न्न-अ॒दः । स्या॒म् । इति॑ ।     
सः । ए॒तम् । स॒प्त॒द॒श॒रा॒त्रमिति॑ सप्तदश-रा॒त्रम् । अ॒प॒श्य॒त् ।     
तम् । एति॑ । अ॒ह॒र॒त् ।   
तेन॑ । अ॒य॒ज॒त॒ ।   
ततः॑ । वै । सः । अ॒न्ना॒द इत्य॑न्न-अ॒दः । अ॒भ॒व॒त् ।   
ये । ए॒वम् । वि॒द्वाँसः॑ । स॒प्त॒द॒श॒रा॒त्रमिति॑ सप्तदश-रा॒त्रम् । आस॑ते । अ॒न्ना॒दा इत्य॑न्न-अ॒दाः । ए॒व । भ॒व॒न्ति॒ ।     

</details>


<details><summary>भट्टभास्कर-टीका</summary>

1अय सप्तदशरात्त्रो विधीयते - प्रजापतिरकामयतेत्यादि ॥ गतम् । तस्य चैतान्यहानि - अतिरात्रो ज्योतिर्गौरायुः पञ्चाहो द्वादशाहस्य दशाहान्यतिरात्र इति ।
</details>

<details open><summary>विश्वास-प्रस्तुतिः</summary>

पञ्चा॒हो भ॑वति ।
</details>

<details><summary>मूलम्</summary>

पञ्चा॒हो भ॑वति ।
</details>

<details><summary>पद-पाठः</summary>

प॒ञ्चा॒ह इति॑ पञ्च-अ॒हः । भ॒व॒ति॒ ।     
</details>

<details><summary>भट्टभास्कर-टीका</summary>

पञ्चाह इति । कानि पुनरिमान्यहानि - 'आभिप्लाविकानामयमविच्छेदः' इत्याचार्यः । तत्र वचनसामर्थ्यात्प्राकृतान्यपि पृष्ठ्यहानि गृह्यन्ते । अभिप्लवषडहस्याद्यानि पञ्च गृह्यन्ते । कानि पुनस्तानि - ज्योतिरग्निष्टोमो रथन्तरसामा प्रथमः, गौरुक्थ्यो बृहत्सामा द्वितीयः, आयुरुक्थ्यो रथन्तरसामा तृतीयः, गौरुक्थ्यो बृहत्सामा चतुर्थः, आयुरुक्थ्यो रथन्तरसामा पञ्चमः इति । ज्योतिरग्निष्टोमो बृहत्सामा षष्ठः, स तु त्यज्यते ।
</details>

<details open><summary>विश्वास-प्रस्तुतिः</summary>

पञ्च॒ वा ऋ॒तव॑स् सव्ँवत्स॒रः ।
ऋ॒तुष्वे॒व सव्ँ॑वत्स॒रे प्रति॑ तिष्ठ॒न्ति ।  
अथो॒ पञ्चा॑क्षरा प॒ङ्क्तिः ।  
पाङ्क्तो॑ य॒ज्ञः । य॒ज्ञमे॒वाव॑ रुन्धते ।
</details>

<details><summary>मूलम्</summary>

पञ्च॒ वा ऋ॒तव॑स् सव्ँवत्स॒रः ।
ऋ॒तुष्वे॒व सव्ँ॑वत्स॒रे प्रति॑ तिष्ठ॒न्ति ।  
अथो॒ पञ्चा॑क्षरा प॒ङ्क्तिः ।  
पाङ्क्तो॑ य॒ज्ञः । य॒ज्ञमे॒वाव॑ रुन्धते ।
</details>

<details><summary>पद-पाठः</summary>


पञ्च॑ । वै । ऋ॒तवः॑ । सव्ँ॒व॒त्स॒र इति॑ सम्-व॒त्स॒रः ।   
ऋ॒तुषु॑ । ए॒व । सव्ँ॒व॒त्स॒र इति॑ सम्-व॒त्स॒रे । प्रतीति॑ । ति॒ष्ठ॒न्ति॒ ।     
अथो॒ इति॑ । पञ्चा॑क्ष॒रेति॒ पञ्च॑-अ॒क्ष॒रा॒ । प॒ङ्क्तिः  ।     
पाङ्क्तः॑ । य॒ज्ञः  ।    
य॒ज्ञम् । ए॒व । अवेति॑ । रु॒न्ध॒ते॒  ।   
</details>

<details><summary>भट्टभास्कर-टीका</summary>

पञ्च वा इत्यादि । गतम् । हेमन्तशिशिशिरयोरेकत्वात् पञ्चत्वम् । अथो अपि च पञ्चत्वान्वयेन पाङ्क्तयज्ञावरोधः । पङ्क्तिप्रभवत्वाद्वा धानादिपञ्चकसाधनत्वाद्वा पाङ्क्तत्वं यज्ञस्य । पङ्क्तिशब्द उत्सादिरित्युक्तम् ॥
</details>

<details><summary>मूलम् (संयुक्तम्)</summary>

अस॑त्त्रव्ँ॒वा ए॒तत् [20]  
यद॑छन्दो॒मय्ँयच्छ॑न्दो॒मा भव॑न्ति॒ तेन॑ स॒त्त्रन्दे॒वता॑ ए॒व पृ॒ष्ठैरव॑ रुन्धते प॒शूञ्छ॑न्दो॒मैरोजो॒ वै वी॒र्य॑म्पृ॒ष्ठानि॑ प॒शव॑श्छन्दो॒मा ओज॑स्ये॒व वी॒र्ये॑ प॒शुषु॒ प्रति॑ तिष्ठन्ति
</details>

<details open><summary>विश्वास-प्रस्तुतिः</summary>

अस॑त्त्रव्ँ॒ वा ए॒तद् यद॑छन्दो॒मम् ।
यच्छ॑न्दो॒मा भव॑न्ति॒ तेन॑ स॒त्त्रम् ।  
दे॒वता॑ ए॒व पृ॒ष्ठैरव॑ रुन्धते प॒शूञ्छ॑न्दो॒मैः ।  
ओजो॒ वै वी॒र्य॑म्पृ॒ष्ठानि॑ प॒शव॑श्छन्दो॒माः ।  
ओज॑स्ये॒व वी॒र्ये॑ प॒शुषु॒ प्रति॑ तिष्ठन्ति ।
</details>

<details><summary>मूलम्</summary>

अस॑त्त्रव्ँ॒ वा ए॒तद् यद॑छन्दो॒मम् ।
यच्छ॑न्दो॒मा भव॑न्ति॒ तेन॑ स॒त्त्रम् ।  
दे॒वता॑ ए॒व पृ॒ष्ठैरव॑ रुन्धते प॒शूञ्छ॑न्दो॒मैः ।  
ओजो॒ वै वी॒र्य॑म्पृ॒ष्ठानि॑ प॒शव॑श्छन्दो॒माः ।  
ओज॑स्ये॒व वी॒र्ये॑ प॒शुषु॒ प्रति॑ तिष्ठन्ति ।
</details>

<details><summary>पद-पाठः</summary>

अस॑त्त्रम् । वै । ए॒तत् । [20]। यत् । अ॒छ॒न्दो॒ममित्य॑छन्दः-मम् ।   
यत् । छ॒न्दो॒मा इति॑ छन्दः-माः । भव॑न्ति । तेन॑ । स॒त्त्रम् ।     
दे॒वताः॑ । ए॒व । पृ॒ष्ठैः । अवेति॑ । रु॒न्ध॒ते॒ । प॒शून् । छ॒न्दो॒मैरिति॑ छन्दः-मैः ।     
ओजः॑ । वै । वी॒र्य॑म् । पृ॒ष्ठानि॑ । प॒शवः॑ । छ॒न्दो॒मा इति॑ छन्दः-माः ।   
ओज॑सि । ए॒व । वी॒र्ये॑ । प॒शुषु॑ । प्रतीति॑ । ति॒ष्ठ॒न्ति॒ । 
</details>

<details><summary>भट्टभास्कर-टीका</summary>

2असत्त्रं वा इत्यादि व्याख्यातम् ।  तेन पञ्चाहादुपरि द्वादशाहीयो दशरात्रो गृह्यते ॥  

</details>

- { अस॑त्त्रव्ँ॒ वा ए॒तद् यद॑छन्दो॒मम् ।
यच्छ॑न्दो॒मा भव॑न्ति॒ तेन॑ स॒त्त्रम् ।  
दे॒वता॑ ए॒व पृ॒ष्ठैरव॑ रुन्धते , प॒शूञ्छ॑न्दो॒मैः ।  
ओजो॒ वा वी॒र्य॑म्पृ॒ष्ठानि॑ प॒शव॑श्छन्दो॒मा ।  
ओज॑स्ये॒व वी॒र्ये॑ प॒शुषु॒ प्रति॑ तिष्ठन्ति । पञ्चदशरा॒त्रो भ॑वति, पञ्चद॒शो वज्रः॑।  
वज्र॑मे॒व भ्रातृ॑व्येभ्य॒ᳶ प्र ह॑रन्ति ।
अ॒ति॒रा॒त्राव॒भितो॑ भवतः ।
इन्द्रि॒यस्य॒ परि॑गृहीत्यै ॥ [15]  

-   भट्टभास्कर-टीका

-  असत्रमित्यादि । । नेदमछन्दोमस्य सत्रस्य प्रतिषेधार्थं, अपि तु छन्दोमवतः प्रशंसार्थं, छन्दोमवतस्सकाशे अछन्दोमं सत्रव्यपदेशं नार्हतीति । ओजसि वीर्ये पशुषु प्रतितिष्ठन्ति प्रतिष्ठां गच्छन्ति । पञ्चदशरात्र इति । छन्दोमविधिः । पञ्चदशो वज्र इति । वीर्यवत्त्वात् । अतिरात्रावित्यादि । गतम् । इन्द्रियपरिग्रहो विशेषः ॥}


<details><summary>मूलम् (संयुक्तम्)</summary>

सप्तदशरा॒त्रो भ॑वति सप्तद॒शᳶ प्र॒जाप॑तिᳶ प्र॒जाप॑ते॒राप्त्या॑ अतिरा॒त्राव॒भितो॑ भवतो॒ऽन्नाद्य॑स्य॒ परि॑गृहीत्यै ॥ [21]  
</details>

<details open><summary>विश्वास-प्रस्तुतिः</summary>

स॒प्त॒द॒श॒रा॒त्रो भ॑वति ।  
स॒प्त॒द॒शᳶ प्र॒जाप॑तिः ।
प्र॒जाप॑ते॒राप्त्यै ।  
अ॒ति॒रा॒त्राव॒भितो॑ भवतो॒ ,
ऽन्नाद्य॑स्य॒ परि॑गृहीत्यै ॥ [21]
</details>

<details><summary>मूलम्</summary>

स॒प्त॒द॒श॒रा॒त्रो भ॑वति ।  
स॒प्त॒द॒शᳶ प्र॒जाप॑तिः ।
प्र॒जाप॑ते॒राप्त्यै ।  
अ॒ति॒रा॒त्राव॒भितो॑ भवतो॒ ,
ऽन्नाद्य॑स्य॒ परि॑गृहीत्यै ॥ [21]
</details>

<details><summary>पद-पाठः</summary>

स॒प्त॒द॒श॒रा॒त्र इति॑ सप्तदश-रा॒त्रः । भ॒व॒ति॒ ।   
स॒प्त॒द॒श इति॑ सप्त-द॒शः । प्र॒जाप॑ति॒रिति॑ प्र॒जा-प॒तिः॒ ।     
प्र॒जाप॑ते॒रिति॑ प्र॒जा-प॒तेः॒ । आप्त्यै॑ ।     
अ॒ति॒रा॒त्रावित्य॑ति-रा॒त्रौ । अ॒भितः॑ । भ॒व॒तः॒ ।   
अ॒न्नाद्य॒स्येत्य॑न्न-अद्य॑स्य । परि॑गृहीत्या॒ इति॒ परि॑-गृ॒ही॒त्यै॒ ॥ [21]
</details>

<details><summary>भट्टभास्कर-टीका</summary>

3सप्तदशरात्र इत्यादि ॥ सप्तदशस्य प्रजासाधनत्वात् सप्तदशः प्रजापतिः । अतिरात्राभ्यां अन्नाद्यस्य परिग्रहः, अन्नाद्यकामो हि प्रजापतिः अन्नाङ्गतेति? ॥

इति सप्तमे तृतीये अष्टमोनुवाकः ॥
</details>
