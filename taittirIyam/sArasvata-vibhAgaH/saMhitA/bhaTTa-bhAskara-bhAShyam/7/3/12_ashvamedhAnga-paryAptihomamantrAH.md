+++
title = "१२ अश्वमेधाङ्ग-पर्याप्तिहोममन्त्राः"

+++
विश्वेदेवा ऋषयः
<details><summary>मूलम् (संयुक्तम्)</summary>

भू॒तम्भव्य॑म्भवि॒ष्यद्वष॒ट्त्स्वाहा॒ नम॒ ऋक्साम॒ यजु॒र्वष॒ट्त्स्वाहा॒ नमो॑ गाय॒त्री त्रि॒ष्टुब्जग॑ती॒ वष॒ट्त्स्वाहा॒ नमᳶ॑ पृथि॒व्य॑न्तरि॑क्ष॒न्द्यौर्वष॒ट्त्स्वाहा॒ नमो॒ऽग्निर्वा॒युस्सूर्यो॒ वष॒ट्त्स्वाहा॒ नमᳶ॑ प्रा॒णो व्या॒नो॑ऽपा॒नो वष॒ट्त्स्वाहा॒ नमोऽन्न॑ङ्कृ॒षिर्वृष्टि॒र्वष॒ट्त्स्वाहा॒ नमᳶ॑ पि॒ता पु॒त्रᳶ पौत्रो॒ वष॒ट्त्स्वाहा॒ नमो॒ भूर्भुव॒स्सुव॒र्वष॒ट्त्स्वाहा॒ नमः॑ ॥ [33]  
</details>

<details open><summary>विश्वास-प्रस्तुतिः</summary>

भू॒तम् भव्य॑म् भवि॒ष्यद्  वष॒ट्त्स्वाहा॒ नमः॑ ।  
ऋक्साम॒ यजु॒र्  वष॒ट्त्स्वाहा॒ नमः॑ ।  
गा॒य॒त्री त्रि॒ष्टुब्  जग॑ती॒ वष॒ट्त्स्वाहा॒ नमः॑ ।
पृ॒थि॒व्य॑न्तरि॑क्ष॒न् द्यौर्वष॒ट्त्स्वाहा॒ नमः॑ ।  
अ॒ग्निर्वा॒युस्सूर्यो॒ वष॒ट्त्स्वाहा॒ नमः॑ ।  
प्रा॒णो व्या॒नो॑ऽपा॒नो वष॒ट्त्स्वाहा॒ नमः॑ ।
अन्न॑ङ् कृ॒षिर्वृष्टि॒र् वष॒ट्त्स्वाहा॒ नमः॑ ।  
पि॒ता पु॒त्रᳶ पौत्रो॒ वष॒ट्त्स्वाहा॒ नमः॑ ।  
भूर्भुव॒स् सुव॒र् वष॒ट्त्स्वाहा॒ नमः॑ ॥ [33]
</details>

<details><summary>मूलम्</summary>

भू॒तम् भव्य॑म् भवि॒ष्यद्  वष॒ट्त्स्वाहा॒ नमः॑ ।  
ऋक्साम॒ यजु॒र्  वष॒ट्त्स्वाहा॒ नमः॑ ।  
गा॒य॒त्री त्रि॒ष्टुब्  जग॑ती॒ वष॒ट्त्स्वाहा॒ नमः॑ ।
पृ॒थि॒व्य॑न्तरि॑क्ष॒न् द्यौर्वष॒ट्त्स्वाहा॒ नमः॑ ।  
अ॒ग्निर्वा॒युस्सूर्यो॒ वष॒ट्त्स्वाहा॒ नमः॑ ।  
प्रा॒णो व्या॒नो॑ऽपा॒नो वष॒ट्त्स्वाहा॒ नमः॑ ।
अन्न॑ङ् कृ॒षिर्वृष्टि॒र् वष॒ट्त्स्वाहा॒ नमः॑ ।  
पि॒ता पु॒त्रᳶ पौत्रो॒ वष॒ट्त्स्वाहा॒ नमः॑ ।  
भूर्भुव॒स् सुव॒र् वष॒ट्त्स्वाहा॒ नमः॑ ॥ [33]
</details>

<details><summary>पद-पाठः</summary>

भू॒तम् । भव्य॑म् । भ॒वि॒ष्यत् । वष॑ट् । स्वाहा॑ । नमः॑ ।   
ऋक् । साम॑ । यजुः॑ । वष॑ट् । स्वाहा॑ । नमः॑ ।     
गा॒य॒त्री । त्रि॒ष्टुप् । जग॑ती । वष॑ट् । स्वाहा॑ । नमः॑ ।     
पृ॒थि॒वी । अ॒न्तरि॑क्षम् । द्यौः । वष॑ट् । स्वाहा॑ । नमः॑ ।   
अ॒ग्निः । वा॒युः । सूर्यः॑ । वष॑ट् । स्वाहा॑ । नमः॑ ।   
प्रा॒ण इति॑ प्र-अ॒नः । व्या॒न इति॑ वि-अ॒नः । अ॒पा॒न इत्य॑प-अ॒नः । वष॑ट् । स्वाहा॑ । नमः॑ ।   
अन्न॑म् । कृ॒षिः । वृष्टिः॑ । वष॑ट् । स्वाहा॑ । नमः॑ ।     
पि॒ता । पु॒त्रः । पौत्रः॑ । वष॑ट् । स्वाहा॑ । नमः॑ ।     
भूः । भुवः॑ । सुवः॑ । वष॑ट् । स्वाहा॑ । नमः॑ ॥ [33]

</details>

<details><summary>भट्टभास्कर-टीका</summary>

1अथ पर्याप्तीर्जुहोति - भूतमित्यादि ॥ वषट् स्वाहा नम इति ब्रह्मणो नामानि । एतैश्च भूतानां सत्यत्वमाख्यायते । एतानि सत्यानीत्यर्थः । एतेभ्यः सत्येभ्यः स्वाहेति शेषः । सत्यविशेषाणां भूतादीनां वाचकविशेषा वषडादयः । विलक्षणवाचकाभिसंवन्धेन च एतेषां वैलक्षण्यं व्याख्यायते । सर्वे निगदसिद्धाः । कालवेदच्छन्दोलोकदेवताप्राणजीवनात्मव्याहृतयः क्रमेण सत्याः प्रतिपाद्यन्ते ॥

इति सप्तमे तृतीये द्वादशोनुवाकः ॥
</details>


34 अनुवाकभागः न लब्धः
एति॑ । मे॒ । गृ॒हाः । भ॒व॒न्तु॒ । एति॑ । प्र॒जेति॑ प्र-जा । मे॒ । एति॑ । मा॒ । य॒ज्ञः । वि॒श॒तु॒ । वी॒र्या॑वा॒निति॑ वी॒र्य॑-वा॒न् ॥ 

आपः॑ । दे॒वीः । य॒ज्ञियाः॑ । मा॒ । एति॑ । वि॒श॒न्तु॒ । स॒हस्र॑स्य । मा॒ । भू॒मा । मा । प्रेति॑ । हा॒सी॒त् ॥ 

एति॑ । मे॒ । ग्रहः॑ । भ॒व॒तु॒ । एति॑ । पु॒रो॒रुगिति॑ पुरः-रुक् । स्तु॒त॒श॒स्त्रे इति॑ स्तुत-श॒स्त्रे । मा॒ । एति॑ । वि॒श॒ता॒म् । स॒मीची॑ ॥ आ॒दि॒त्याः । रु॒द्राः । वस॑वः । मे॒ । स॒द॒स्याः॑ । स॒हस्र॑स्य । मा॒ । भू॒मा । मा । प्रेति॑ । हा॒सी॒त् ॥

एति॑ । मा॒ । अ॒ग्नि॒ष्टो॒म इत्य॑ग्नि-स्तो॒मः । वि॒श॒तु॒ । उ॒क्थ्यः॑ । च॒ । अ॒ति॒रा॒त्र इत्य॑ति-रा॒त्रः । मा॒ । एति॑ । वि॒श॒तु॒ । आ॒पि॒श॒र्व॒र इत्या॑पि-श॒र्व॒रः ॥ ति॒रोअ॑ह्निया॒ इति॑ ति॒रः-अ॒ह्नि॒याः॒ । मा॒ । सुहु॑ता॒ इति॒ सु-हु॒ताः॒ । एति॑ । वि॒श॒न्तु॒ । स॒हस्र॑स्य । मा॒ । भू॒मा । मा॒ । प्रेति॑ । हा॒सी॒त् ॥ [34]