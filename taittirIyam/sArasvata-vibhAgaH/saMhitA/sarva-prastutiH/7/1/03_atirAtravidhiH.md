+++
title = "०३ अतिरात्रविधिः"

+++

<details><summary>विस्तारः (द्रष्टुं नोद्यम्)</summary>

सोमऋषिः
</details>

## अग्निष्टोमात् परमेव सर्वस्तोम अधिकारः

 

<details><summary>मूलम् (संयुक्तम्)</summary>

ब्र॒ह्म॒वा॒दिनो॑ वदन्ति॒ स त्वै य॑जेत॒ यो॑ऽग्निष्टो॒मेन॒ यज॑मा॒नोऽथ॒ सर्व॑स्तोमेन॒ यजे॒तेति
</details>

<details open><summary>विश्वास-प्रस्तुतिः</summary>

ब्र॒ह्म॒वा॒दिनो॑ वदन्ति -  
स त्वै य॑जेत, यो॑ऽग्निष्टो॒मेन॒ +++(त्रिवृत्-पञ्चदश-सप्तदश-एकविशात्मकेन चतुष्टोमेन)+++ यज॑मानोऽथ॒ सर्व॑स्तोमेन॒ +++(चतुष्टोमादिक-सप्तविंश-त्रयस्त्रिंशात्मकेन)+++ यजे॒तेति॑ ।  
</details>


<details><summary>मूलम्</summary>

ब्र॒ह्म॒वा॒दिनो॑ वदन्ति ।
</details>

<details><summary>पद-पाठः</summary>

ब्र॒ह्म॒वा॒दिन॒ इति॑ ब्रह्म-वा॒दिनः॑ । व॒द॒न्ति॒ ।   

</details>

<details><summary>भट्टभास्कर-टीका</summary>

1अधुना स्तोमान्तरयं निन्दन्विशिष्टरूपतामस्य ज्ञात्वैव यष्टव्यमनेनेति दर्शयितुमाह - ब्रह्मवादिन इत्यादि ॥
</details>

<details open><summary>विश्वास-प्रस्तुतिः</summary>

स त्वै य॑जेत
</details>

<details><summary>मूलम्</summary>

स त्वै य॑जेत
</details>

<details><summary>पद-पाठः</summary>

सः । तु । वै । य॒जे॒त॒ ।      
</details>

<details><summary>भट्टभास्कर-टीका</summary>

स एव यष्टुमर्हति । 'अर्हे कृत्यतृचश्च' इति यजेर्लिङादि ।
</details>

<details open><summary>विश्वास-प्रस्तुतिः</summary>

यो॑ऽग्निष्टो॒मेन॒ यज॑मानोऽथ॒ सर्व॑स्तोमेन॒  यजे॒तेति॑ ।
</details>

<details><summary>मूलम्</summary>

यो॑ऽग्निष्टो॒मेन॒ यज॑मानोऽथ॒ सर्व॑स्तोमेन॒  यजे॒तेति॑ ।
</details>

<details><summary>पद-पाठः</summary>

यः । अ॒ग्नि॒ष्टो॒मेनेत्य॑ग्नि-स्तो॒मेन॑ । यज॑मानः । अथ॑ । सर्व॑स्तोमे॒नेति॒ सर्व॑-स्तो॒मे॒न॒ । यजे॑त । इति॑ ।
</details>

<details><summary>भट्टभास्कर-टीका</summary>

इतः पूर्वं योग्निष्टोमेन यजमानस्सन् इदानीं सर्वस्तोमेन यजेत । 'शकि लिङ्च' इति द्वितीये पर्याये लिङ् । चतुष्टोमेनाप्यन्तरितेन सर्वस्तोमेन स्तोमानां याथात्म्यं विदित्वा अप्रमत्तो यष्टुं शक्नोतीति ब्रह्मवादिन आहुः । संहितायां तोरन्तलोपश्छान्दसः, उक्तं च प्रातिशाख्ये - 'तुनुपूर्व उदात्तयोर्वकारः' इति ॥
</details>


<details><summary>Keith</summary>

The theologians say,  
'He indeed would really sacrifice, who having sacrificed with the Agnistoma should also sacrifice with the Sarvastoma.'
</details>


 
<details><summary>मूलम् (संयुक्तम्)</summary>

यस्य॑ त्रि॒वृत॑मन्त॒र्यन्ति॑ प्रा॒णाँस्तस्या॒न्तर्य॑न्ति प्रा॒णेषु॒ मेऽप्य॑स॒दिति॒ खलु॒ वै य॒ज्ञेन॒ यज॑मानो यजते॒
</details>



<details open><summary>विश्वास-प्रस्तुतिः</summary>

यस्य॑ त्रि॒वृत॑म् अन्त॒र्+++(रा)+++-यन्ति॑,  
प्रा॒णाँस् तस्या॒ऽन्तर्+++(रा)+++-य॑न्ति ।  

</details>


<details><summary>मूलम्</summary>

यस्य॑ त्रि॒वृत॑मन्त॒र्यन्ति॑, प्रा॒णाँस्तस्या॒न्तर्य॑न्ति ।
</details>

<details><summary>पद-पाठः</summary>

यस्य॑ । त्रि॒वृत॒मिति॑ त्रि-वृत॑म् । अ॒न्त॒र्यन्तीत्य॑न्तः-यन्ति॑ । प्रा॒णानिति॑ प्र-अ॒नान् । तस्य॑ । अ॒न्तः । य॒न्ति॒ ।     
</details>

<details><summary>भट्टभास्कर-टीका</summary>

2यस्येत्यादि ॥ अन्तर्यन्ति प्रमादादुत्सृजन्ति । 'अन्तरपरिग्रहे' इति गतित्वात् 'तिङि चोदात्तवति' इति अन्तश्शब्दो निहन्यते, 'उदात्तवता तिङा' इति समासः,
प्राणान्यजमानस्योत्सृजन्ति विनाशयन्ति साम्यात् ।
</details>

<details open><summary>विश्वास-प्रस्तुतिः</summary>

+++(न केवलं स्वर्ग एव,)+++ प्रा॒णेषु॒ मेऽप्य् अ॑स॒द् +++(भागित्वम्)+++  
इति॑ खलु॒ वै य॒ज्ञेन॒ यज॑मानो यजते ।

</details>

<details><summary>मूलम्</summary>

प्रा॒णेषु॒ मेऽप्य॑स॒दिति॑,  
खलु॒ वै य॒ज्ञेन॒ यज॑मानो यजते ।
</details>

<details><summary>पद-पाठः</summary>

प्रा॒णेष्विति॑ प्र-अ॒नेषु॑ । मे॒ । अपीति॑ । अ॒स॒त् । इति॑ । खलु॑ । वै । य॒ज्ञेन॑ । यज॑मानः । य॒ज॒ते॒ ।   
</details>

<details><summary>भट्टभास्कर-टीका</summary>

ननु यद्यन्तरिताः प्राणाः प्रेप्सितस्य स्वर्गस्य का गतिरित्याह - प्राणेष्विति । न केवलं स्वर्ग एव अपि तु प्राणेष्वपि मे मम भागित्वमसत् अस्तीति खलु वै यज्ञेनानेन अग्निष्टोमेन यजमानो यजते सर्वेभ्यः कामेभ्योग्निष्टोम इति । यद्वा - प्राणेष्विति निमित्तसप्तमी । न केवलं स्वर्गार्थमेव, अपि तु प्राणार्थमपि ममायं यज्ञोस्तु इति यजमानो यजते, एवं सर्वत्र द्रष्टव्यम् ॥
</details>


<details><summary>Keith</summary>

If they omit the Trivrt Stoma,  
then his vital airs are omitted,  
but he who offers the sacrifice does so with the wish,  
'May it be in my vital airs'. 
</details>



<details><summary>मूलम् (संयुक्तम्)</summary>

यस्य॑ पञ्चद॒शम॑न्त॒र्यन्ति॑ वी॒र्य॑न्तस्या॒न्तर्य॑न्ति वी॒र्ये॑ मेऽप्य॑स॒दिति॒ खलु॒ वै य॒ज्ञेन॒ यज॑मानो यजते  [8]
</details>


<details open><summary>विश्वास-प्रस्तुतिः</summary>

यस्य॑ पञ्च-द॒शम् अ॑न्त॒र्+++(रा)+++-यन्ति॑,  
वी॒र्य॑न् तस्या॒न्तर्+++(रा)+++-य॑न्ति।  
वी॒र्ये॑ मेऽप्य् अ॑स॒द्  +++(भागित्वम्)+++  
इति॑ खलु॒ वै य॒ज्ञेन॒ यज॑मानो यजते ।
</details>


<details><summary>मूलम्</summary>

यस्य॑ पञ्चद॒शम॑न्त॒र्यन्ति॑ वी॒र्य॑न्तस्या॒न्तर्य॑न्ति ।  
वी॒र्ये॑ मेऽप्य॑स॒दिति॑,  
खलु॒ वै य॒ज्ञेन॒ यज॑मानो यजते ।
</details>


<details><summary>पद-पाठः</summary>

यस्य॑ । प॒ञ्च॒द॒शमिति॑ पञ्च-द॒शम् । अ॒न्त॒र्यन्तीत्य॑न्तः-यन्ति॑ । वी॒र्य॑म् । तस्य॑ । अ॒न्तः । य॒न्ति॒ ।   
वी॒र्ये॑ । मे॒ । अपीति॑ । अ॒स॒त् । इति॑ । खलु॑ । वै । य॒ज्ञेन॑ । यज॑मानः । य॒ज॒ते॒ ।   

</details>

<details><summary>भट्टभास्कर-टीका</summary>

3वीर्यमिति ॥ पञ्चदशस्य वीर्यस्थानादुत्पन्नत्वात् ॥
</details>

<details><summary>Keith</summary>

If they omit the Pañcadaça Stoma,  
his strength is omitted,  
but he who offers the sacrifice does so with the wish,  
'May it be in my strength.'
</details>


<details open><summary>विश्वास-प्रस्तुतिः</summary>

यस्य॑ सप्तद॒शम् अ॑न्त॒र्+++(रा)+++-यन्ति॑,
प्र॒जान् तस्या॒न्तर्+++(रा)+++-य॑न्ति।  
प्र॒जाया॒म् मेऽप्य् अ॑स॒द्  +++(भागित्वम्)+++  
इति॒ खलु॒ वै य॒ज्ञेन॒ यज॑मानो यजते।
</details>


<details><summary>मूलम्</summary>

यस्य॑ सप्तद॒शम॑न्त॒र्यन्ति॑ प्र॒जान्तस्या॒न्तर्य॑न्ति ।
प्र॒जाया॒म्मेऽप्य॑स॒दिति॑, खलु॒ वै य॒ज्ञेन॒ यज॑मानो यजते ।
</details>

<details><summary>पद-पाठः</summary>

यस्य॑ । स॒प्त॒द॒शमिति॑ सप्त-द॒शम् । अ॒न्त॒र्यन्तीत्य॑न्तः-यन्ति॑ । [8]
प्र॒जामिति॑ प्र-जाम् । तस्य॑ । अ॒न्तः । य॒न्ति॒ ।   
प्र॒जाया॒मिति॑ प्र-जाया॑म् । मे॒ । अपीति॑ । अ॒स॒त् । इति॑ ।   
खलु॑ । वै । य॒ज्ञेन॑ । यज॑मानः । य॒ज॒ते॒ । 
</details>

<details><summary>भट्टभास्कर-टीका</summary>

4प्रजामिति ॥ प्रजननसाधनत्वात्सप्तदशस्य ॥
</details>


<details><summary>Keith</summary>

If they omit the Saptadaça Stoma [1],  
his offspring is omitted,  
but he who offers the sacrifice does so with the wish,  
'May it be in my offspring.' 
</details>


<details><summary>मूलम् (संयुक्तम्)</summary>

यस्यै॑कविँ॒शम॑न्त॒र्यन्ति॑ प्रति॒ष्ठान्तस्या॒न्तर्य॑न्ति प्रति॒ष्ठाया॒म्मेऽप्य॑स॒दिति॒ खलु॒ वै य॒ज्ञेन॒ यज॑मानो यजते
</details>


<details open><summary>विश्वास-प्रस्तुतिः</summary>

यस्यै॑कविँ॒शम् अ॑न्त॒र्+++(रा)+++-यन्ति॑  
प्रति॒ष्ठान् तस्या॒न्तर्+++(रा)+++-य॑न्ति।  
प्र॒ति॒ष्ठाया॒म् मे ऽप्य् अ॑स॒द्  +++(भागित्वम्)+++  
इति॒ खलु॒ वै य॒ज्ञेन॒ यज॑मानो यजते।
</details>


<details><summary>मूलम्</summary>

यस्यै॑कविँ॒शम॑न्त॒र्यन्ति॑ प्रति॒ष्ठान्तस्या॒न्तर्य॑न्ति ।
प्र॒ति॒ष्ठाया॒म्मेऽप्य॑स॒दिति॑,
खलु॒ वै य॒ज्ञेन॒ यज॑मानो यजते ।
</details>

<details><summary>पद-पाठः</summary>

यस्य॑ । ए॒क॒विँ॒शमित्ये॑क-विँ॒शम् ।  अ॒न्त॒र्यन्तीत्य॑न्तः-यन्ति॑ । प्र॒ति॒ष्ठामिति॑ प्रति-स्थाम् । तस्य॑ । अ॒न्तः । य॒न्ति॒ ।     

प्र॒ति॒ष्ठाया॒मिति॑ प्रति-स्थाया॑म् । मे॒ । अपीति॑ । अ॒स॒त् । इति॑ । खलु॑ । वै । य॒ज्ञेन॑ । यज॑मानः । य॒ज॒ते॒ ।   
</details>


<details><summary>भट्टभास्कर-टीका</summary>

5प्रतिष्ठामिति ॥ एकविंशस्य पद्भ्यामुत्पन्नत्वात् ॥
</details>

<details><summary>Keith</summary>

If they omit the Ekavinça Stoma,  
his support is omitted,  
but he who offers the sacrifice does so with the wish,  
'May it be in my support.'

</details>
______________________

<details><summary>मूलम् (संयुक्तम्)</summary>

यस्य॑ त्रिण॒वम॑न्त॒र्यन्त्यृ॒तूँश्च॒ तस्य॑ नक्ष॒त्रिया॑ञ्च वि॒राज॑म॒न्तर्य॑न्त्यृ॒तुषु॒ मेऽप्य॑सन्नक्ष॒त्रिया॑याञ्च वि॒राजीति॑ [9]  खलु॒ वै य॒ज्ञेन॒ यज॑मानो यजते 
</details>


<details open><summary>विश्वास-प्रस्तुतिः</summary>

+++(त्रिणव-त्रयस्त्रिंशयोः चतुष्टोमेऽस्मिन् कः प्रसंगः? सत्यम्, एतयोर् अप्य् अन्तराय-दोषश्रवणात् एताव् अप्य् अग्निष्टोमे ऋद्ध्या संपाद्याव् इति भावः । तत्कथमेतौ संपादितौ स्यातामिति? आज्यानि चत्वारि पञ्चदशान्नानि संभूय षष्टिस् स्तोत्रिया भवन्ति। ताश्च द्वौ त्रिंशद् वर्गौ तत्रैकस्मात्तिस्र उद्ध्रियन्ते एताश् चेतरत्र दीयन्ते - ६० = २७ + ३३।)+++  
</details>

<details open><summary>विश्वास-प्रस्तुतिः</summary>

यस्य॑ त्रि॒ण॒वम् +++(सप्तविंशस्तोत्रियम्)+++ अ॑न्त॒र्+++(रा)+++-यन्ति॑,  
+++(नक्षत्रसंख्यान्वयेन संवत्सरात्मकत्वात्त्रिणवस्य)+++  
ऋ॒तूँश्च॒॑ तस्य॑, न॒क्ष॒त्रिया॑ञ् च॒  वि॒राज॑म् अ॒न्तर्+++(रा)+++-य॑न्ति।  


</details>

<details><summary>पद-पाठः</summary>

यस्य॑ । त्रि॒ण॒वमिति॑ त्रि-न॒वम् । अ॒न्त॒र्यन्तीत्य॑न्तः-यन्ति॑ । 
ऋ॒तून् । च॒ । तस्य॑ । न॒क्ष॒त्रिया॑म् । च॒ । वि॒राज॒मिति॑ वि-राज॑म् । अ॒न्तः । य॒न्ति॒ ।   

</details>

<details><summary>भट्टभास्कर-टीका</summary>

6त्रिणवमिति ॥ त्रीणि नवकानि परिमाणमस्येति पूर्ववत् डः । सप्तविंशस्तोत्रियस्त्रिणवः । 'पर्वूपदात्संज्ञायामगः' इति णत्वम् । ननु त्रिणवत्रयस्त्रिंशयोः चतुष्टोमेऽस्मिन् कः प्रसंगः । सत्यम्, एतयोरप्यन्तरयदोषश्रवणात् एतावप्यग्निष्टोमे ऋद्ध्या संपाद्याविति भावः । तत्कथमेतौ संपादितौ स्यातामिति? उच्यते -आज्यानि चत्वारि पञ्चदशान्नानि संभूय षष्टिस्स्तोत्रिया भवन्ति ताश्च द्वौ त्रिंशद्वर्गौ तत्रैकस्मात्तिस्र उद्ध्रियन्ते एताश्चेतरत्र दीयन्ते । एवमेतौ संपन्नावनन्तरितौ भवतः । ततश्च तदन्तरयदोषो न भविष्यतीति ।
</details>

<details open><summary>विश्वास-प्रस्तुतिः</summary>


ऋ॒तुषु॒ मे +++(भागित्वम्)+++ ऽप्य् अ॑सन् नक्ष॒त्रिया॑याञ् च +++(त्र्यक्षरोण-त्रिपाद-)+++वि॒राजीति॑ ,[9]
खलु॒ वै य॒ज्ञेन॒ यज॑मानो यजते।

</details>


<details><summary>मूलम्</summary>

ऋ॒तुषु॒  मेऽप्य॑सन्नक्ष॒त्रिया॑याञ्च वि॒राजीति॑ ,[9]
खलु॒ वै य॒ज्ञेन॒ यज॑मानो यजते।
</details>


<details><summary>पद-पाठः</summary>

ऋ॒तुषु॑ । मे॒ । अपीति॑ । अ॒स॒त् । न॒क्ष॒त्रिया॑याम् । च॒ । वि॒राजीति॑ वि-राजि॑ । इति॑ । [9]
खलु॑ । वै । य॒ज्ञेन॑ । यज॑मानः । य॒ज॒ते॒ । 

</details>

<details><summary>भट्टभास्कर-टीका</summary>

ऋतूनिति । नक्षत्रसंख्यान्वयेन संवत्सरात्मकत्वात्त्रिणवस्य । ऋत्वन्तरये च सर्वपुरुषार्थलोपः । नक्षत्रियामिति । नक्षत्रसमूहात्मिकां विराजमन्तर्यन्ति । 'नक्षत्राद्घः' इति समूहे घः । सप्तविंशतिनक्षत्राणीति तिस्रो विराजो निवृतः एकैकाक्षरोनत्वात् । एकैव त्रिवत् त्रिपदा विराट् । त्रिणवत्वस्यान्तरये नक्षत्राण्येवान्तरितानि स्युः ततोस्य सर्वार्थलोपः । यद्वा - जीवितविषयत्वात् जन्मदिनानामावृत्त्या त्रिंशन्नक्षत्राणि भवन्तीति पूर्णा एव तिस्रो विराजः । तदन्तरये जीवितलोप इति ॥
</details>


<details><summary>Keith</summary>

If they omit the Trinava Stoma,  
his seasons and the strength of the Naksatras are omitted,  
but he who offers the sacrifice does so with the wish,  
'May it be in my seasons and the strength of the Naksatras' [2]. 
</details>


<details><summary>मूलम् (संयुक्तम्)</summary>

यस्य॑ त्रयस्त्रिँ॒शम॑न्त॒र्यन्ति॑ दे॒वता॒स्तस्या॒न्तर्य॑न्ति दे॒वता॑सु॒ मेऽप्य॑स॒दिति॒ खलु॒ वै य॒ज्ञेन॒ यज॑मानो यजते
</details>

<details open><summary>विश्वास-प्रस्तुतिः</summary>

यस्य॑ त्रयस्त्रिँ॒शम् अ॑न्त॒र्+++(रा)+++-यन्ति॑  
+++(त्रयस्त्रिंशत्वात्)+++ दे॒वता॒स् तस्या॒न्तर्+++(रा)+++-य॑न्ति ।

</details>


<details><summary>मूलम्</summary>

यस्य॑ त्रयस्त्रिँ॒शम॑न्त॒र्यन्ति॑ दे॒वता॒स्तस्या॒न्तर्य॑न्ति ।
</details>

<details><summary>पद-पाठः</summary>

यस्य॑ । त्र॒य॒स्त्रिँ॒शमिति॑ त्रयः-त्रिँ॒शम् । अ॒न्त॒र्यन्तीत्य॑न्तः-यन्ति॑ । दे॒वताः॑ । तस्य॑ । अ॒न्तः । य॒न्ति॒ ।     
</details>


<details><summary>भट्टभास्कर-टीका</summary>

7त्रयस्त्रिंशमिति ॥ त्रयश्च त्रिंशच्च त्रयस्त्रिंशत्, 'त्रेस्त्रयः' इति त्रयसादेशः । तावत्यस्स्तोत्रियाः परिमाणमस्येति पूर्ववत् डः ।
</details>

<details open><summary>विश्वास-प्रस्तुतिः</summary>

दे॒वता॑सु॒ मेऽप्य॑स॒द् +++(भागित्वम्)+++  
इति॑ खलु॒ वै य॒ज्ञेन॒ यज॑मानो यजते
</details>

<details><summary>मूलम्</summary>

दे॒वता॑सु॒ मेऽप्य॑स॒दिति॑, खलु॒ वै य॒ज्ञेन॒ यज॑मानो यजते ।
</details>
<details><summary>पद-पाठः</summary>

दे॒वता॑सु । मे॒ । अपीति॑ । अ॒स॒त् । इति॑ । खलु॑ । वै । य॒ज्ञेन॑ । यज॑मानः । य॒ज॒ते॒ ।     
</details>

<details><summary>भट्टभास्कर-टीका</summary>

देवता इति । तासां त्रयस्त्रिंशत्वात् द्युपृथिव्यन्तरिक्षस्थानां प्रत्येकमेकादशत्वात् ॥
</details>
<details><summary>Keith</summary>

If they omit the Trayastrinça Stoma,  
his deities are omitted,  
and he who offers the sacrifice does so with the wish,  
'May it be in my deities.' 
</details>


## अतिरात्रविधानम्

<details><summary>मूलम् (संयुक्तम्)</summary>

यो वै स्तोमा॑नामव॒मम्प॑र॒मता॒ङ्गच्छ॑न्तव्ँ॒वेद॑ पर॒मता॑मे॒व ग॑च्छति त्रि॒वृद्वै स्तोमा॑नामव॒मस्त्रि॒वृत्प॑र॒मो य ए॒वव्ँ वेद॑ पर॒मता॑मे॒व ग॑च्छति ॥ [10]
</details>

<details open><summary>विश्वास-प्रस्तुतिः</summary>

+++('अतिरात्रः परमो यज्ञक्रतूनाम्')+++  
यो वै स्तोमा॑नाम् अव॒मम्+++(=आदिमम्)+++ +++(अतिरात्रे)+++ प॑र॒मता॒ङ् गच्छ॑न्तव्ँ॒ वेद॑,  प॒र॒मता॑मे॒व  ग॑च्छति ।  

</details>



<details><summary>मूलम्</summary>

यो वै स्तोमा॑नामव॒मम्,
प॑र॒मता॒ङ्गच्छ॑न्तव्ँ॒वेद॑,  प॒र॒मता॑मे॒व  ग॑च्छति ।
</details>


<details><summary>पद-पाठः</summary>

यः । वै । स्तोमा॑नाम् । अ॒व॒मम् । प॒र॒मता॑म् । गच्छ॑न्तम् । वेद॑ । प॒र॒मता॑म् । ए॒व । ग॒च्छ॒ति॒ ।   
</details>

<details><summary>भट्टभास्कर-टीका</summary>

8एवं सर्वप्रकृतिरग्निष्टोमः सगुणो विहितः । अथ विकृतीनामप्युदाहरणार्थं अतिरात्रो यज्ञक्रतूनां परमो विधीयते । यथोक्तं - 'अतिरात्रः परमो यज्ञक्रतूनाम्' इति । तदर्थं तद्गतं कंचिद्गुणविशेषं विधातुमाह - यो वा इत्यादि ॥ अवमः अल्पः परमः उत्तमः ।
</details>

<details open><summary>विश्वास-प्रस्तुतिः</summary>

+++(प्रकृतियागे)+++ त्रि॒वृद् वै स्तोमा॑नाम् अव॒मः। +++(अतिरात्रे तु)+++ त्रि॒वृत् प॑र॒मः।  
</details>

<details><summary>मूलम्</summary>

त्रि॒वृद् वै स्तोमा॑नामव॒मः । त्रि॒वृत् प॑र॒मः ।
</details>

<details><summary>पद-पाठः</summary>

त्रि॒वृदिति॑ त्रि-वृत् । वै । स्तोमा॑नाम् । अ॒व॒मः । त्रि॒वृदिति॑ त्रि-वृत् । प॒र॒मः ।   
</details>

<details><summary>भट्टभास्कर-टीका</summary>

यद्वा - अवमः आद्यः परमः अन्त्यस्त्रिवृत् स्तोमानामवमः सोतिरात्रे परमो भवतीति 'त्रिवृद्रथन्तरसन्धिः' इति सन्धिस्तोत्रस्य त्रिवृत्त्वात् ।
</details>

<details open><summary>विश्वास-प्रस्तुतिः</summary>

 य ए॒वव्ँ वेद॑, पर॒मता॑म् ए॒व ग॑च्छति ॥+++(४)+++
</details>

<details><summary>मूलम्</summary>

य ए॒वव्ँ वेद॑ पर॒मता॑मे॒व ग॑च्छति ॥ [10] 
</details>

<details><summary>पद-पाठः</summary>

यः । ए॒वम् । वेद॑ । प॒र॒मता॑म् । ए॒व । ग॒च्छ॒ति॒ ॥ [10]
</details>

<details><summary>भट्टभास्कर-टीका</summary>

एवं वेदिता परमतामुत्तमतां गच्छति । तस्मात् तथा कर्तव्यमिति शेषः । एवंगुणकोतिरात्रः कर्तव्य इति विधिरनुमीयते उपलक्षागत्वाच्च सर्वेऽप्येकाहा विहिता भवन्तीति ॥

इति सप्तमे प्रथमे तृतीयोनुवाकः ॥
</details>


<details><summary>Keith</summary>

He who knows the lowest of the Stomas attaining the first place, obtains him self the first place.  
The Trivrt is the lowest of Stomas, the Trivrt occupies the first place. He who know thus obtains the first place.
</details>
