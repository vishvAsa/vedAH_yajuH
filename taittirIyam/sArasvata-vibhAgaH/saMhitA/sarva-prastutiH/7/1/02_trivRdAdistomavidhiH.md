+++
title = "०२ त्रिवृदादिस्तोमविधिः "

+++

<details><summary>विस्तारः (द्रष्टुं नोद्यम्)</summary>

(स्तोमप्रशंसा )  

सोमऋषिः
</details>



<details open><summary>विश्वास-प्रस्तुतिः</summary>

प्रा॒त॒स्-स॒व॒ने वै गा॑य॒त्रेण॒ छन्द॑सा त्रि॒वृते॒ स्तोमा॑य॒ ज्योति॒र् दध॑द् एति ।  

</details>


<details><summary>मूलम्</summary>

प्रा॒त॒स्स॒व॒ने वै गा॑य॒त्रेण॒ छन्द॑सा त्रि॒वृते॒ स्तोमा॑य॒ ज्योति॒र्दध॑देति ।
</details>

<details><summary>पद-पाठः</summary>

प्रा॒त॒स्स॒व॒न इति॑ प्रातः-स॒व॒ने । वै । गा॒य॒त्रेण॑ । छन्द॑सा । त्रि॒वृत॒ इति॑ त्रि-वृते॑ । स्तोमा॑य । ज्योतिः॑ । दध॑त् । ए॒ति॒ ।   
</details>

<details><summary>भट्टभास्कर-टीका</summary>

1इदानीं पुरुषमिव प्राणाः त्रिवृदादयो यज्ञाङ्गसाहित्येन भवन्तीति प्रतिपादयितुमाह - प्रातस्सवन इत्यादि ॥
अयं यज्ञः प्रातस्सवने गायत्रोग छन्दसा त्रिवृत्सम्बन्धिना ज्योतिर्दीप्तिं दधत् त्रिवृते स्तोमाय गच्छति त्रिवृत्सकाशं गच्छति गायत्रत्वात्प्रातस्सवनस्य । गायत्र्येव गायत्रम् । 'छन्दसः प्रत्ययविधाने नपुंसके स्वार्थ उपसंख्यानम्' इत्ययम् । छन्दोग्रहणं सामनिवृत्त्यर्थम् । 'क्रियाग्रहणं कर्तव्यम्' इति कर्मणस्सम्प्रदानत्वम्।
</details>

<details open><summary>विश्वास-प्रस्तुतिः</summary>

त्रि॒वृता॑ ब्रह्मवर्च॒सेन॑ पञ्चद॒शाय॒ +++(स्तोमाय)+++ ज्योति॒र् दध॑द् एति ।  

</details>

<details><summary>मूलम्</summary>

त्रि॒वृता॑ ब्रह्मवर्च॒सेन॑ पञ्चद॒शाय॒ ज्योति॒र्दध॑देति ।
</details>
<details><summary>पद-पाठः</summary>

त्रि॒वृतेति॑ त्रि-वृता॑ । ब्र॒ह्म॒व॒र्च॒सेनेति॑ ब्रह्म-व॒र्च॒सेन॑ । प॒ञ्च॒द॒शायेति॑ पञ्च-द॒शाय॑ । ज्योतिः॑ । दध॑त् । ए॒ति॒ ।     
</details>

<details><summary>भट्टभास्कर-टीका</summary>

यावत्त्रिवृद्गायत्र्यन्वयाज्ज्योतिष्मान् भवति यज्ञः ततस्त्रिवृता ब्रह्मवर्चसनिमित्तेन ज्योतिर्दधत् पञ्चदशाय स्तोमायैति ।
</details>

<details open><summary>विश्वास-प्रस्तुतिः</summary>

पञ्चद॒शेनौज॑सा वी॒र्ये॑ण सप्तद॒शाय॒ +++(स्तोमाय)+++  ज्योति॒र् दध॑द् एति ।  

</details>

<details><summary>मूलम्</summary>

प॒ञ्च॒द॒शेनौज॑सा वी॒र्ये॑ण सप्तद॒शाय॒ ज्योति॒र् दध॑देति ।
</details>

<details><summary>पद-पाठः</summary>

प॒ञ्च॒द॒शेनेति॑ पञ्च-द॒शेन॑ । ओज॑सा । वी॒र्ये॑ण । स॒प्त॒द॒शायेति॑ सप्त-द॒शाय॑ । ज्योतिः॑ । दध॑त् । ए॒ति॒ ।     
</details>


<details><summary>भट्टभास्कर-टीका</summary>

ओजोवीर्यहेतुना पञ्चदशेन ज्योतिर्दधत् सप्तदशायैति ।
</details>

<details open><summary>विश्वास-प्रस्तुतिः</summary>

सप्तद॒शेन॑ प्राजाप॒त्येन॑ प्र॒जन॑नेनैकविँ॒शाय॒ +++(स्तोमाय)+++  ज्योति॒र् दध॑द् एति ।  

</details>

<details><summary>मूलम्</summary>

स॒प्त॒द॒शेन॑ प्राजाप॒त्येन॑ प्र॒जन॑नेनैकविँ॒शाय॒ ज्योति॒र्दध॑देति ।
</details>


<details><summary>पद-पाठः</summary>

स॒प्त॒द॒शेनेति॑ सप्त-द॒शेन॑ । प्रा॒जा॒प॒त्येनेति॑ प्राजा-प॒त्येन॑ । प्र॒जन॑ने॒नेति॑ प्र-जन॑नेन । ए॒क॒विँ॒शायेत्ये॑क-विँ॒शाय॑ । ज्योतिः॑ । दध॑त् । ए॒ति॒ ।   
</details>

<details><summary>भट्टभास्कर-टीका</summary>

ततः प्रजननहेतुना प्राजापत्येन सप्तदशेन ज्योतिर्दधत् एकविंशायैति ।
</details>

<details open><summary>विश्वास-प्रस्तुतिः</summary>

स्तोम॑ ए॒व तत् स्तोमा॑य॒ ज्योति॒र् दध॑दे॒ति ।  

</details>

<details><summary>मूलम्</summary>

स्तोम॑ ए॒व तत्स्तोमा॑य॒ ज्योति॒र् दध॑देति ।
</details>

<details><summary>पद-पाठः</summary>

स्तोमः॑ । ए॒व । तत् । स्तोमा॑य । ज्योतिः॑ । दध॑त् । ए॒ति॒ ।   
</details>

<details><summary>भट्टभास्कर-टीका</summary>

तस्मात्स्तोम एव भूत्वा ज्योतिर्दधदयं यज्ञः स्तोमायोत्तरस्मै एति ।
</details>

<details open><summary>विश्वास-प्रस्तुतिः</summary>

अथो॒ स्तोम॑ ए॒व स्तोम॑म् अ॒भि प्र ण॑यति ।
</details>

<details><summary>मूलम्</summary>

अथो॒ स्तोम॑ ए॒व स्तोम॑म॒भि प्र ण॑यति ।
</details>

<details><summary>पद-पाठः</summary>

अथो॒ इति॑ । स्तोमे॑ । ए॒व । स्तोम॑म् । अ॒भि । प्रेति॑ । न॒य॒ति॒ ।   
</details>

<details><summary>भट्टभास्कर-टीका</summary>

अथो अपि च अयमेव यज्ञः स्तोमे पञ्चदशादिके स्तोमं त्रिवृदादिकमभि प्रणयति आभिमुख्येन नयति अतस्स्तोमाधनिमस्य सर्वफलसाधनत्वामिति ॥
</details>


<details><summary>Keith</summary>

At the morning pressing he keeps glorifying the Trivrt Stoma by the Gayatri metre;  
the Pañcadaça Stoma by the Trivrt, which is splendour;  
the Saptadaça by the Pañcadaça which is force and strength;  
the Ekavinça by the Saptadaça which is connected with Prajapati and causes begetting.  
Verily thus Stoma glorifies Stoma;  
verily also Stoma leads Stoma forth. 
</details>


## फलस्तुतिः



<details open><summary>विश्वास-प्रस्तुतिः</summary>

याव॑न्तो॒ वै स्तोमाः॑,  ताव॑न्त॒ᳵ कामाः॑ , ताव॑न्तो लो॒काः , ताव॑न्ति॒ ज्योतीँ॑षि +++(ब्रह्मवर्चसादीनि)+++ ।  
</details>


<details><summary>मूलम्</summary>

याव॑न्तो॒ वै स्तोमाः॑,  ताव॑न्त॒ᳵ कामाः॑ , ताव॑न्तो लो॒काः , ताव॑न्ति॒ ज्योतीँ॑षि ।
</details>
<details><summary>पद-पाठः</summary>


याव॑न्तः । वै । स्तोमाः॑ । ताव॑न्तः । कामाः॑ ।     
ताव॑न्तः । लो॒काः ।     
ताव॑न्ति । ज्योतीँ॑षि । 
</details>

<details><summary>भट्टभास्कर-टीका</summary>

2तदेवाह - यावन्त इत्यादि ॥ यावन्तो यावत्परिमाणास्स्तोमाः
तावन्ति कामलोकज्योतींषि तत्रैव समाप्तानि ।
कामाः धनपुत्रादयः । लोकाः स्वर्गादयः । ज्योतींषि तेजांसि ब्रह्मवर्चसादीनि ।
</details>

<details open><summary>विश्वास-प्रस्तुतिः</summary>

ए॒ताव॑त ए॒व स्तोमा॑न्, ए॒ताव॑त॒ᳵ कामा॑न् , ए॒ताव॑तो लो॒कान् , ए॒ताव॑न्ति॒ ज्योतीँ॒ष्यव॑ रुन्द्धे+++(=लभते)+++ ।

</details>

<details><summary>मूलम्</summary>

ए॒ताव॑त ए॒व स्तोमा॑न्, ए॒ताव॑त॒ᳵ कामा॑न् , ए॒ताव॑तो लो॒कान् , ए॒ताव॑न्ति॒ ज्योतीँ॒ष्यव॑ रुन्द्धे ।
</details>

<details><summary>पद-पाठः</summary>

ए॒ताव॑तः । ए॒व । स्तोमान्॑ । ए॒ताव॑तः । कामान्॑ । ए॒ताव॑तः । लो॒कान् । ए॒ताव॑न्ति । ज्योतीँ॑षि । अवेति॑ । रु॒न्द्धे॒ ॥ [7]
</details>

<details><summary>भट्टभास्कर-टीका</summary>

एतावत इत्यादि । एतावत्परिमाणान्यभिमतस्तोमादिनाऽरुन्धे लभते । एतत्स्तोमसाध्यानि सर्वाण्यपि एवमादीन्यवरुन्धे । तदेवाह - एतावत इत्यादि । एतत्स्तोमसाध्यानि सर्वाण्यपि कामलोकज्योतींषि अवरुन्धे इत्यर्थः । कः? पूर्वानुवाकशेषत्वात् 'योग्निष्टोमेन यजते' इति गम्यते ॥

इति सप्तमे प्रथमे द्वितीयोनुवाकः ॥  
</details>


<details><summary>Keith</summary>

As many as are the Stomas, so many are desires, so many the worlds, so many the lights;  
verily so many Stomas, so many desires, so many worlds, so many lights does he win.

</details>
