+++
title = "१३ उद्द्रावहोममन्त्राः"

+++

विश्वेदेवा ऋषयः


<details open><summary>विश्वास-प्रस्तुतिः</summary>

+++(त्रयोदश ध्रुवा जुहोति)+++  
आय॑नाय॒ स्वाहा॑ । प्राय॑णाय॒ स्वाहा॑ ।  
उ॒द्द्रा॒वाय॒ +++(भावाय)+++ स्वाहाः॑। उद्द्रु॑ताय॒ +++(कर्मणे)+++ स्वाहा॑ ।  
शू॒का॒राय॒+++(=swish-शब्दाय)+++ स्वाहा॑ । शूकृ॑ताय॒ +++(कर्मणे)+++ स्वाहा॑ ।  
पला॑यिताय॒ स्वाहा॑ । आ॒पला॑यिताय॒ स्वाहा॑ ।  
आ॒वल्ग॑ते॒+++(=विक्रमणाय)+++ स्वाहा॑ । प॒रा॒वल्ग॑ते॒ स्वाहा॑ ।  
आ॒य॒ते स्वाहा॑ । प्र॒य॒ते+++(=प्रयाणकुशलाय)+++ स्वाहा॑ ।  
सर्व॑स्मै॒ स्वाहा॑ ॥ [42]  
</details>


<details><summary>मूलम्</summary>

आय॑नाय॒ स्वाहा॒ प्राय॑णाय॒ स्वाहो॑द्द्रा॒वाय॒ स्वाहोद्द्रु॑ताय॒ स्वाहा॑ शूका॒राय॒ स्वाहा॒ शूकृ॑ताय॒ स्वाहा॒ पला॑यिताय॒ स्वाहा॒ऽऽपला॑यिताय॒ स्वाहा॒ऽऽवल्ग॑ते॒ स्वाहा॑ परा॒वल्ग॑ते॒ स्वाहा॑ऽऽय॒ते स्वाहा॑ प्रय॒ते स्वाहा॒ सर्व॑स्मै॒ स्वाहा॑ ॥ [42]  
</details>


<details><summary>पद-पाठः</summary>

आय॑ना॒येत्या-अ॒य॒ना॒य॒ । स्वाहा॑ ।
प्राय॑णा॒येति॑ प्र-अय॑नाय । स्वाहा॑ ।    

उ॒द्द्रा॒वायेत्यु॑त्-द्रा॒वाय॑ । स्वाहा॑ ।  
उद्द्रु॑ता॒येत्युत्-द्रु॒ता॒य॒ । स्वाहा॑ ।   

शू॒का॒रायेति॑ शू-का॒राय॑ । स्वाहा॑ ।   
शूकृ॑ता॒येति॒ शू-कृ॒ता॒य॒ । स्वाहा॑ ।   

पला॑यिताय । स्वाहा॑ ।     
आ॒पला॑यिता॒येत्या॑-पला॑यिताय । स्वाहा॑ ।   

आ॒वल्ग॑त॒ इत्या॑-वल्ग॑ते । स्वाहा॑ ।   
प॒रा॒वल्ग॑त॒ इति॑ परा-वल्ग॑ते । स्वाहा॑ ।   

आ॒य॒त इत्या॑-य॒ते । स्वाहा॑  ।     
प्र॒य॒त इति॑ प्र-य॒ते । स्वाहा॑  ।    
सर्व॑स्मै । स्वाहा॑ ॥ [42]
</details>

<details><summary>भट्टभास्कर-टीका</summary>

1अथ त्रयोदश ध्रुवा जुहोति - आयनाय स्वाहेत्यादि ॥ आयनमागमनम्, प्रायणं प्रकृष्टगमनम्, गमनारम्भो वा । उभयत्रापि कृदुऽत्तरपदप्रकृतिस्वरत्वम् । 

उद्द्रावः - उत्प्लुत्य गमनम् । 'उदि श्रयति यौति' इत्यादिना करणे घञ् । द्रवणहेतुः शक्तिविशेषः उद्द्रावः । थाथादिनोत्तरपदान्तोदात्तत्वम् । उद्द्रुतमुत्प्लुत्य गतिः । 'गतिरन्तरः' इत्यकर्मण्यपि व्यत्ययेन गतेः प्रकृतिस्वरत्वम् । कर्मणोभिधानं वा ।

शूकारः उद्द्रवणहेतुरनुकरणशब्दः सादिना साधारणकाले यः क्रियते । कशाघातेन सहितश्शूत्कारः। तत्करणं शूकृतं 'अनुकरणं चानिति परं' इति गतित्वात्पूर्वत्र थाथादिस्वरः, उत्तरत्र गतिस्वरः ।

पलायितं शीघ्रगमनम् । 'उपसर्गस्यायतौ' इति लत्वम् । विकारत्वादनवग्रहः, पूर्ववद्गतिस्वरः । आपलायितं शीघ्रगमनम् । अनन्तरस्य गतेः प्रकतिस्वरत्वम् । 

आवल्गते आवल्गनं गतिविशेषः विक्रमणपर्यायः, तेन गतिविशेषेणागच्छते । परावल्गनेनापि गतिविशेषेणागच्छते । उभयत्रापि कृदुत्तरपदप्रकृतिस्वरत्वम् । 


<details><summary>प्रदीपसिंहः</summary>

जायते - इति ठङ्कितपाठ आसीत् । आयते इति मूलानुगुण्येन परिवर्तितम्
</details>
 
आयते आयनकुशलाय । वर्तमानविवक्षायामेतेर्लट्, शत्रादेशः । 'इणो यण्' । प्रयते प्रयाणकुशलाय प्रकृष्टगमनकुशलाय । उभयत्रापि 'शतुरनुमः' इति चतुर्थ्या उदात्तत्वम् ।   

सर्वस्मै अन्योपि यो गमनमकारोस्य दुर्निरूपः तस्मै सर्वस्मै स्वाहा । पूर्णाहुतिरियम् । 'सर्वस्य सुपि' इत्याद्युदात्तत्वम् ॥

इति सप्तमे प्रथमे त्रयोदशोनुवाकः ॥  
</details>
