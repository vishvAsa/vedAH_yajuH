+++
title = "११ अश्वमेधमन्त्रेषु रशनादानाद्य्-अङ्गमन्त्राः"

+++


<details><summary>विस्तारः (द्रष्टुं नोद्यम्)</summary>

२ त्रिष्टुप् । विश्वेदेवा ऋषयः

</details>


## विनियोगः
<details><summary>भास्करोक्त-विनियोगः</summary>

1इत ऊर्ध्वमश्वमेधमन्त्राः । रशनामादत्ते। व्याख्यातं दर्शपूर्णमासयोः । देवस्य सवितुराज्ञां लब्ध्वा अश्विनोरेव बाहुभ्यां नात्मीयाभ्यां पूष्णा एव हस्ताभ्यां त्वामाददे ॥
</details>

<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sArasvata-vibhAgaH/saMhitA/yajuH/sarva-prastutiH/1/1_darshapUrNamAsAdi/04_havirnirvApaH/devasya_tvA_savituH.md">
<details open><summary><h2>देवस्य त्वा सवितुः ...{Loading}...</h2></summary>
<details open><summary>विश्वास-प्रस्तुतिः</summary>

दे॒वस्य॑ त्वा सवि॒तुᳶ प्र॑स॒वे॒॑+++(=अनुज्ञायां)+++,  
+++(देवाध्वर्यू→)+++ ऽश्विनो॑र् बा॒हुभ्या॑म्,  
पू॒ष्णो हस्ता॑भ्याम्…
</details>

<details><summary>Keith</summary>

On the instigation of god Savitr,  
with the arms of the Aśvins,  
with the hands of Pusan.
</details>

<details><summary>मूलम्</summary>

दे॒वस्य॑ त्वा सवि॒तुᳶ प्र॑स॒वे॑ऽश्विनो॑र् बा॒हुभ्या॑म्,
पू॒ष्णो हस्ता॑भ्यां॒…
</details>

<details><summary>पद-पाठः</summary>

दे॒वस्य॑ । त्वा॒ । स॒वि॒तुः । प्र॒स॒व इति॑ प्र-स॒वे । अ॒श्विनोः॑ । बा॒हुभ्या॒मिति॑ बा॒हु-भ्या॒म् । पू॒ष्णः । हस्ता॑भ्याम् ।
</details>

<details><summary>भट्टभास्कर-टीका</summary>

**सवितुस्** सर्वप्रेरकस्य **देवस्य** **प्रसवे** प्रेरणायां तेनैव प्रेरितोहं  

'थाथघञ्क्ताजबित्रकाणाम्' (पा.सू. 6.2.144) इति सूत्रेण प्रसवशब्दोन्तोदात्तः । **अश्विनोर्बाहुभ्यां** नत्वात्मीयाभ्यामिति स्तुतिः । 'अश्विनौ हि देवानामध्वर्यू आस्ताम्' (तै.ब्रा. 3.2.4) । तथा **पूष्ण** एव **हस्ताभ्यां** पाणितलाभ्याम् । उदात्तनिवृत्तिस्वरेण षष्ठ्या उदात्तत्वम्॥
______________
सावित्रो व्याख्यातः । सवितुर् देवस्यानुज्ञाने **अश्विनोर्** एव **बाहुभ्यां पूष्ण** एव **हस्ताभ्याम्** । न त्व् आत्मीयाभ्यामिति ॥
______________
तत्र सावित्रो व्याख्यातः ।  
सवितुर्देवस्य प्रसवे अनुज्ञायां लब्धायामेव  
अश्विनोरेव बाहुम्यां नात्मीयाभ्यां  
पूष्णो हस्ताभ्यां
</details>
</details>
</div>

<details open><summary>विश्वास-प्रस्तुतिः</summary>

आ द॑दे ।
</details>

<details><summary>Keith</summary>

I grasp thee.
</details>

<details><summary>मूलम्</summary>

आ द॑दे ।
</details>

<details><summary>Keith</summary>

I take thee 
</details>


<div class="js_include" newlevelforh1="3" title="विश्वास-प्रस्तुतिः" unfilled url="/vedAH_yajuH/vAjasaneyam/mAdhyandinam/saMhitA/vishvAsa-prastutiH/22/02_imAmagRbhNan_rashanAmRtasya.md">

<details open><summary>विश्वास-प्रस्तुतिः</summary>

इ॒माम् अ॑गृभ्णन् रश॒नाम् ऋ॒तस्य॒+++(=यज्ञस्य)+++  
पूर्व॒ आयु॑षि+++(षे)+++ वि॒दथे॑षु+++(=यज्ञेषु)+++ क॒व्या+++(=कवयः)+++ ।  
तया॑ दे॒वास् सु॒तम् +++(सोमम्)+++ आ ब॑भूवुर् ,
ऋ॒तस्य॒ साम॑न्थ्+++(म्नि [समाप्तौ])+++ स॒रम्+++(=सरणं)+++ आ॒रप॑न्ती+++(=अभिवदन्ती)+++ ।
</details>


<details><summary>मूलम्</summary>

इ॒माम॑गृभ्णन्रश॒नामृ॒तस्य॒ पूर्व॒ आयु॑षि वि॒दथे॑षु क॒व्या ।  
तया॑ दे॒वास् सु॒तमा ब॑भूवुर् ,
ऋ॒तस्य॒ साम॑न्त्स॒रमा॒रप॑न्ती ।
</details>

<details><summary>पद-पाठः</summary>

इ॒माम् । अ॒गृ॒भ्ण॒न् । र॒श॒नाम् । ऋ॒तस्य॑ । पूर्वे॑ । आयु॑षि । वि॒दथे॑षु । क॒व्या ॥
तया॑ । दे॒वाः । सु॒तम् । एति॑ । ब॒भू॒वुः॒ । ऋ॒तस्य॑ । साम॑न् । स॒रम् । आ॒रप॒न्तीत्या॑-रप॑न्ती ॥ 
</details>

<details><summary>भट्टभास्कर-टीका</summary>

2आदायाभिमन्त्रयते - इमामिति त्रिष्टुभा ॥ 

इयमपि अग्निकाण्डे व्याख्याता ।
ऋतस्य यज्ञस्य रशानां बन्धनीयां पूर्वे कव्याः कवयः । यद्वा - कवनीयेषु स्तोतव्येषु विदथेषु यज्ञेषु आयुरर्थमगृह्णन् गृहीतवन्तः ।

या ऋतस्य यज्ञस्य सामन् साम्नि समाप्तौ सरं सरणं आरपन्ती अभिवदन्ती भवति । रपतिश्शब्दकर्मा । शीघ्रं मया यज्ञं संपादयतेति । तया हि देवास्सुतं सोममाबभूवुः आभिमुख्येन प्राप्नुवन् । तादृशीमिमां गृह्णामीति ॥
</details>

<details><summary>Keith</summary>
This bond of order they grasped  
At their assemblies in ages gone by, the sages;  
Therewith the gods mastered the pressed (juice),  
In the Saman of order declaring the stream.
</details>
</div>

<div class="js_include" newlevelforh1="3" title="विश्वास-प्रस्तुतिः" unfilled url="/vedAH_yajuH/vAjasaneyam/mAdhyandinam/saMhitA/vishvAsa-prastutiH/22/03_abhidhA-asi_bhuvanamasi.md">


## विनियोगः

<details><summary>भास्करोक्त-विनियोगः</summary>

अश्वमभिदधाति।
</details>

<details open><summary>विश्वास-प्रस्तुतिः</summary>

अ॒भि॒धा अ॑सि । +++(यज्ञसाधनत्वेन)+++ भुव॑नम् असि । य॒न्तासि॑ । ध॒र्ताऽसि॑ ।


सो॒॑ऽग्निव्ँ वै॑श्वान॒रँ सप्र॑थसङ्+++(=सविस्तरं)+++ गच्छ॒ स्वाहा॑कृतः । 
</details>

<details><summary>मूलम्</summary>

अ॒भि॒धा अ॑सि । भुव॑नमसि । य॒न्तासि॑ । ध॒र्ताऽसि॑ ।   

सो॑ऽग्निव्ँ वै॑श्वान॒रँ सप्र॑थसङ्गच्छ॒ स्वाहा॑कृतः ।
</details>

<details><summary>पद-पाठः</summary>

अ॒भि॒धा इत्य॑भि-धाः । अ॒सि॒ । भुव॑नम् । अ॒सि॒ । य॒न्ता । अ॒सि॒ । ध॒र्ता । अ॒सि॒ ।   

</details>

<details><summary>भट्टभास्कर-टीका</summary>

3तया अश्वमभिदधाति - अभिधा असीति ॥ अभिपूर्वो दधातिः बन्धने वर्तते, कर्मणि क्विप्, । बन्धनीयस्त्वमसि । अत एव सर्वं भुवनं सर्वं भूतजातं च त्वमसि । यज्ञसाधनत्वेन सर्वेषां धारकत्वात् । यन्ता यमयिता चासि सर्वस्य । अत एव धर्ता धारयिता चासि लोकस्य ।  

स त्वं वैश्वानरं विश्वेषां नराणां स्वामित्वेन संबन्धिनं सप्रथसं प्रथसा विस्तरेण सहितं विश्वव्यापिनं अग्निं गच्छ । 'इयं वा अग्निर्वैश्वानरः' । स्वाहाकृतः स्वाहाकारेण संस्कृतः स्वाहाकारोच्चारणेन संस्कृतः । ब्राह्मणं च 'स्वाहाकृत इत्याह । होम एवास्यैषः ।' इति । स्वाहाशब्दस्योर्यादित्वेन गतित्वात् 'गतिरनन्तरः' इति गतेः प्रकृतिस्वरत्वम् । निपाता आद्युदात्ताः ।
</details>


<details><summary>Keith</summary>

Thou art surrounding; thou art the world; thou art the restrainer; thou art the supporter.

Do thou go, with the cry of 'Hail!' to Agni Vaiçvanara, the extending.  
</details>

</div>


<details open><summary>विश्वास-प्रस्तुतिः</summary>
 
पृ॒थि॒व्याय्ँ य॒न्ता राड्+++(=दीप्यमानः)+++ य॒न्ताऽसि॒  
यम॑नो+++(=यमसाधनभूतः)+++, ध॒र्तासि॑ ध॒रुणः॑ ॥
</details>

<details><summary>मूलम्</summary>

पृ॒थि॒व्याय्ँ य॒न्ता राड्य॒न्ताऽसि॒ यम॑नो, ध॒र्तासि॑ ध॒रुणः॑ ॥
</details>

<details><summary>पद-पाठः</summary>

पृ॒थि॒व्याम् । य॒न्ता । राट् । य॒न्ता । अ॒सि॒ । यम॑नः । ध॒र्ता । अ॒सि॒ । ध॒रुणः॑ ।
</details>

<details><summary>भट्टभास्कर-टीका</summary>

किञ्च - त्वमेव हि यन्ता नियन्ता मनुष्यादीनाम् । राट् दीप्यमानश्च पृथिव्यां अस्यामसि । अथ द्वितीयस्यामपि पृथिव्यां अन्तरिक्षे यन्ता नियन्ता ग्रहनक्षत्रादीनां च त्वमेवासि । यमनः यमसाधनभूतश्चासि । अथ तृतीयस्यामपि पृथिव्यां दिवि धर्ता धारयिता देवानां त्वमेवासि । धरुणो धारणशीलश्च त्वमेवासि । औणादिक उनप्रत्ययः । पृथिवीशब्दस्त्रिष्वपि लोकेषु वर्तते यथा - 'यो द्वितीयस्यां तृतीयस्यां पृथिव्याम्' इति ॥
</details>

<details><summary>Keith</summary>

Thou art the restrainer, the ruler on earth;  
thou art the restrainer who dost restrain; thou art the supporter who dost support.
</details>


## विनियोगः
<details><summary>भास्करोक्त-विनियोगः</summary>

अथैनम् अभिप्रोक्षणेन प्रोक्षति।
</details>


<details open><summary>विश्वास-प्रस्तुतिः</summary>

कृ॒ष्यै त्वा॒ +++(प्रोक्षामि)+++, क्षेमा॑य त्वा +++(प्रोक्षामि)+++, र॒य्यै त्वा॒ +++(प्रोक्षामि)+++, पोषा॑य त्वा +++(प्रोक्षामि)+++,  
पृथि॒व्यै त्वा॒  +++(प्रोक्षामि)+++, ऽन्तरि॑क्षाय त्वा +++(प्रोक्षामि)+++,  
दि॒वे त्वा॑ +++(प्रोक्षामि)+++, स॒ते त्वा +++(प्रोक्षामि)+++, ऽस॑ते त्वा॒ +++(प्रोक्षामि)+++,  
ऽद्भ्यस् त्वौष॑धीभ्यस् त्वा॒ +++(प्रोक्षामि)+++, विश्वे॑भ्यस् त्वा भू॒तेभ्यः॑ +++(प्रोक्षामि)+++॥ [40]  
</details>

<details><summary>मूलम् </summary>

कृ॒ष्यै त्वा॒ क्षेमा॑य त्वा र॒य्यै त्वा॒ पोषा॑य त्वा पृथि॒व्यै त्वा॒न्तरि॑क्षाय त्वा दि॒वे त्वा॑ स॒ते त्वास॑ते त्वा॒द्भ्यस् त्वौष॑धीभ्यस् त्वा॒ विश्वे॑भ्यस्त्वा भू॒तेभ्यः॑ ॥ [40]  
</details>


<details><summary>पद-पाठः</summary>


कृ॒ष्यै । त्वा॒ । क्षेमा॑य । त्वा॒ । र॒य्यै । त्वा॒ । पोषा॑य । त्वा॒ । पृ॒थि॒व्यै । त्वा॒ । अ॒न्तरि॑क्षाय । त्वा॒ । दि॒वे । त्वा॒ । 
स॒ते । त्वा॒ । अस॑ते । त्वा॒ । अ॒द्भ्य इत्य॑त्-भ्यः । त्वा॒ । ओष॑धीभ्य॒ इत्योष॑धि-भ्यः॒ । त्वा॒ । विश्वे॑भ्यः । त्वा॒ । भू॒तेभ्यः॑ ॥ [40]
</details>

<details><summary>भट्टभास्कर-टीका</summary>

4अथैनमभिप्रोक्षणेन प्रोक्षति - कृष्यै त्वेत्यादि ॥ कृष्याद्यर्थं त्वां प्रोक्षामीति । 'उदात्तयणः' इति विभक्तेरुदात्तत्वम्, 'ऊडिदम्' इति दिवः, अद्भ्यश्च । 'शतुरनुमः' इति सतः । 'ओषधेश्च विभक्तावप्रथमायाम्' इति ओषधिशब्दस्य संहितायां दीर्घत्वम् ॥

इति सप्तमे प्रथमे एकादशोनुवाकः ॥  
</details>


<details><summary>Keith</summary>

For ploughing thee! For comfort thee! For wealth thee! For increase thee!  
For earth thee! For the atmosphere thee! For sky thee!  
For being thee! For not being thee!  
For the waters thee! For the plants thee!  
For all creatures thee!

</details>
</div>