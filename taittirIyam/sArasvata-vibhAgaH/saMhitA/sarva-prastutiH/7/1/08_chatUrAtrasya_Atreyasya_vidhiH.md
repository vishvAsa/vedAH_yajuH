+++
title = "०८ चतूरात्रस्य आत्रेयस्य विधिः"

+++


<details><summary>विस्तारः (द्रष्टुं नोद्यम्)</summary>

विश्वेदेवा ऋषयः
</details>

<details open><summary>विश्वास-प्रस्तुतिः</summary>

+++(चत्वारश्चतूरात्रा भवन्ति आत्रेयजामदग्न्यवसिष्ठसंसर्प विश्वामित्रसंजयाख्याः ।)+++
</details>



## फलकीर्तनम्

<details><summary>भास्करोक्त-विनियोगः</summary>

1अथ चत्वारश्चतूरात्रा भवन्ति आत्रेयजामदग्न्यवसिष्ठसंसर्प विश्वामित्रसंजयाख्याः । तत्रात्रेयाश्च षष्ठोमाचतुरा[ ...याश्चतुर्वीरषोडशिमच्चतु- र्था]दिनामानः चत्वारश्चतूरात्राः । जामदग्न्यादीनां त्रयाणां चैक इति । तत्रात्रेयचतूरात्रेषु चतुर्षु प्रथमम् चतुर्वीराख्यं चतूरात्रं विधातुमाह - अत्रिरददादित्यादि ॥  
</details>


<details open><summary>विश्वास-प्रस्तुतिः</summary>

अत्रि॑र् अददा॒द् और्वा॑य +++(स्वीयाम्)+++ प्र॒जाम् पु॒त्रका॑माय ।

</details>



<details><summary>मूलम्</summary>

अत्रि॑र् अददा॒द् और्वा॑य प्र॒जाम् पु॒त्रका॑माय ।
</details>

<details><summary>पद-पाठः</summary>

अत्रिः॑ । अ॒द॒दा॒त् । और्वा॑य । प्र॒जामिति॑ प्र-जाम् । पु॒त्रका॑मा॒येति॑ पु॒त्र-का॒मा॒य॒ ।   
</details>

<details><summary>भट्टभास्कर-टीका</summary>

ऊर्वपुत्रः और्वः । 'अनृष्यानन्तर्ये' इति विदादित्वादञ् । तस्मै और्वाय पुत्रकामायात्मीयां प्रजामपत्यत्वेनाददात् । पुत्रं कामयत इति 'शीलिकामि' इत्यादिना णः, पूर्वपदप्रकृतिस्वरत्वं च ।
</details>


<details><summary>Keith</summary>

Atri gave offspring to Aurva who was desirous of children.  
</details>



<details open><summary>विश्वास-प्रस्तुतिः</summary>

स +++(अत्रिः प्रजया)+++ रि॑रिचा॒नो॑+++(=रिच्यमानः)+++ ऽमन्यत , "निर्वी॑र्यश् शिथि॒लो या॒तया॑मा" ।  
</details>


<details><summary>मूलम्</summary>

स रि॑रिचा॒नो॑ऽमन्यत ,
"निर्वी॑र्यश् शिथि॒लो या॒तया॑मा" ।
</details>

<details><summary>पद-पाठः</summary>

सः । रि॒रि॒चा॒नः । अ॒म॒न्य॒त॒ । निर्वी॑र्य॒ इति॒ निः-वी॒र्यः॒ । शि॒थि॒लः । या॒तया॒मेति॑ या॒त-या॒मा॒ ।     
</details>

<details><summary>भट्टभास्कर-टीका</summary>

अथ स रिरिचानः रिच्यमानः प्रजारहितः इत्थममन्यत - निर्वीर्यः प्रजोत्पादनसामर्थ्यरहितोस्मि, शिथिलः कार्याक्षमः यातयामा गतसारश्चास्मि ॥
</details>

<details><summary>Keith</summary>

She+++(Gender??)+++ deemed herself empty, without strength, weak, worn out.  
</details>

<details><summary>प्रदीपसिंहः</summary>

अत्र सः इति पुंलिङ्गप्रयोगः वर्तते । तेन   She+++(Gender??)+++ इति अनुवाद न समीचीन इति भाति
</details>


<details open><summary>विश्वास-प्रस्तुतिः</summary>

स ए॒तञ् च॑तूरा॒त्रम् अ॑पश्यत् । तमाह॑र॒त् । तेना॑यजत ।  

</details>

details><summary>मूलम्</summary>

स ए॒तञ् च॑तूरा॒त्रम् अ॑पश्यत् ।
</details>

<details><summary>पद-पाठः</summary>

सः । ए॒तम् । च॒तू॒रा॒त्रमिति॑ चतुः-रा॒त्रम् । अ॒प॒श्य॒त् ।     
</details>

<details><summary>भट्टभास्कर-टीका</summary>

2स एतं चतूरात्रमित्यादि ॥ गतम् ।
</details>


<details><summary>मूलम्</summary>

तमाह॑र॒त् । तेना॑यजत ।
</details>

<details><summary>पद-पाठः</summary>

तम् । एति॑ । अ॒ह॒र॒त् ।   
तेन॑ । अ॒य॒ज॒त॒ ।  
</details>

<details><summary>भट्टभास्कर-टीका</summary>

आहरत् आहरत । तेनायजत तेन कर्मणा देवानपूजयत् ।
</details>


<details><summary>Keith</summary>

He saw the four night rite; he grasped it, and sacrificed with it.  
</details>


<details open><summary>विश्वास-प्रस्तुतिः</summary>

ततो॒ वै तस्य॑ च॒त्वारो॑ वी॒रा आऽजा॑यन्त॒ , सुहो॑ता॒ सू॑द्गाता॒ स्व॑ध्वर्यु॒स् सुस॑भेयः ।  

+++(सुहो॑ता॒ इत्यादौ तत्पुर्षेष्व् अव्ययपूर्वपदप्रकृतिस्वरः। स्व॑ध्वर्यु॒र् इत्यत्र `उदात्तस्वरितयोर्यणः` इति स्वरितः।)+++  
</details>


<details><summary>मूलम्</summary>

ततो॒ वै तस्य॑ च॒त्वारो॑ वी॒रा आऽजा॑यन्त॒ ,
</details>

<details><summary>पद-पाठः</summary>

ततः॑ । वै । तस्य॑ । च॒त्वारः॑ । वी॒राः । एति॑ । अ॒जा॒य॒न्त॒ । 
</details>

<details><summary>भट्टभास्कर-टीका</summary>

ततस्तस्यात्रेः चत्वारो वीरा आजायन्त, आङाभिमुख्ये मर्यादायां वा ।
</details>

<details><summary>मूलम्</summary>

सुहो॑ता॒ सू॑द्गाता॒ स्व॑ध्वर्यु॒स् सुस॑भेयः ।
</details>

<details><summary>पद-पाठः</summary>

सुहो॒तेति॒ सु-हो॒ता॒ । सू॑द्गा॒तेति॒ सु-उ॒द्गा॒ता॒ । स्व॑ध्वर्यु॒रिति॒ सु-अ॒ध्व॒र्युः॒ । सुस॑भेय॒ इति॒ सु-स॒भे॒यः॒ ।   
</details>

<details><summary>भट्टभास्कर-टीका</summary>

सुहोता सूद्गाता स्वध्वर्युः सुसभेयः । शोभनत्वं च होत्रादीनां आत्मीयसमस्तवेदव्याख्यानकुशलत्वम् । सभायां साधुस्सभेयः, 'छन्दसि' इति डः । सर्वयज्ञप्रयोगवित् सुसभेयस्सदस्य इत्येते । सर्वत्राव्ययपूर्वपदप्रकृतिस्वरत्वम् । द्वितीये 'स्वरितो वा नुदात्ते पदादौ' इत्येकादेशस्स्वर्यते, तृतीये 'उदात्तस्वरितयोर्यणः' इत्यादिना ।
</details>


<details><summary>Keith</summary>

Then indeed were four sons born for him, a good Hotr, a good Udgatr, a good Adhvaryu, a good councillor.  
</details>


<details open><summary>विश्वास-प्रस्तुतिः</summary>

य ए॒वव्ँ वि॒द्वाँश् च॑तूरा॒त्रेण॒ यज॑त॒ , आस्य॑ च॒त्वारो॑ वी॒रा जा॑यन्ते॒ , सुहो॑ता॒ सू॑द्गाता॒ स्व॑ध्वर्यु॒स् सुस॑भेयः । 
</details>


<details><summary>मूलम्</summary>

य ए॒वव्ँ वि॒द्वाँश्च॑तूरा॒त्रेण॒ यज॑त॒ ,
आस्य॑ च॒त्वारो॑ वी॒रा जा॑यन्ते॒ , सुहो॑ता॒ सू॑द्गाता॒ स्व॑ध्वर्यु॒स् सुस॑भेयः ।
</details>

<details><summary>पद-पाठः</summary>

यः । ए॒वम् । वि॒द्वान् । च॒तू॒रा॒त्रेणेति॑ चतुः-रा॒त्रेण॑ । यज॑ते । एति॑ । अ॒स्य॒ । च॒त्वारः॑ । वी॒राः । जा॒य॒न्ते॒ । सुहो॒तेति॒ सु-हो॒ता॒ । सू॑द्गा॒तेति॒ सु-उ॒द्गा॒ता॒ । स्व॑ध्वर्यु॒रिति॒ सु-अ॒ध्व॒र्युः॒ । सुस॑भेय॒ इति॒ सु-स॒भे॒यः॒ ।     
</details>

<details><summary>भट्टभास्कर-टीका</summary>

य एवमित्वादि । गतम् ॥
</details>


<details><summary>Keith</summary>

He, who knowing thus offers the four-night rite, has four sons born for him, a good Hotr, a good Udgatr, a good Adhvaryu, a good councillor.
</details>


## विधानम्



<details open><summary>विश्वास-प्रस्तुतिः</summary>

ये +++(पवमानाबहिष्पवमानादयो)+++ च॑तुर्विँ॒शाᳶ पव॑माना - ब्रह्मवर्च॒सन् तत् +++(गायत्रसामान्यात् - चतुर्विंशत्यक्षरा गायत्री)+++ ।  
य उ॒द्यन्त॒स् स्तोमा॒श् +++(उत्तरोत्तरमहीयांसः यथा - त्रिवृत्प्रथममहः, पञ्चदशो द्वितीयः, सप्तदशस्तृतीयः, एकविंशश्चतुर्थ इति)+++ - श्रीस् सा ।  
</details>

<details open><summary>विश्वास-प्रस्तुतिः</summary>

+++(आत्रेयः = ((त्रिवृत् प्रातः- ९, मधाह्ने १५, सायं १७), (१५, १७, २१), (१७, २१, २७), (२१, २७, ३३))। त्रिवृत्प्रथमस्याह्नः प्रातस्सवनम्, पञ्चदशं माध्यन्दिनं सवनम्, सप्तदशं तृतीयं सवनम्। अथ द्वितीयस्याह्नः पञ्चदशं प्रातस्सवनं, सप्तदशं माध्यन्दिनं सवनम्, एकविंशं तृतीयसवनम् । अथ तृतीयस्याह्नस्सप्तदशं प्रातस्सवनम्, एकविंशं माध्यन्दिनं सवनं, त्रिणवं तृतीयसवनम् । चतुर्थस्याह्नः एकविंशं प्रातस्सवनम्, त्रिणव माध्यन्दिनं' सवनम्, त्रयस्त्रिंशं तृतीयसवनम्।)+++
</details>



<details><summary>मूलम्</summary>

ये च॑तुर्विँ॒शाᳶ पव॑माना ब्रह्मवर्च॒सन् तत् । [33]
</details>


<details><summary>पद-पाठः</summary>

ये । च॒तु॒र्विँ॒शा इति॑ चतुः-विँ॒शाः । पव॑मानाः । ब्र॒ह्म॒व॒र्च॒समिति॑ ब्रह्म-व॒र्च॒सम् । तत् । [33]
 
</details>

<details><summary>भट्टभास्कर-टीका</summary>

3ये चतुर्विंशा इत्यादि ॥ चतुर्विंशस्तोत्रियास्त्रयोपि पवमानाबहिष्पवमानादयो भवन्ति ब्रह्मवर्चसं तत् गायत्रसामान्यात् । चतुर्विंशस्य 'चतुर्विंशत्यक्षरा गायत्री' इति कृत्वा, तद्धेतुत्वात्ताच्छब्द्यम् ।
</details>

<details><summary>मूलम्</summary>

य उ॒द्यन्त॒स् स्तोमा॒श् श्रीस् सा ।
</details>

<details><summary>पद-पाठः</summary>

ये । उ॒द्यन्त॒ इत्यु॑त्-यन्तः॑ । स्तोमाः॑ । श्रीः । सा । 
</details>

<details><summary>भट्टभास्कर-टीका</summary>

य उद्यन्तस्स्तोमा भवन्ति उत्तरोत्तरमहीयांसः यथा - त्रिवृत्प्रथममहः, पञ्चदशो द्वितीयः, सप्तदशस्तृतीयः, एकविंशश्चतुर्थ इति सा स्वयं श्रीः । पूर्ववत्ताच्छब्द्यम् । त्रिवृत्प्रथमस्याह्नः प्रातस्सवनम्, पञ्चदशं माध्यन्दिनं सवनम्, सप्तदशं तृतीयं सवनम्, अथ द्वितीयस्याह्नः पञ्चदशं प्रातस्सवनं, सप्तदशं माध्यन्दिनं सवनम् । एकविंशं तृतीयसवनम् । अथ तृतीयस्याह्नस्सप्तदशं प्रातस्सवनम्, एकविंशं माध्यन्दिनं सवनं, त्रिणवं तृतीयसवनम् । चतुर्थस्याह्नः एकविंशं प्रातस्सवनम्, त्रिणव माध्यन्दिनं' सवनम्, त्रयस्त्रिंशं तृतीयसवनम्, एवमुद्यन्तस्स्तोमाः श्रीरिति ॥
</details>


<details><summary>Keith</summary>

The Pavamana (Stomas) which are twenty-fourfold are splendour [1];  
the increasing Stomas are prosperity.
</details>



## फलकीर्तनम्



<details open><summary>विश्वास-प्रस्तुतिः</summary>

अत्रिँ॑ श्र॒द्धा-दे॑वय्ँ॒ यज॑मानञ् च॒त्वारि॑ वी॒र्या॑णि॒ नोपा॑नम॒न् - तेज॑ इन्द्रि॒यम् ब्र॑ह्मवर्च॒सम् अ॒न्नाद्य॑म् ।  

</details>

<details><summary>मूलम्</summary>

अत्रिँ॑ श्र॒द्धादे॑वय्ँ॒ यज॑मानञ् च॒त्वारि॑ वी॒र्या॑णि॒ नोपा॑नमन् -
तेज॑ इन्द्रि॒यम् ब्र॑ह्मवर्च॒सम् अ॒न्नाद्य॑म् ।  
</details>

<details><summary>पद-पाठः</summary>

अत्रि॑म् । श्र॒द्धादे॑व॒मिति॑ श्र॒द्धा-दे॒व॒म् । यज॑मानम् । च॒त्वारि॑ । वी॒र्या॑णि । न । उपेति॑ । अ॒न॒म॒न् । तेजः॑ । इ॒न्द्रि॒यम् । ब्र॒ह्म॒व॒र्च॒समिति॑ ब्रह्म-व॒र्च॒सम् । अ॒न्नाद्य॒मित्य॑न्न-अद्य॑म् ।     
</details>

<details><summary>भट्टभास्कर-टीका</summary>

4अत्रिमित्यादि ॥ श्रद्धादेवं श्रद्धाप्रधानं वीर्याणि वीर्यहेतुभूतानि तेजः प्रभृतीनि नोपानमन् नोपागच्छत् ।
</details>


<details><summary>Keith</summary>

Atri who had faith as his deity and offered sacrifices was not visited by the four strengths, brilliance, power, splendour, food.  
</details>

<details open><summary>विश्वास-प्रस्तुतिः</summary>

स ए॒ताँश् च॒तुर॒श् +++(प्रातस्सवनभेदेन)+++ चतु॑ष्टोमा॒न्थ् +++(चतूरात्रान्)+++ सोमा॑न् अपश्यत् ।  

तान् आह॑रत् । 
तैर् अ॑यजत ।  
</details>


<details><summary>मूलम्</summary>

स ए॒ताँश्च॒तुर॒श् चतु॑ष्टोमा॒न्त्सोमा॑न् अपश्यत् ।  
तानाह॑रत् ।  
तैर॑यजत ।  
</details>

<details><summary>पद-पाठः</summary>

सः । ए॒तान् । च॒तुरः॑ । चतु॑ष्टोमा॒निति॒ चतुः॑-स्तो॒मा॒न् । सोमान्॑ । अ॒प॒श्य॒त् ।     
तान् । एति॑ । अ॒ह॒र॒त् ।   
तैः । अ॒य॒ज॒त॒ ।   

</details>

<details><summary>भट्टभास्कर-टीका</summary>

सोत्रिः एतान् चतुरश्चतुष्टोमान् त्रिवृदादिस्तोमकान् स्तोमान् चतूरात्रानपश्यत्, तानाहरत् तैश्चायजत ।
</details>


<details><summary>Keith</summary>

He saw these four Soma libations with the four Stomas; he grasped them and sacrificed with them.  
</details>


<details open><summary>विश्वास-प्रस्तुतिः</summary>

तेज॑ ए॒व प्र॑थ॒मेनावा॑रुन्द्ध, इ॒न्द्रि॒यन् द्वि॒तीये॑न , ब्रह्मवर्च॒सन् तृ॒तीये॑न अ॒न्नाद्य॑ञ् चतु॒र्थेन॑ ।
</details>

<details><summary>मूलम्</summary>

तेज॑ ए॒व प्र॑थ॒मेनावा॑रुन्द्ध, इ॒न्द्रि॒यन् द्वि॒तीये॑न , ब्रह्मवर्च॒सन् तृ॒तीये॑न अ॒न्नाद्य॑ञ् चतु॒र्थेन॑ ।
</details>

<details><summary>पद-पाठः</summary>

तेजः॑ । ए॒व । प्र॒थ॒मेन॑ । अवेति॑ । अ॒रु॒न्द्ध॒ । इ॒न्द्रि॒यम् । द्वि॒तीये॑न । ब्र॒ह्म॒व॒र्च॒समिति॑ ब्रह्म-व॒र्च॒सम् । तृ॒तीये॑न । अ॒न्नाद्य॒मित्य॑न्न-अद्य॑म् । च॒तु॒र्थेन॑ ।   
</details>

<details><summary>भट्टभास्कर-टीका</summary>

तत्र प्रथमेन चतूरात्रेण तेजोवरुन्धे, इन्द्रियादीनि च द्वितीयादिभिश्चतूरात्रैः ॥
</details>

<details><summary>Keith</summary>

He won brilliance with the first, power with the second, splendour with the third, food with the fourth.  
</details>


<details open><summary>विश्वास-प्रस्तुतिः</summary>


य ए॒वव्ँ वि॒द्वाँश्च॒तुर॒श् चतु॑ष्टोमा॒न्त् सोमा॑न् आ॒हर॑ति॒ ,
तैर्यज॑ते॒ ,  
तेज॑ ए॒व प्र॑थ॒मेनाव॑ रुन्द्ध ,+ इन्द्रि॒यन् द्वि॒तीये॑न , ब्रह्मवर्च॒सन् तृ॒तीये॑ना॒न्नाद्य॑ञ् चतु॒र्थेन॑ ।  

यामे॒वात्रि॒र् ऋद्धि॒म् आर्ध्नो॒त् तामे॒व यज॑मान ऋध्नोति ॥ [34]
</details>

<details><summary>मूलम्</summary>

य ए॒वव्ँ वि॒द्वाँश्च॒तुर॒श् चतु॑ष्टोमा॒न्त्सोमा॑न् आ॒हर॑ति॒ ,
तैर्यज॑ते॒ ,  
तेज॑ ए॒व प्र॑थ॒मेनाव॑ रुन्द्ध ,+ इन्द्रि॒यन् द्वि॒तीये॑न , ब्रह्मवर्च॒सन् तृ॒तीये॑ना॒न्नाद्य॑ञ् चतु॒र्थेन॑ ।  

यामे॒वात्रि॒र् ऋद्धि॒म् आर्ध्नो॒त् तामे॒व यज॑मान ऋध्नोति ॥ [34]
</details>

<details><summary>पद-पाठः</summary>

 
यः । ए॒वम् । वि॒द्वान् । च॒तुरः॑ । चतु॑ष्टोमा॒निति॒ चतुः॑-स्तो॒मा॒न् । सोमान्॑ । आ॒हर॒तीत्या॑-हर॑ति ।  
तैः । यज॑ते ।  
तेजः॑ । ए॒व । प्र॒थ॒मेन॑ । अवेति॑ । रु॒न्द्धे॒ ।  

इ॒न्द्रि॒यम् । द्वि॒तीये॑न । ब्र॒ह्म॒व॒र्च॒समिति॑ ब्रह्म-व॒र्च॒सम् । तृ॒तीये॑न । अ॒न्नाद्य॒मित्य॑न्न-अद्य॑म् । च॒तु॒र्थेन॑ ।   

याम् । ए॒व । अत्रिः॑ । ऋद्धि॑म् । आर्ध्नो॑त् । ताम् । ए॒व । यज॑मानः । ऋ॒ध्नो॒ति॒ ॥ [34]
</details>


<details><summary>भट्टभास्कर-टीका</summary>

5य एवं विद्वानित्यादि ॥  
ननु 'यामेवात्रिर् ऋद्धिमार्ध्रोत्' इति किमुच्यते, 'तेज एव प्रथमेन' इत्यादिना गतार्थत्वात् । नैवम्, न तेजः प्रभृत्युपसंग्रहार्थमिदं भवति, अपि तु यामन्यामप्यत्रिः ऋद्धिमार्ध्नोत्, तामपीति प्रतिपादयितुम् । तेन 'तस्य चत्वारो वीरा आऽजायन्त' इत्येतदपि संगृहीतं भवति ।  


ऋद्धिमार्ध्नोदिति गोपोषं पुष्णातीतिवद्द्रष्टव्यम् ॥

इति सप्तमे प्रथमे अष्टमोनुवाकः ॥  
</details>


<details><summary>Keith</summary>

He, who knowing thus, grasps the four Soma libations with the four Stomas and sacrifices with them, wins brilliance with the first, power with the second, splendour with the third, food with the fourth.  
With the success which Atri had, the sacrificer prospers.
</details>
