<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>यजुर्वेदे विश्वासटिप्पन्यः  | ०६</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.143.0">
    
    
      <META NAME="ROBOTS" CONTENT="INDEX, FOLLOW">
    

    <link href="/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/" rel="alternate" type="application/rss+xml" title="यजुर्वेदे विश्वासटिप्पन्यः" />
    <link href="/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/" rel="feed" type="application/rss+xml" title="यजुर्वेदे विश्वासटिप्पन्यः" />

    <meta property="og:url" content="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/">
  <meta property="og:site_name" content="यजुर्वेदे विश्वासटिप्पन्यः">
  <meta property="og:title" content="०६">
  <meta property="og:description" content="मूलम् (संयुक्तम्) अदि॑तिᳶ पु॒त्रका॑मा सा॒ध्येभ्यो॑ दे॒वेभ्यो॑ ब्रह्मौद॒नम॑पच॒त्तस्या॑ उ॒च्छेष॑णमददु॒स्तत्प्राश्ञा॒त्सा रेतो॑ऽधत्त॒ तस्यै॑ च॒त्वार॑ आदि॒त्या अ॑जायन्त॒ सा द्वि॒तीय॑मपच॒त्साम॑न्यतो॒च्छेष॑णान्म इ॒मे॑ऽज्ञत॒ यदग्रे॑ प्राशि॒ष्यामी॒तो मे॒ वसी॑याँसो जनिष्यन्त॒ इति॒ साऽग्रे॒ प्राश्ञा॒त्सा रेतो॑ऽधत्त॒ तस्यै॒ व्यृ॑द्धमा॒ण्डम॑जायत॒ सादि॒त्येभ्य॑ ए॒व [18]
तृ॒तीय॑मपच॒द्भोगा॑य म इ॒दँ श्रा॒न्तम॒स्त्विति॒
विश्वास-प्रस्तुतिः अदि॑तिᳶ पु॒त्रका॑मा सा॒ध्येभ्यो॑ दे॒वेभ्यो॑ ब्रह्मौद॒नम् अ॑पचत् ।
तस्या॑ उ॒च्छेष॑णमददुः ।
तत् प्राश्ञा॒त् सा रेतो॑ ऽधत्त ।
तस्यै॑ च॒त्वार॑ आदि॒त्या अ॑जायन्त ।
सा द्वि॒तीय॑मपचत् । साम॑न्यत - “उ॒च्छेष॑णान् म इ॒मे॑ऽज्ञत॒ यदग्रे॑ प्राशि॒ष्यामी॒तो मे॒ वसी॑याँसो जनिष्यन्त॒” इति॑ ।
साऽग्रे॒ प्राश्ना॑त् ।
सा रेतो॑ऽधत्त ।
तस्यै॒ व्यृ॑द्धमा॒ण्डम॑जायत ।
साऽऽदि॒त्येभ्य॑ ए॒व तृ॒तीय॑मपचत् ।[18]
भोगा॑य म इ॒दँ श्रा॒न्तम॒स्त्व् इति॑ ।">
  <meta property="og:locale" content="en_us">
  <meta property="og:type" content="article">
    <meta property="article:section" content="taittiriyam">

  <meta itemprop="name" content="०६">
  <meta itemprop="description" content="मूलम् (संयुक्तम्) अदि॑तिᳶ पु॒त्रका॑मा सा॒ध्येभ्यो॑ दे॒वेभ्यो॑ ब्रह्मौद॒नम॑पच॒त्तस्या॑ उ॒च्छेष॑णमददु॒स्तत्प्राश्ञा॒त्सा रेतो॑ऽधत्त॒ तस्यै॑ च॒त्वार॑ आदि॒त्या अ॑जायन्त॒ सा द्वि॒तीय॑मपच॒त्साम॑न्यतो॒च्छेष॑णान्म इ॒मे॑ऽज्ञत॒ यदग्रे॑ प्राशि॒ष्यामी॒तो मे॒ वसी॑याँसो जनिष्यन्त॒ इति॒ साऽग्रे॒ प्राश्ञा॒त्सा रेतो॑ऽधत्त॒ तस्यै॒ व्यृ॑द्धमा॒ण्डम॑जायत॒ सादि॒त्येभ्य॑ ए॒व [18]
तृ॒तीय॑मपच॒द्भोगा॑य म इ॒दँ श्रा॒न्तम॒स्त्विति॒
विश्वास-प्रस्तुतिः अदि॑तिᳶ पु॒त्रका॑मा सा॒ध्येभ्यो॑ दे॒वेभ्यो॑ ब्रह्मौद॒नम् अ॑पचत् ।
तस्या॑ उ॒च्छेष॑णमददुः ।
तत् प्राश्ञा॒त् सा रेतो॑ ऽधत्त ।
तस्यै॑ च॒त्वार॑ आदि॒त्या अ॑जायन्त ।
सा द्वि॒तीय॑मपचत् । साम॑न्यत - “उ॒च्छेष॑णान् म इ॒मे॑ऽज्ञत॒ यदग्रे॑ प्राशि॒ष्यामी॒तो मे॒ वसी॑याँसो जनिष्यन्त॒” इति॑ ।
साऽग्रे॒ प्राश्ना॑त् ।
सा रेतो॑ऽधत्त ।
तस्यै॒ व्यृ॑द्धमा॒ण्डम॑जायत ।
साऽऽदि॒त्येभ्य॑ ए॒व तृ॒तीय॑मपचत् ।[18]
भोगा॑य म इ॒दँ श्रा॒न्तम॒स्त्व् इति॑ ।">
  <meta itemprop="wordCount" content="1726">
  <meta name="twitter:card" content="summary">
  <meta name="twitter:title" content="०६">
  <meta name="twitter:description" content="मूलम् (संयुक्तम्) अदि॑तिᳶ पु॒त्रका॑मा सा॒ध्येभ्यो॑ दे॒वेभ्यो॑ ब्रह्मौद॒नम॑पच॒त्तस्या॑ उ॒च्छेष॑णमददु॒स्तत्प्राश्ञा॒त्सा रेतो॑ऽधत्त॒ तस्यै॑ च॒त्वार॑ आदि॒त्या अ॑जायन्त॒ सा द्वि॒तीय॑मपच॒त्साम॑न्यतो॒च्छेष॑णान्म इ॒मे॑ऽज्ञत॒ यदग्रे॑ प्राशि॒ष्यामी॒तो मे॒ वसी॑याँसो जनिष्यन्त॒ इति॒ साऽग्रे॒ प्राश्ञा॒त्सा रेतो॑ऽधत्त॒ तस्यै॒ व्यृ॑द्धमा॒ण्डम॑जायत॒ सादि॒त्येभ्य॑ ए॒व [18]
तृ॒तीय॑मपच॒द्भोगा॑य म इ॒दँ श्रा॒न्तम॒स्त्विति॒
विश्वास-प्रस्तुतिः अदि॑तिᳶ पु॒त्रका॑मा सा॒ध्येभ्यो॑ दे॒वेभ्यो॑ ब्रह्मौद॒नम् अ॑पचत् ।
तस्या॑ उ॒च्छेष॑णमददुः ।
तत् प्राश्ञा॒त् सा रेतो॑ ऽधत्त ।
तस्यै॑ च॒त्वार॑ आदि॒त्या अ॑जायन्त ।
सा द्वि॒तीय॑मपचत् । साम॑न्यत - “उ॒च्छेष॑णान् म इ॒मे॑ऽज्ञत॒ यदग्रे॑ प्राशि॒ष्यामी॒तो मे॒ वसी॑याँसो जनिष्यन्त॒” इति॑ ।
साऽग्रे॒ प्राश्ना॑त् ।
सा रेतो॑ऽधत्त ।
तस्यै॒ व्यृ॑द्धमा॒ण्डम॑जायत ।
साऽऽदि॒त्येभ्य॑ ए॒व तृ॒तीय॑मपचत् ।[18]
भोगा॑य म इ॒दँ श्रा॒न्तम॒स्त्व् इति॑ ।">
<script type="text/javascript">
    
    let baseURL = "https:\/\/vishvAsa.github.io\/vedAH_yajuH\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022build_img\u0022:\u0022https:\/\/github.com\/vishvAsa\/vedAH_yajuH\/actions\/workflows\/build.yml\/badge.svg\u0022,\u0022build_url\u0022:\u0022https:\/\/github.com\/vishvAsa\/vedAH_yajuH\/actions\/workflows\/build.yml\u0022,\u0022contactlink\u0022:\u0022https:\/\/github.com\/vishvAsa\/vedAH_yajuH\/issues\/new\u0022,\u0022env\u0022:\u0022production\u0022,\u0022githubeditmepathbase\u0022:\u0022https:\/\/github.com\/vishvAsa\/vedAH_yajuH\/edit\/content\/\u0022}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/devaH\/\u0022},{\u0022title\u0022:\u0022आगमः\u0022,\u0022url\u0022:\u0022..\/AgamaH\/\u0022},{\u0022title\u0022:\u0022आगमः शैवः\u0022,\u0022url\u0022:\u0022..\/AgamaH_shaivaH\/\u0022},{\u0022title\u0022:\u0022आगमः वैष्णवः\u0022,\u0022url\u0022:\u0022..\/AgamaH_vaiShNavaH\/\u0022},{\u0022title\u0022:\u0022रामानुजीयम्\u0022,\u0022url\u0022:\u0022..\/rAmAnujIyam\/\u0022},{\u0022title\u0022:\u0022माध्वम्\u0022,\u0022url\u0022:\u0022..\/mAdhvam\/\u0022},{\u0022title\u0022:\u0022आगमः ब्राह्मः\u0022,\u0022url\u0022:\u0022..\/AgamaH_brAhmaH\/\u0022},{\u0022title\u0022:\u0022कल्पान्तरम्\u0022,\u0022url\u0022:\u0022..\/kalpAntaram\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022वेदाः - ऋक्\u0022,\u0022url\u0022:\u0022..\/vedAH_Rk\/\u0022},{\u0022title\u0022:\u0022वेदाः - यजुः\u0022,\u0022url\u0022:\u0022..\/vedAH_yajuH\/\u0022},{\u0022title\u0022:\u0022वेदाः - साम\u0022,\u0022url\u0022:\u0022..\/vedAH_sAma\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022पुराणम् वैष्णवम्\u0022,\u0022url\u0022:\u0022..\/purANam_vaiShNavam\/\u0022},{\u0022title\u0022:\u0022महाभारतम्\u0022,\u0022url\u0022:\u0022..\/mahAbhAratam\/\u0022},{\u0022title\u0022:\u0022रामायणम्\u0022,\u0022url\u0022:\u0022..\/rAmAyaNam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvyam\/\u0022},{\u0022title\u0022:\u0022ಕನ್ನಡ\u0022,\u0022url\u0022:\u0022..\/kannaDa\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022},{\u0022title\u0022:\u0022English Lit\u0022,\u0022url\u0022:\u0022..\/english\/\u0022},{\u0022title\u0022:\u0022Book pub\u0022,\u0022url\u0022:\u0022..\/book-pub\u0022}],\u0022title\u0022:\u0022सङ्ग्रहान्तरम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022..\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vishvAsa.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    
    var pageRelUrlTree = {};
</script>

    
    <script type="text/javascript">
  let pageVars = {};
  pageVars.pageUrlMinusBasePath = "\/vedAH_yajuH\/taittirIyam\/sArasvata-vibhAgaH\/saMhitA\/sarva-prastutiH\/6\/5\/06\/".replace(basePath, "/");
  pageVars.pageParams = {};
  pageVars.pageSource = "taittirIyam\/sArasvata-vibhAgaH\/saMhitA\/sarva-prastutiH\/6\/5\/06.md";
  console.log(pageVars.pageSource);
  var pageDefaults;
  for (let possiblePageDefaults of pageDefaultsList) {
    if (pageVars.pageSource.startsWith(possiblePageDefaults.scope.pathPrefix)) {
      pageDefaults = possiblePageDefaults.values
    }
  }
    
</script>


    <script src="/vedAH_yajuH/webpack_dist/uiLib-bundle.js"></script>







    <link rel="stylesheet" href="/vedAH_yajuH/webpack_dist/uiLib.css">
<link rel="stylesheet" href="/vedAH_yajuH/css/uiLibPrint.css" media="print" >
<link rel="stylesheet" href="/vedAH_yajuH/css/fonts.css" >
<link rel="stylesheet" href="/vedAH_yajuH/css/@fortawesome/fontawesome-free/css/solid.min.css">

<link rel="stylesheet" href="/vedAH_yajuH/css/@fortawesome/fontawesome-free/css/fontawesome.min.css">


<link rel="alternate" hreflang="sa-Deva" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/" />
<link rel="alternate" hreflang="sa-Deva" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=devanagari" />

<link rel="alternate" hreflang="sa-Knda" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=kannada" />
<link rel="alternate" hreflang="sa-Mlym" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=malayalam" />
<link rel="alternate" hreflang="sa-Telu" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=telugu" />
<link rel="alternate" hreflang="sa-Taml-t-sa-Taml-m0-superscript" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=tamil_superscripted" />
<link rel="alternate" hreflang="sa-Taml" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=tamil" />
<link rel="alternate" hreflang="sa-Gran" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=grantha" />

<link rel="alternate" hreflang="sa-Gujr" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=gujarati" />
<link rel="alternate" hreflang="sa-Guru" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=gurmukhi" />
<link rel="alternate" hreflang="sa-Shar" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=sharada" />
<link rel="alternate" hreflang="sa-Dogr" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=dogra" />
<link rel="alternate" hreflang="sa-Phag" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=phags_pa" />
<link rel="alternate" hreflang="sa-Tibt" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=tibetan" />
<link rel="alternate" hreflang="sa-Sidd" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=siddham" />
<link rel="alternate" hreflang="sa-Newa" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=newa" />
<link rel="alternate" hreflang="sa-Modi" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=modi" />
<link rel="alternate" hreflang="sa-Tirh" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=tirhuta_maithili" />
<link rel="alternate" hreflang="sa-Gong" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=gondi_gujala" />
<link rel="alternate" hreflang="sa-Gonm" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=gondi_masaram" />


<link rel="alternate" hreflang="sa-Orya" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=oriya" />
<link rel="alternate" hreflang="sa-Beng-t-sa-Beng-m0-assamese" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=assamese" />
<link rel="alternate" hreflang="sa-Beng" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=bengali" />
<link rel="alternate" hreflang="sa-Mtei" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=manipuri" />
<link rel="alternate" hreflang="sa-Sinh" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=sinhala" />
<link rel="alternate" hreflang="sa-Limb" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=limbu" />
<link rel="alternate" hreflang="sa-Lepc" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=lepcha" />


<link rel="alternate" hreflang="sa-Cyrl" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=cyrillic" />
<link rel="alternate" hreflang="sa-Latn-t-sa-Zyyy-m0-iso" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=iso" />
<link rel="alternate" hreflang="sa-Latn-t-sa-Zyyy-m0-iast" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=iast" />
<link rel="alternate" hreflang="sa-Aran" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=urdu" />
<link rel="alternate" hreflang="sa-Avst" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=avestan" />

<link rel="alternate" hreflang="sa-Brah" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=brahmi" />
<link rel="alternate" hreflang="sa-Khar" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=kharoshthi" />
<link rel="alternate" hreflang="sa-Zanb" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=zanbazar_square" />
<link rel="alternate" hreflang="sa-Bhks" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=bhaiksuki" />

<link rel="alternate" hreflang="sa-Bali" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=balinese" />
<link rel="alternate" hreflang="sa-Java" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=javanese" />
<link rel="alternate" hreflang="sa-Laoo" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=lao" />
<link rel="alternate" hreflang="sa-Laoo-t-sa-Laoo-m0-Laopali" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=lao_pali" />
<link rel="alternate" hreflang="sa-Mymr" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=burmese" />
<link rel="alternate" hreflang="sa-Mymr-t-sa-Mymr-m0-Mon" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=mon" />
<link rel="alternate" hreflang="sa-Cham" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=cham" />
<link rel="alternate" hreflang="sa-Khmr" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=khmer" />
<link rel="alternate" hreflang="sa-Thai" href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/?transliteration_target=thai" />

  </head>

  <body class="ma0 bg-near-white">
    


    
<header class="p-1 bg-yellow noPrint">
    <nav role="navigation" class="col">
      <div id="div_top_bar" class="row">
        <div class="col-md-3 justify-content-start">
          <a  href="/" class="btn col border">
            <i class="fas fa-gopuram ">यजुर्वेदे विश्वासटिप्पन्यः <br/> ०६</i>
          </a>
        </div>
        <div id="div_top_bar_right" class="col-md-auto d-flex justify-content-center">
          <button class="btn btn-light"  href="#transliterationDropdown" data-toggle="collapse">
            ✍
          </button>
          <select id="transliterationDropdown" size="1" class="collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          <div>
          <button class="btn btn-outline-secondary btn-sm"  href="#transliterationDropdownAlt" data-toggle="collapse">
          (✍)
          </button>
          <select id="transliterationDropdownAlt" size="1"  style="font-size:12px" class="bg-light-yellow collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          </div>
          <div class="row col d-flex  dropdown">
            <button class="btn btn-secondary-outline btn-sm dropdown-toggle" type="button" data-toggle="dropdown" aria-haspopup="true" aria-expanded="false">
              A±
            </button>
            <div class="dropdown-menu" aria-labelledby="dropdownMenuButton">
            <a class="btn btn-secondary btn-sm" onclick="module_uiLib.changeTextSize(2)">A+</a>
            <a class="btn btn-secondary btn-sm" onclick="module_uiLib.changeTextSize(-2)">A-</a>
            </div>
          </div>
          <button class="btn btn-light btn-sm"  href="#commentStyleDropdown" data-toggle="collapse">
            🗨
          </button>
          <select id="commentStyleDropdown" class="collapse" size="1" onchange="module_uiLib.default.content.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a id="expandAllButton" class="btn btn-secondary" onclick="module_uiLib.default.query.setParamsAndGo({'expandDetails': '.*'})">↕️️</a></div>
          <div id="printStyleDiv" class="row col d-flex  dropdown">
          <button class="btn btn-light btn-sm dropdown-toggle"  href="#printStyleDropdown" data-toggle="dropdown" aria-haspopup="true" aria-expanded="false">
          🖨
          </button>
            <div class="dropdown-menu col" aria-labelledby="printStyleDropdown">
              <div class="row justify-content-center">
                <p>Cols:</p>
                <input type="number" min="1" max="10" value="2" step="1" id="tbColumns" style="width: 3ch;"  accesskey="c"/>
              </div>
              <div class="row justify-content-center">
                <p>A±:</p> <input type="text" id="tbBodyFontSize" value="0.4cm" style="width: 6ch;"  accesskey="f"></input>
              </div>
              <div class="row justify-content-center">
                <p>Incl:</p> <input checked type="checkbox" id="tbIncludeStyle" value="on"></input>
                <button id="btnPrintStyle" onclick="module_uiLib.default.content.updatePrintStyle()">🖨
                </button>
              </div>
            </div>
        </div>
        </div>
        <div id="audioDiv" class="row col d-flex  dropdown">
          <button class="btn btn-secondary-outline btn-sm dropdown-toggle" type="button" id="audioDropdownMenuButton" data-toggle="dropdown" aria-haspopup="true" aria-expanded="false">
            🎧
          </button>
          <div class="dropdown-menu" aria-labelledby="dropdownMenuButton">
          <a id="speakerButton" class="btn btn-outline-secondary btn-sm" onclick="module_uiLib.default.content.handleSpeakToggle()">⏯</a>
          <button id="speakerPauseButton" class="btn btn-outline-secondary btn-sm">⏸</button>
            <div id="audioOptionsDiv" class="row justify-content-center" >
              <div>
                <p class="lead">Vol</p>
                <input type="range" min="0" max="1" value="1" step="0.1" id="volume" />
                <span id="volume-label" class="ms-2">1</span>
              </div>
              <div class="mx-5">
                <p class="lead">Rate</p>
                <input type="range" min="0.1" max="10" value="1" id="rate" step="0.1" />
                <span id="rate-label" class="ms-2">1</span>
              </div>
              <div>
                <p class="lead">Pitch</p>
                <input type="range" min="0" max="2" value="1" step="0.1" id="pitch" />
                <span id="pitch-label" class="ms-2">1</span>
              </div>
            </div>
          </div>
        </div>
        <a href="https://vishvAsa.github.io/vedAH_yajuH/search"  class="btn btn-light btn-sm">🥽🔦</a>
        <div class="row col  d-flex justify-content-center">
          <div><a id="previousPage" href="" class="btn btn-secondary">###<i class="fas fa-caret-left"></i></a></div>
          <div ><a id="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border noPrint " id="sidebar">
          <div id="fastSearch">
              <datalist id="pageDataList"></datalist>
              <input id="searchInput" placeholder="शीर्षिकान्विष्यताम्" list="pageDataList" onchange="module_uiLib.default.navigation.pageLoader()">
          </div>
          <details open  class="bg-light-gray" >
              <summary id="sidebarToggleLink" onclick="module_uiLib.default.navigation.sidebarToggleHandler()">
            Menu
              </summary>
              <ul id="sidebarBody" class="list pl2 p-0 bg-yellow">
              </ul>
          </details>
      </aside>
      <main class="col p-3" role="main" data-pagefind-body>
        
<header class='border d-flex justify-content-between'>
    <h1 id="०६">०६</h1>
    
    <a id="editLink" class="btn btn-primary noPrint"  href="https://github.com/vishvAsa/vedAH_yajuH/edit/content/taittirIyam/sArasvata-vibhAgaH/saMhitA/sarva-prastutiH/6/5/06.md"><i class="fas fa-edit"></i></a>
    
</header>
<article>
  <aside id="toc_card" class="card border noPrint ">
    <details id="toc_header">
        <summary>What's in this page?</summary>
      <div id="toc_body" class="p-0">
        
        <ul id="toc_ul" class="list p-0">
        </ul>
      </div>
    </details>
    <div id="progressBarDiv" class="row d-flex justify-content-center">
      🐎💪<progress id="progressLoading" value="0" max="100"> 32% </progress>
    </div>
  </aside>
  <div id="post_content">
  <details><summary>मूलम् (संयुक्तम्)</summary>
<p>अदि॑तिᳶ पु॒त्रका॑मा सा॒ध्येभ्यो॑ दे॒वेभ्यो॑ ब्रह्मौद॒नम॑पच॒त्तस्या॑ उ॒च्छेष॑णमददु॒स्तत्प्राश्ञा॒त्सा रेतो॑ऽधत्त॒ तस्यै॑ च॒त्वार॑ आदि॒त्या अ॑जायन्त॒ सा द्वि॒तीय॑मपच॒त्साम॑न्यतो॒च्छेष॑णान्म इ॒मे॑ऽज्ञत॒ यदग्रे॑ प्राशि॒ष्यामी॒तो मे॒ वसी॑याँसो जनिष्यन्त॒ इति॒ साऽग्रे॒ प्राश्ञा॒त्सा रेतो॑ऽधत्त॒ तस्यै॒ व्यृ॑द्धमा॒ण्डम॑जायत॒ सादि॒त्येभ्य॑ ए॒व [18]<br>
तृ॒तीय॑मपच॒द्भोगा॑य म इ॒दँ श्रा॒न्तम॒स्त्विति॒</p>
</details>
<details open><summary>विश्वास-प्रस्तुतिः</summary>
<p>अदि॑तिᳶ पु॒त्रका॑मा सा॒ध्येभ्यो॑ दे॒वेभ्यो॑ ब्रह्मौद॒नम् अ॑पचत् ।<br>
तस्या॑ उ॒च्छेष॑णमददुः ।<br>
तत् प्राश्ञा॒त् सा रेतो॑ ऽधत्त ।<br>
तस्यै॑ च॒त्वार॑ आदि॒त्या अ॑जायन्त ।<br>
सा द्वि॒तीय॑मपचत् ।
साम॑न्यत - &ldquo;उ॒च्छेष॑णान् म इ॒मे॑ऽज्ञत॒ यदग्रे॑ प्राशि॒ष्यामी॒तो मे॒ वसी॑याँसो जनिष्यन्त॒&rdquo; इति॑ ।<br>
साऽग्रे॒ प्राश्ना॑त् ।<br>
सा रेतो॑ऽधत्त ।<br>
तस्यै॒ व्यृ॑द्धमा॒ण्डम॑जायत ।<br>
साऽऽदि॒त्येभ्य॑ ए॒व  तृ॒तीय॑मपचत् ।[18]<br>
भोगा॑य म इ॒दँ श्रा॒न्तम॒स्त्व् इति॑ ।</p>
</details>
<details><summary>मूलम्</summary>
<p>अदि॑तिᳶ पु॒त्रका॑मा सा॒ध्येभ्यो॑ दे॒वेभ्यो॑ ब्रह्मौद॒नम् अ॑पचत् ।<br>
तस्या॑ उ॒च्छेष॑णमददुः ।<br>
तत् प्राश्ञा॒त् सा रेतो॑ ऽधत्त ।<br>
तस्यै॑ च॒त्वार॑ आदि॒त्या अ॑जायन्त ।<br>
सा द्वि॒तीय॑मपचत् ।
साम॑न्यत - &ldquo;उ॒च्छेष॑णान् म इ॒मे॑ऽज्ञत॒ यदग्रे॑ प्राशि॒ष्यामी॒तो मे॒ वसी॑याँसो जनिष्यन्त॒&rdquo; इति॑ ।<br>
साऽग्रे॒ प्राश्ना॑त् ।<br>
सा रेतो॑ऽधत्त ।<br>
तस्यै॒ व्यृ॑द्धमा॒ण्डम॑जायत ।<br>
साऽऽदि॒त्येभ्य॑ ए॒व  तृ॒तीय॑मपचत् ।[18]<br>
भोगा॑य म इ॒दँ श्रा॒न्तम॒स्त्व् इति॑ ।</p>
</details>
<details><summary>पद-पाठः</summary>
<p>अदि॑तिः । पु॒त्रका॒मेति॑ पु॒त्र-का॒मा॒ । सा॒ध्येभ्यः॑ । दे॒वेभ्यः॑ । ब्र॒ह्मौ॒द॒नमिति॑ ब्रह्म-ओ॒द॒नम् । अ॒प॒च॒त् ।<br>
तस्यै॑ । उ॒च्छेष॑ण॒मित्यु॑त्-शेष॑णम् । अ॒द॒दुः॒ ।
तत् । प्रेति॑ । आ॒श्ञा॒त् ।<br>
सा । रेतः॑ । अ॒ध॒त्त॒ ।<br>
तस्यै॑ । च॒त्वारः॑ । आ॒दि॒त्याः । अ॒जा॒य॒न्त॒ ।<br>
सा । द्वि॒तीय॑म् । अ॒प॒च॒त् ।<br>
सा । अ॒म॒न्य॒त॒ ।<br>
उ॒च्छेष॑णा॒दित्यु॑त्-शेष॑णात् । मे॒ । इ॒मे । अ॒ज्ञ॒त॒ । यत् । अग्रे॑ । प्रा॒शि॒ष्यामीति॑ प्र-अ॒शि॒ष्यामि॑ । इ॒तः । मे॒ । वसी॑याँसः । ज॒नि॒ष्य॒न्ते॒ । इति॑ ।<br>
सा । अग्रे॑ । प्रेति॑ । आ॒श्ञा॒त् ।<br>
सा । रेतः॑ । अ॒ध॒त्त॒ ।<br>
तस्यै॑ । व्यृ॑द्ध॒मिति॒ वि-ऋ॒द्ध॒म् । आ॒ण्डम् । अ॒जा॒य॒त॒ ।<br>
सा । आ॒दि॒त्येभ्यः॑ । ए॒व । [18]  तृ॒तीय॑म् । अ॒प॒च॒त् ।<br>
भोगा॑य । मे॒ । इ॒दम् । श्रा॒न्तम् । अ॒स्तु॒ । इति॑ ।</p>
</details>
<details><summary>भट्टभास्कर-टीका</summary>
<p>1अदितिरित्यादि ॥ आदित्यग्रहविधेरर्थवादः । उच्छेषणं हुतशिष्टं तस्यै देवा अददुः । सा च तत्प्राशनेन रेतोधारयत् । तस्याश्चत्वार आदित्याः पुत्रा जाताः । अथ सा अदितिः द्वितीयं पुनरपि ब्रह्मौदनमपचत्, पक्त्वा चामन्यत इमे आदित्याः उच्छेषणान्मम पुत्रा अज्ञत जाताः । &lsquo;मन्त्रे घस&rsquo; इति च्लेर्लुक् । अथ यद्यहमग्रे प्राशिष्यामि इत एभ्योपि वसीयांसः उत्कृष्टतरा जनिष्यन्ते तस्मादग्रे प्राशितव्यं नोच्छिष्टमिति पश्यन्ती साऽग्रे प्राश्नात्, रेतश्चाधत्त । तस्यास्तथाकृतवत्या आण्डं रेतोधिकरणं गर्भस्थानं व्यृद्धं ऋद्धिशून्यमजायत न काचित्प्रजा ऋद्धिमती तत्राजनिष्ट । अथ साऽऽदित्येभ्य एव तृतीयमपचत् इदमाण्डं श्रान्तं प्रतितप्तं मम भोगार्थं प्रजासमृद्धमस्त्विति कामयमाना भूयोप्यपचत् ॥</p>
</details>
<details><summary>मूलम् (संयुक्तम्)</summary>
<p>ते॑ऽब्रुव॒न्वरव्ँ॑वृणामहै॒ योऽतो॒ जाया॑ता अ॒स्माकँ॒ स एको॑ऽस॒द्यो॑ऽस्य प्र॒जाया॒मृध्या॑ता अ॒स्माक॒म्भोगा॑य भवा॒दिति॒ ततो॒ विव॑स्वानादि॒त्यो॑ऽजायत॒ तस्य॒ वा इ॒यम्प्र॒जा यन्म॑नु॒ष्या॑स्तास्वेक॑ ए॒वर्द्धो यो यज॑ते॒ स दे॒वाना॒म्भोगा॑य भवति</p>
</details>
<details open><summary>विश्वास-प्रस्तुतिः</summary>
<p>ते॑ऽब्रुव॒न् -<br>
&ldquo;वरव्ँ॑ वृणामहै॒ यो ऽतो॒ जाया॑ता अ॒स्माकँ॒ स एको॑ ऽस॒द् , यो॑ऽस्य प्र॒जाया॒मृध्या॑ता अ॒स्माक॒म् भोगा॑य भवा॒द्&rdquo; इति॑ ।</p>
<p>ततो॒ विव॑स्वानादि॒त्यो॑ ऽजायत ।<br>
तस्य॒ वा इ॒यम् प्र॒जा यन् म॑नु॒ष्या॑स् तास्वेक॑ ए॒वर्द्धः ।<br>
यो यज॑ते॒ स दे॒वाना॒म् भोगा॑य भवति</p>
</details>
<details><summary>मूलम्</summary>
<p>ते॑ऽब्रुव॒न् -<br>
&ldquo;वरव्ँ॑ वृणामहै॒ यो ऽतो॒ जाया॑ता अ॒स्माकँ॒ स एको॑ ऽस॒द् , यो॑ऽस्य प्र॒जाया॒मृध्या॑ता अ॒स्माक॒म् भोगा॑य भवा॒द्&rdquo; इति॑ ।</p>
<p>ततो॒ विव॑स्वानादि॒त्यो॑ ऽजायत ।<br>
तस्य॒ वा इ॒यम् प्र॒जा यन् म॑नु॒ष्या॑स् तास्वेक॑ ए॒वर्द्धः ।<br>
यो यज॑ते॒ स दे॒वाना॒म् भोगा॑य भवति</p>
</details>
<details><summary>पद-पाठः</summary>
<p>ते । अ॒ब्रु॒व॒न् ।<br>
वर॑म् । वृ॒णा॒म॒है॒ । यः । अतः॑ । जाया॑तै । अ॒स्माक॑म् । सः । एकः॑ । अ॒स॒त् । यः । अ॒स्य॒ । प्र॒जाया॒मिति॑ प्र-जाया॑म् । ऋध्या॑तै । अ॒स्माक॑म् । भोगा॑य । भ॒वा॒त् । इति॑ ।<br>
ततः॑ । विव॑स्वान् । आ॒दि॒त्यः । अ॒जा॒य॒त॒ ।<br>
तस्य॑ । वै । इ॒यम् । प्र॒जेति॑ प्र-जा । यत् । म॒नु॒ष्याः॑ ।<br>
तासु॑ । एकः॑ । ए॒व । ऋ॒द्धः । यः । यज॑ते ।<br>
सः । दे॒वाना॑म् । भोगा॑य । भ॒व॒ति॒ ।</p>
</details>
<details><summary>भट्टभास्कर-टीका</summary>
<p>2अथ ते आदित्या अब्रुवन् - त्वत्तो वरं वृणामहै - योतः आण्डात् व्यपेतदोषात् जायातै जायेत सोस्माकं मध्ये एकोऽसत् अस्माकमादित्यानामन्यतम एव जायताम् । अस्तेर्लेटि अडागमः । अथ योस्य जातस्य प्रजायां प्रजासु मध्ये ऋद्ध्यातै ऋद्धोभवत् सोस्माकं भोगायास्त्विति । तत इत्यादि । तस्मादाण्डात् विवस्वान्नामादित्यो जातः । तस्य खल्वियं प्रजा येऽमी मनुष्याः; मनुष्याणां वर्षादिनोत्पाद्यत्वात् । एतेन योस्य प्रजायामित्येतत्प्र- कृतं, तासु च एक एव यजमान ऋद्धो भवति । स च देवानामादित्यानां भोगाय भवति ॥</p>
</details>
<details><summary>मूलम् (संयुक्तम्)</summary>
<p>दे॒वा वै य॒ज्ञात् [19]<br>
रु॒द्रम॒न्तरा॑य॒न्त्स आ॑दि॒त्यान॒न्वाक्र॑मत॒ ते द्वि॑देव॒त्या॑न्प्राप॑द्यन्त॒ तान्न प्रति॒ प्राय॑च्छ॒न्तस्मा॒दपि॒ वध्य॒म्प्रप॑न्न॒न्न प्रति॒ प्र य॑च्छन्ति॒ तस्मा॑द्द्विदेव॒त्ये॑भ्य आदि॒त्यो निर्गृ॑ह्यते॒ यदु॒च्छेष॑णा॒दजा॑यन्त॒ तस्मा॑दु॒च्छेष॑णाद्गृह्यते</p>
</details>
<details open><summary>विश्वास-प्रस्तुतिः</summary>
<p>दे॒वा वै य॒ज्ञाद् रु॒द्रम॒न्तरा॑यन् ।[19]<br>
स आ॑दि॒त्यान् अ॒न्वाक्र॑मत ।<br>
ते द्वि॑देव॒त्या॑न्प्राप॑द्यन्त ।<br>
तान्न प्रति॒ प्राय॑च्छन् ।<br>
तस्मा॒दपि॒ वध्य॒म् प्रप॑न्न॒न् न प्रति॒ प्र य॑च्छन्ति ।<br>
तस्मा॑द् द्विदेव॒त्ये॑भ्य आदि॒त्यो निर्गृ॑ह्यते ।<br>
यद् उ॒च्छेष॑णा॒दजा॑यन्त॒ , तस्मा॑द् उ॒च्छेष॑णाद् गृह्यते ।</p>
</details>
<details><summary>मूलम्</summary>
<p>दे॒वा वै य॒ज्ञाद् रु॒द्रम॒न्तरा॑यन् ।[19]<br>
स आ॑दि॒त्यान् अ॒न्वाक्र॑मत ।<br>
ते द्वि॑देव॒त्या॑न्प्राप॑द्यन्त ।<br>
तान्न प्रति॒ प्राय॑च्छन् ।<br>
तस्मा॒दपि॒ वध्य॒म् प्रप॑न्न॒न् न प्रति॒ प्र य॑च्छन्ति ।<br>
तस्मा॑द् द्विदेव॒त्ये॑भ्य आदि॒त्यो निर्गृ॑ह्यते ।<br>
यद् उ॒च्छेष॑णा॒दजा॑यन्त॒ , तस्मा॑द् उ॒च्छेष॑णाद् गृह्यते ।</p>
</details>
<details><summary>पद-पाठः</summary>
<p>दे॒वाः । वै । य॒ज्ञात् । [19]  रु॒द्रम् । अ॒न्तः । आ॒य॒न् ।<br>
सः । आ॒दि॒त्यान् । अ॒न्वाक्र॑म॒तेत्य॑नु-आक्र॑मत ।
ते । द्वि॒दे॒व॒त्या॑निति॑ द्वि-दे॒व॒त्यान्॑ । प्रेति॑ । अ॒प॒द्य॒न्त॒ ।<br>
तान् । न । प्रति॑ । प्रेति॑ । अ॒य॒च्छ॒न् ।<br>
तस्मा॑त् । अपीति॑ । वध्य॑म् । प्रप॑न्न॒मिति॒ प्र-प॒न्न॒म् । नः॒ । प्रति॑ । प्रेति॑ । य॒च्छ॒न्ति॒ ।<br>
तस्मा॑त् । द्वि॒दे॒व॒त्ये॑भ्य॒ इति॑ द्वि-दे॒व॒त्ये॑भ्यः । आ॒दि॒त्यः । निरिति॑ । गृ॒ह्य॒ते॒ ।<br>
यत् । उ॒च्छेष॑णा॒दित्यु॑त्-शेष॑णात् । अजा॑यन्त । तस्मा॑त् । उ॒च्छेष॑णा॒दित्यु॑त्-शेष॑णात् । गृ॒ह्य॒ते॒ ।</p>
</details>
<details><summary>भट्टभास्कर-टीका</summary>
<p>3देवा वा इत्यादि ॥ अन्तरायन् अन्तर्हितमकुर्वत् अवहितं धृतवन्तः । अथ स रुद्र आदित्यानन्वक्रामत अनुप्राप्य अवष्टब्धवान् । अथ ते द्विदेवत्यात् ऐन्द्रवायवादीन् प्रापद्यन्त प्रपन्नाः शरणं गताः । ते च तान् न प्रतिप्रायच्छन् । यस्मान्न प्रत्यर्पितवन्तः तस्मादद्यत्वेऽपि प्रपन्नं शरणागतं वध्यं न प्रतिप्रयच्छन्ति । यज्ञेनैवं विस्मरन्तः वध्या एवेति वध्यग्रहाणेन दर्शयति । तस्मादित्यादि । गतम् । द्विदेवत्येभ्यो ग्रहेभ्य आदित्यो ग्रहो निर्गृह्यते निष्कृष्य गृह्यते, तेषां चोच्छेषणादुत्पन्नत्वात् तस्मादादित्यस्योच्छेषणाद्गहणम् ॥</p>
</details>
<details><summary>मूलम् (संयुक्तम्)</summary>
<p>ति॒सृभि॑र्ऋ॒ग्भिर्गृ॑ह्णाति मा॒ता पि॒ता पु॒त्रस्तदे॒व तन्मि॑थु॒नमुल्ब॒ङ्गर्भो॑ ज॒रायु॒ तदे॒व तत् [20]<br>
मि॒थु॒नम्प॒शवो॒ वा ए॒ते यदा॑दि॒त्य ऊर्ग्दधि॑ द॒ध्ना म॑ध्य॒तश्श्री॑णा॒त्यूर्ज॑मे॒व प॑शू॒नाम्म॑ध्य॒तो द॑धाति शृतात॒ङ्क्ये॑न मेध्य॒त्वाय॒ तस्मा॑दा॒मा प॒क्वन्दु॑हे</p>
</details>
<details open><summary>विश्वास-प्रस्तुतिः</summary>
<p>ति॒सृभि॑र् ऋ॒ग्भिर् गृ॑ह्णाति ।<br>
मा॒ता पि॒ता पु॒त्रस् तदे॒व तन्मि॑थु॒नम् ।<br>
उल्ब॒ङ्गर्भो॑ ज॒रायु॒ तदे॒व तन् मि॑थु॒नम् ।[20]<br>
प॒शवो॒ वा ए॒ते यदा॑दि॒त्य ऊर्ग्दधि॑ ।
द॒ध्ना म॑ध्य॒तश् श्री॑णा॒त्य् - ऊर्ज॑मे॒व प॑शू॒नाम् म॑ध्य॒तो द॑धाति ।<br>
शृ॒ता॒त॒ङ्क्ये॑न मेध्य॒त्वाय॑ ।
तस्मा॑दा॒मा प॒क्वन् दु॑हे ।</p>
</details>
<details><summary>मूलम्</summary>
<p>ति॒सृभि॑र् ऋ॒ग्भिर् गृ॑ह्णाति ।<br>
मा॒ता पि॒ता पु॒त्रस् तदे॒व तन्मि॑थु॒नम् ।<br>
उल्ब॒ङ्गर्भो॑ ज॒रायु॒ तदे॒व तन् मि॑थु॒नम् ।[20]<br>
प॒शवो॒ वा ए॒ते यदा॑दि॒त्य ऊर्ग्दधि॑ ।
द॒ध्ना म॑ध्य॒तश् श्री॑णा॒त्य् - ऊर्ज॑मे॒व प॑शू॒नाम् म॑ध्य॒तो द॑धाति ।<br>
शृ॒ता॒त॒ङ्क्ये॑न मेध्य॒त्वाय॑ ।
तस्मा॑दा॒मा प॒क्वन् दु॑हे ।</p>
</details>
<details><summary>पद-पाठः</summary>
<p>ति॒सृभि॒रिति॑ ति॒सृ-भिः॒ । ऋ॒ग्भिरित्यृ॑क्-भिः । गृ॒ह्णा॒ति॒ ।<br>
मा॒ता । पि॒ता । पु॒त्रः । तत् । ए॒व । तत् । मि॒थु॒नम् ।<br>
उल्ब॑म् । गर्भः॑ । ज॒रायु॑ । तत् । ए॒व । तत् । [20]  मि॒थु॒नम् ।<br>
प॒शवः॑ । वै । ए॒ते । यत् । आ॒दि॒त्यः । ऊर्क् । दधि॑ ।
द॒ध्ना । म॒ध्य॒तः । श्री॒णा॒ति॒ । ऊर्ज॑म् । ए॒व । प॒शू॒नाम् । म॒ध्य॒तः । द॒धा॒ति॒ ।<br>
शृ॒ता॒त॒ङ्क्ये॑नेति॑ शृत-आ॒त॒ङ्क्ये॑न ।<br>
मे॒ध्य॒त्वायेति॑ मेध्य-त्वाय॑ ।<br>
तस्मा॑त् । आ॒मा । प॒क्वम् । दु॒हे॒ ।</p>
</details>
<details><summary>भट्टभास्कर-टीका</summary>
<p>4तिसृभिरिति ॥ &lsquo;कदा चन&rsquo; इत्यादिभिः । तदेवेति । यदेव मात्रादिलक्षणं मिथुनं तदेव ऋक्त्रयलक्षणम् । यदेव चतुष्पदादिलक्षणम् । पशवो वा इत्यादि । वर्षादिना पशुहेतुत्वात् ताच्छब्द्यम् । मध्यतः मध्ये । गतमन्यत् । शृतातङ्क्येनेति । शृतेनातञ्चनीयं यद्दधि तेन श्रीणाति मेधार्हत्वाय तद्भवति । तस्मादित्यादि । पश्वात्मन आदित्यग्रहस्य मध्ये शृतातङ्क्यदधिश्रयणादामा अपक्वा गौः पक्वं परिपक्वं पयो दुहे दुग्धे । पूर्ववत्तलोपः ॥</p>
</details>
<details><summary>मूलम् (संयुक्तम्)</summary>
<p>प॒शवो॒ वा ए॒ते यदा॑दि॒त्यᳶ प॑रि॒श्रित्य॑ गृह्णाति प्रति॒रुध्यै॒वास्मै॑ प॒शून्गृ॑ह्णाति प॒शवो॒ वा ए॒ते यदा॑दि॒त्य ए॒ष रु॒द्रो यद॒ग्निᳶ प॑रि॒श्रित्य॑ गृह्णाति रु॒द्रादे॒व प॒शून॒न्तर्द॑धाति [21]</p>
</details>
<details open><summary>विश्वास-प्रस्तुतिः</summary>
<p>प॒शवो॒ वा ए॒ते यदा॑दि॒त्यः ।<br>
प॑रि॒श्रित्य॑ गृह्णाति ।<br>
प्र॒ति॒रुद्ध्यै॒वास्मै॑ प॒शून् गृ॑ह्णाति ।<br>
प॒शवो॒ वा ए॒ते यदा॑दि॒त्य , ए॒ष रु॒द्रो  यद॒ग्निः ।<br>
प॑रि॒श्रित्य॑ गृह्णाति , रु॒द्राद् ए॒व प॒शून् अ॒न्तर्द॑धाति । [21]</p>
</details>
<details><summary>मूलम्</summary>
<p>प॒शवो॒ वा ए॒ते यदा॑दि॒त्यः ।<br>
प॑रि॒श्रित्य॑ गृह्णाति ।<br>
प्र॒ति॒रुद्ध्यै॒वास्मै॑ प॒शून् गृ॑ह्णाति ।<br>
प॒शवो॒ वा ए॒ते यदा॑दि॒त्य , ए॒ष रु॒द्रो  यद॒ग्निः ।<br>
प॑रि॒श्रित्य॑ गृह्णाति , रु॒द्राद् ए॒व प॒शून् अ॒न्तर्द॑धाति । [21]</p>
</details>
<details><summary>पद-पाठः</summary>
<p>प॒शवः॑ । वै । ए॒ते । यत् । आ॒दि॒त्यः ।<br>
प॒रि॒श्रित्येति॑ परि-श्रित्य॑ । गृ॒ह्णा॒ति॒ ।<br>
प्र॒ति॒रुध्येति॑ प्रति-रुध्य॑ । ए॒व । अ॒स्मै॒ । प॒शून् । गृ॒ह्णा॒ति॒ ।<br>
प॒शवः॑ । वै । ए॒ते । यत् । आ॒दि॒त्यः । ए॒षः । रु॒द्रः । यत् । अ॒ग्निः ।<br>
प॒रि॒श्रित्येति॑ परि-श्रित्य॑ । गृ॒ह्णा॒ति॒ । रु॒द्रात् । ए॒व । प॒शून् । अ॒न्तः । द॒धा॒ति॒ । [21]</p>
</details>
<details><summary>भट्टभास्कर-टीका</summary>
<p>5पशवो वा इत्यादि ॥ परिश्रित्य प्रच्छाद्य गृह्णाति । प्रतिरुदध्य वारयित्वा पशवो गृहीता भवन्ति यजमानार्थम् । पशवो वा इत्यादि । अन्तर्धानार्थम्, व्यवधानार्थं वा ॥</p>
</details>
<details><summary>मूलम् (संयुक्तम्)</summary>
<p>ए॒ष वै विव॑स्वानादि॒त्यो यदु॑पाँशु॒सव॑न॒स्स ए॒तमे॒व सो॑मपी॒थम्परि॑ शय॒ आ तृ॑तीयसव॒नाद्विव॑स्व आदित्यै॒ष ते॑ सोमपी॒थ इत्या॑ह॒ विव॑स्वन्तमे॒वादि॒त्यँ सो॑मपी॒थेन॒ सम॑र्धयति॒</p>
</details>
<details open><summary>विश्वास-प्रस्तुतिः</summary>
<p>ए॒ष वै विव॑स्वानादि॒त्यो यदु॑पाँशु॒सव॑नः ।<br>
स ए॒तमे॒व सो॑मपी॒थम् परि॑ शय॒ आ तृ॑तीयसव॒नात् ।<br>
विव॑स्व आदित्यै॒ष ते॑ सोमपी॒थ इत्या॑ह ।<br>
विव॑स्वन्तम् ए॒वादि॒त्यँ सो॑मपी॒थेन॒ सम॑र्धयति ।</p>
</details>
<details><summary>मूलम्</summary>
<p>ए॒ष वै विव॑स्वानादि॒त्यो यदु॑पाँशु॒सव॑नः ।<br>
स ए॒तमे॒व सो॑मपी॒थम् परि॑ शय॒ आ तृ॑तीयसव॒नात् ।<br>
विव॑स्व आदित्यै॒ष ते॑ सोमपी॒थ इत्या॑ह ।<br>
विव॑स्वन्तम् ए॒वादि॒त्यँ सो॑मपी॒थेन॒ सम॑र्धयति ।</p>
</details>
<details><summary>पद-पाठः</summary>
<p>ए॒षः । वै । विव॑स्वान् । आ॒दि॒त्यः । यत् । उ॒पाँ॒शु॒सव॑न॒ इत्यु॑पाँशु-सव॑नः ।<br>
सः । ए॒तम् । ए॒व । सो॒म॒पी॒थमिति॑ सोम-पी॒थम् । परीति॑ । श॒ये॒ । एति॑ । तृ॒ती॒य॒स॒व॒नादिति॑ तृतीय-स॒व॒नात् ।
विव॑स्वः । आ॒दि॒त्य॒ । ए॒षः । ते॒ । सो॒म॒पी॒थ इति॑ सोम-पी॒थः । इति॑ । आ॒ह॒ ।<br>
विव॑स्वन्तम् । ए॒व । आ॒दि॒त्यम् । सो॒म॒पी॒थेनेति॑ सोम-पी॒थेन॑ । समिति॑ । अ॒र्ध॒य॒ति॒ ।</p>
</details>
<details><summary>भट्टभास्कर-टीका</summary>
<p>6एष वा इत्यादि ॥ योयमुपांशुसवनोसावेष खलु विवस्वानादित्यः स च तमेव सोमपीथं आदित्यग्रहणलक्षणमुद्दिश्य आतृतीयसवनात्परिशये परिशेते । उक्तस्तलोपः । विवस्व आदित्येति । सोममुपांशुसवनं दधाति । तेन सोमपीयेन विवस्वानादित्यस्समृद्धः कृतो भवति ॥</p>
</details>
<details><summary>मूलम् (संयुक्तम्)</summary>
<p>या दि॒व्या वृष्टि॒स्तया॑ त्वा श्रीणा॒मीति॒ वृष्टि॑कामस्य श्रीणीया॒द्वृष्टि॑मे॒वाव॑ रुन्द्धे॒ यदि॑ ता॒जक्प्र॒स्कन्दे॒द्वर्षु॑कᳶ प॒र्जन्य॑स्स्या॒द्यदि॑ चि॒रमव॑र्षुको॒</p>
</details>
<details open><summary>विश्वास-प्रस्तुतिः</summary>
<p>या दि॒व्या वृष्टि॒स् तया॑ त्वा श्रीणा॒मि + इति॒ वृष्टि॑कामस्य श्रीणीयात् ।<br>
वृष्टि॑मे॒वाव॑ रुन्धे ।<br>
यदि॑ ता॒जक्प्र॒स्कन्दे॒द् वर्षु॑कᳶ प॒र्जन्य॑स् स्यात् ।<br>
यदि॑ चि॒रमव॑र्षुकः ।</p>
</details>
<details><summary>मूलम्</summary>
<p>या दि॒व्या वृष्टि॒स् तया॑ त्वा श्रीणा॒मि + इति॒ वृष्टि॑कामस्य श्रीणीयात् ।<br>
वृष्टि॑मे॒वाव॑ रुन्धे ।<br>
यदि॑ ता॒जक्प्र॒स्कन्दे॒द् वर्षु॑कᳶ प॒र्जन्य॑स् स्यात् ।<br>
यदि॑ चि॒रमव॑र्षुकः ।</p>
</details>
<details><summary>पद-पाठः</summary>
<p>या । दि॒व्या । वृष्टिः॑ । तया॑ । त्वा॒ । श्री॒णा॒मि॒ । इति॑ । वृष्टि॑काम॒स्येति॒ वृष्टि॑-का॒म॒स्य॒ । श्री॒णी॒या॒त् ।<br>
वृष्टि॑म् । ए॒व । अवेति॑ । रु॒न्द्धे॒ ।<br>
यदि॑ । ता॒जक् । प्र॒स्कन्दे॒दिति॑ प्र-स्कन्दे॑त् । वर्‌षु॑कः ।   प॒र्जन्यः॑ । स्यात् ।<br>
यदि॑ । चि॒रम् । अव॑र्‌षुकः ।</p>
</details>
<details><summary>भट्टभास्कर-टीका</summary>
<p>7या दिव्या इत्यादि ॥ वृष्टिकामस्य सोमे उपांशुसवनं प्रक्षिप्य क्षीणीयात्सोमं, तत्र प्रक्षेपकाले यदि ताजक् तदानीमेव क्षिप्रमेव बिन्दुः प्रस्कन्देत् पात्रात् पर्जन्यो वर्षुकः वर्षणशीलस्स्यात् । यदि चिरं चिरकालेन स्कन्दति अवर्षुकस्स्यात्पर्जन्यः । &lsquo;लषपत&rsquo; इत्यादिनोकञ् ॥</p>
</details>
<details><summary>मूलम् (संयुक्तम्)</summary>
<p>न सा॑दय॒त्यस॑न्ना॒द्धि प्र॒जाᳶ प्र॒जाय॑न्ते॒ नानु॒ वष॑ट्करोति॒ यद॑नुवषट्कु॒र्याद्रु॒द्रम्प्र॒जा अ॒न्वव॑सृजे॒न्न हु॒त्वान्वी॑क्षेत॒ यद॒न्वीक्षे॑त॒ चक्षु॑रस्य प्र॒मायु॑कँ स्या॒त्तस्मा॒न्नान्वीक्ष्यः॑ ॥ [22]</p>
</details>
<details open><summary>विश्वास-प्रस्तुतिः</summary>
<p>न सा॑दय॒ति ।<br>
अस॑न्ना॒द्धि प्र॒जाᳶ प्र॒जाय॑न्ते ।<br>
नानु॒ वष॑ट्करोति ।<br>
यद॑नुवषट्कु॒र्याद् रु॒द्रम् प्र॒जा अ॒न्वव॑सृजेत् ।<br>
न हु॒त्वाऽन्वी॑क्षेत ।<br>
यद॒न्वीक्षे॑त॒ चक्षु॑रस्य प्र॒मायु॑कँ स्यात् ।<br>
तस्मा॒न्नान्वीक्ष्यः॑ ॥ [22]</p>
</details>
<details><summary>मूलम्</summary>
<p>न सा॑दय॒ति ।<br>
अस॑न्ना॒द्धि प्र॒जाᳶ प्र॒जाय॑न्ते ।<br>
नानु॒ वष॑ट्करोति ।<br>
यद॑नुवषट्कु॒र्याद् रु॒द्रम् प्र॒जा अ॒न्वव॑सृजेत् ।<br>
न हु॒त्वाऽन्वी॑क्षेत ।<br>
यद॒न्वीक्षे॑त॒ चक्षु॑रस्य प्र॒मायु॑कँ स्यात् ।<br>
तस्मा॒न्नान्वीक्ष्यः॑ ॥ [22]</p>
</details>
<details><summary>पद-पाठः</summary>
<p>न । सा॒द॒य॒ति॒ ।<br>
अस॑न्नात् । हि । प्र॒जा इति॑ प्र-जाः । प्र॒जाय॑न्त॒ इति॑ प्र-जाय॑न्ते ।<br>
न । अन्विति॑ । वष॑ट् । क॒रो॒ति॒ ।<br>
यत् । अ॒नु॒व॒ष॒ट्कु॒र्यादित्य॑नु-व॒ष॒ट्कु॒र्यात् । रु॒द्रम् । प्र॒जा इति॑ प्र-जाः । अ॒न्वव॑सृजे॒दित्य॑नु-अव॑सृजेत् ।<br>
न । हु॒त्वा । अन्विति॑ । ई॒क्षे॒त॒ ।<br>
यत् । अ॒न्वीक्षे॒तेत्य॑नु-ईक्षे॑त । चक्षुः॑ । अ॒स्य॒ । प्र॒मायु॑क॒मिति॑ प्र-मायु॑कम् । स्यात् ।<br>
तस्मा॑त् । न । अ॒न्वीक्ष्य॒ इत्य॑नु-ईक्ष्यः॑ ॥ [22]</p>
</details>
<details><summary>भट्टभास्कर-टीका</summary>
<p>8न सादयतीत्यादि ॥ असन्नादपतितात् उच्छ्रिताद्धि प्रजननात् प्रजाः प्रजायन्ते । यद्वा - असादितात्क्वचित्क्षिप्तात्प्रजननात्प्रजानामुत्पत्तिः । नानुवषट्करोतीत्यादि । प्रजा अनु प्रजा लक्षीकृत्य रुद्रमवसृजेत् प्रजासु रुद्रं प्रवेशयेदित्यर्थः । प्रजात्वादादित्यग्रहस्य । न हुत्वेति । हुत्वाऽन्वीक्षमाणस्य अध्वर्योश्चक्षुः प्रमायुकं विनाशशीलं स्यात्, तस्मान्नान्वीक्ष्योहुतस्सोमः ॥</p>
<p>इति षष्ठे पञ्चमे षष्ठोनुवाकः ॥</p>
</details>

  </div>
</article>


        

        



    <aside class="card border noPrint" id="section-tree-item-taittirIyam_sArasvata-vibhAgaH_saMhitA_sarva-prastutiH_6_5_06_md">
        <div class="card-title bg-light-gray border d-flex justify-content-between">
            <a href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/sarva-prastutiH/6/5/06/">०६ </a>
            <a data-toggle="collapse" href="#section-tree-item-body-taittirIyam_sArasvata-vibhAgaH_saMhitA_sarva-prastutiH_6_5_06_md" role="button" aria-expanded="false" aria-controls="section-tree-item-body-taittirIyam_sArasvata-vibhAgaH_saMhitA_sarva-prastutiH_6_5_06_md" >…<i class="fas fa-caret-down" class="collapsed"></i> </a>
        </div>
        <nav id="section-tree-item-body-taittirIyam_sArasvata-vibhAgaH_saMhitA_sarva-prastutiH_6_5_06_md" class="card-body p-0 collapse">
            
            <li>draft: false</li>
            
            <li>iscjklanguage: false</li>
            
            <li>title: ०६</li>
            
        </nav>
    </aside>


      </main>
    </div>
    <footer class="bg-yellow  p-1 noPrint" role="contentinfo">
  

  <div id="div_foot_nav_bar" class="row">
    <a href="https://vishvAsa.github.io/vedAH_yajuH/search"  class="btn btn-light btn-sm">🥽🔦</a>
    <div class="row col  d-flex justify-content-center">
      <div><a id="previousPageFoot" href="" class="btn btn-secondary">###<i class="fas fa-caret-left"></i></a></div>
      <div ><a id="nextPageFoot" href="" class="btn btn-secondary"><i class="fas fa-caret-right"></i> ### </a></div>
    </div>
      <ul id="footer-bar-right-custom" class="list-group list-group-horizontal">
      </ul>
  </div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vishvAsa/vedAH_yajuH/issues/new" >
      ✉️Contact
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      
      <a href="https://github.com/vishvAsa/vedAH_yajuH/actions/workflows/build.yml"><img src="https://github.com/vishvAsa/vedAH_yajuH/actions/workflows/build.yml/badge.svg"> Built </a> on 2025 Oct 4 04:58:53 UTC. (<a href="http://google.com/search?q=04%3a58%3a53%20UTC to IST">IST</a>)
    </div>
  </div>
</footer>



<script async src="https://www.googletagmanager.com/gtag/js?id=G-33H08JSLQR"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-33H08JSLQR');
</script>

  </body>
  <script type='text/javascript'>
    
    
    
    module_uiLib.onDocumentReadyTasks();
  </script>
  
</html>
