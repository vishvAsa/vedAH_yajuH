+++
title = "27 भद्रम् पश्यन्त"

+++


<details><summary>मूलम्</summary>

भ॒द्रम्पश्य॑न्त॒ उप॑ सेदु॒रग्रे॒ तपो॑ दी॒क्षामृष॑यस् सुव॒र्विदः॑ ।  
ततः॑ क्ष॒त्रम्बल॒मोज॑श् च जा॒तन् तद॒स्मै दे॒वा अ॒भि सन्न॑मन्तु ।
</details>

<details><summary>भट्टभास्कर-टीका</summary>

7अथ द्वितीया - भद्रमिति ॥ **भद्रं** कल्याणं फलं **पश्यन्तः** शास्त्रदृष्ट्या विचिन्वानाः तपश्च उपसल्-लक्षणं **दीक्षां चाग्रे उपसेदुः** उपासाञ्चक्रिरे ऋषयः सुवर्विदः परमसुखज्ञाः ।  
**ततश् च** तेषां **क्षत्रं** धनं **बलं** सामर्थ्यं **ओजो** दीप्तिश्च **जातं** भद्रं उत्पादितं  
तद् भद्रम् अस्मै यजमानाय **देवा अभिसन्नमन्तु** आभिमुख्येनानयन्तु ॥
</details>

<details><summary>मूलम् (संयुक्तम्)</summary>

धा॒ता वि॑धा॒ता प॑र॒मा [15]  
उ॒त स॒न्दृक्प्र॒जाप॑तिᳶ परमे॒ष्ठी वि॒राजा॑ । स्तोमा॒श्छन्दाँ॑सि नि॒विदो॑ म आहुरे॒तस्मै॑ रा॒ष्ट्रम॒भि सन्न॑माम ।
</details>