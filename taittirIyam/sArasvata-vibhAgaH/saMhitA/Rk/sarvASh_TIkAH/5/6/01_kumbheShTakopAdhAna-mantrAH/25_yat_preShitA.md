+++
title = "25 यत् प्रेषिता"

+++


<details><summary>मूलम्</summary>

यत् प्रेषि॑ता॒ वरु॑णेन॒,  ताश् शीभँ॑ स॒मव॑ल्गत । [2]  
तदा॑प्नो॒द् इन्द्रो॑ वो य॒तीस् - तस्मा॒दापो॒ अनु॑ स्थन ।
</details>

<details><summary>भट्टभास्कर-टीका</summary>

6नामान्तराणामपि व्युत्पत्तिं प्रदर्शयिष्याम इति बहुवचन-निर्देशेनोपक्षिप्तं तत्राप इति नाम व्युत्पादयितुमाह - यदिति ॥  
षष्ठी - इयमप्यनुष्टुप् । **यद्** यदा **वरुणेन** राज्ञा **प्रेषिता** आदित्येन रश्मिभिर् वा नीताः सत्यस्  
**ता** यूयं **शीभं** शिवं शोभनं **समवल्गत** सम्भूय नृत्यन्त इव शोभनं चेष्टितवत्यः । तदानीं वः युष्मान् यतीः गच्छतीः विलक्षणगतीः मध्यमस्थाने आप्नोदिन्द्रः । तस्मात्कारणात् अनु अनन्तरं ततः प्रभृति आपः स्थन अप्शब्दवाच्याः स्थ । आप्नोतेः कर्मणि क्विप्, 'तप्तनप्तनधानाश्च' इति तनपादेशः ॥
</details>

<details><summary>मूलम् (संयुक्तम्)</summary>

अ॒प॒का॒मँ स्यन्द॑माना॒ अवी॑वरत वो॒ हिक॑म् । इन्द्रो॑ व॒श्शक्ति॑भिर्देवी॒स्तस्मा॒द्वार्णाम॑ वो हि॒तम् ।
</details>