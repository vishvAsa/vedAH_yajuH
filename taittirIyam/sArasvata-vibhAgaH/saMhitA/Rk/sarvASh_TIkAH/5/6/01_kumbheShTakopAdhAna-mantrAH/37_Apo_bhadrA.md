+++
title = "37 आपो भद्रा,"

+++


<details><summary>मूलम्</summary>

आपो॑ भ॒द्रा घृ॒तमिदाप॑ आसुर् - अ॒ग्नीषोमौ॑ बिभ्र॒त्याप॒ इत्ताः ।  
ती॒व्रो रसो॑ मधु॒पृचा॑मरङ्ग॒म आ मा॑ प्रा॒णेन॑ स॒ह वर्च॑सा गन् ।
</details>

<details><summary>भट्टभास्कर-टीका</summary>

9नवमी - **आपो भद्रा** इति त्रिष्टुप् ॥ **आपो भद्राः** भन्दनीयाः आप एव घृतमाज्यमासुः भवन्ति तृणादिनिष्पादनेन गवां धारकत्वात् । 'छन्दस्युभयथा' इति सार्वधातुकत्वात् असेर्लेटि न भूभावः ।  
किञ्च - ता एव **आपः अग्नीषोमौ** बिभ्रति धारयन्ति खुन्नादिहः [अन्नादिना] विद्युन्निष्पत्त्या ऽग्निं रश्मिवृद्ध्या सोमम् । 'ईदग्नेः' इतीत्वम्, 'अग्नेस्तुत् स्तोमसोमाः 'इति षत्वम्, ' देवताद्वन्द्वे च' इति पूर्वोत्तरपदोर्युगपत्प्रकृतिस्वरत्वम् ।  
तादृशीनाम् अपां **मधुपृचां** मधुस्वादुना रसेन संपृक्तानां **तीव्रः** उद्भूतो **रसः अरङ्गमः** पर्याप्तगमनः कदाचिदप्यक्षीणेन प्राणेन चक्षुरादिना वर्चसा बलेन च सह मा आगन् आगच्छन्तु, तद्धेतुत्वात्प्राणादिस्थितेः । गमेः छान्दसे लुङि च्लेर्लुक् । 'मो नो धातोः' इति नत्वम् ॥
</details>

<details><summary>मूलम् (संयुक्तम्)</summary>

आदित्प॑श्याम्यु॒त वा॑ शृणो॒म्या मा॒ घोषो॑ गच्छति॒ वाङ्न॑ आसाम् । मन्ये॑ भेजा॒नो अ॒मृत॑स्य॒ तर्हि॒ हिर॑ण्यवर्णा॒ अतृ॑पय्ँय॒दा वः॑ ।
</details>