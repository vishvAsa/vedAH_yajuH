+++
title = "33 एको देवो"

+++


<details><summary>मूलम्</summary>

एको॑ दे॒वो अप्य॑तिष्ठ॒थ् - स्यन्द॑माना यथाव॒शम् ।  

उदा॑निषुर् म॒हीरिति॒, तस्मा॑दुद॒कमु॑च्यते ।
</details>

<details><summary>भट्टभास्कर-टीका</summary>

8अष्टमी - एक इत्यनुष्टुप् ॥ अत्रोदकं व्युत्पादयति - **एको देव** इन्द्रः **अप्य् अतिष्ठत्** स्वामित्वेनाध्यतिष्ठत् । अध्यर्थे अपिशब्दः । **यथावशं** यथेष्टं इतश्चेतश्च स्यन्दमाना आपः । यद्वा - **स्यन्दमानास्** सर्वास्स्रवन्तरिपः यथावशमप्यतिष्ठत् मध्यमे स्थाने आत्मनि आत्मनो वशं नीतवान् । तेन देवबहुमानेन आप **उदानिषुः** उछ्ह्वसितवत्यः **महीरिति** महत्यो जाता वयमेतेनेति । 'वा छन्दसि' डति पूर्वसवर्णदीर्घत्वम् । तस्मात्कारणादुदकमित्यपां नाम निरुच्यते उदानादुदकमिति । उत्पूर्वादनितेरौणादिकः कप्रत्ययः, नकारलोपश्च ॥
</details>

<details><summary>मूलम् (संयुक्तम्)</summary>

आपो॑ भ॒द्रा घृ॒तमिदाप॑ आसुर॒ग्नीषोमौ॑ बिभ्र॒त्याप॒ इत्ताः । ती॒व्रो रसो॑ मधु॒पृचा॑म् [3]  
अ॒र॒ङ्ग॒म आ मा॑ प्रा॒णेन॑ स॒ह वर्च॑सा गन् ।
</details>