+++
title = "29 अपकामं स्यन्दमाना"

+++


<details><summary>मूलम्</summary>

अ॒प॒का॒मꣳ स्यन्द॑माना॒ अवी॑वरत वो॒ हिक᳚म् ।  

इन्द्रो॑ व॒श् शक्ति॑भिर् देवी॒स् - तस्मा॒द्वार्णाम॑ वो हि॒तम् ।
</details>

<details><summary>भट्टभास्कर-टीका</summary>

7सप्तमी - अपकाममित्यनुष्टुप् ॥ अत्र वारिति नाम व्याचष्टे - **अपकामं** विनैव कामेन **स्यन्दमानाः** सदा स्यन्दनं कुर्वाणाः वः युष्मान् **इन्द्रः अवीवरत** वृतवान् युष्मानात्मसात्कर्तुमैच्छत् ।  
वः युष्माकं शक्तिभिः हेतुभिः ।  
हिकमिति पादपूरणे, प्रसिद्धौ वा ।  
वस ईप्सायाम्, चुरादिरदन्तः व्यत्ययेन सन्वद्भावः । वृणोतेर्वा स्वार्थिकोण् छान्दसः । देवीः देवनशीलाः तस्मात्कारणात् वारिति नाम वः युष्माकं हितं निहितं, सर्वस्मै वा हितम् ।
वर्णव्यत्ययेन णत्वम् ॥
</details>

<details><summary>मूलम् (संयुक्तम्)</summary>

एको॑ दे॒वो अप्य॑तिष्ठ॒थ्स्यन्द॑माना यथाव॒शम् । उदा॑निषुर्म॒हीरिति॒ तस्मा॑दुद॒कमु॑च्यते ।
</details>