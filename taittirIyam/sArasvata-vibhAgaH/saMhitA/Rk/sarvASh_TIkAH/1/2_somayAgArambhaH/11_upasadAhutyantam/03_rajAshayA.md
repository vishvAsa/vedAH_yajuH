+++
title = "03 रजाशया"

+++


<details><summary>Keith</summary>

That form of thine, O Agni, which rests in silver  
the highest, that dwells in the cleft,  
(By it) I have driven away harsh speech,  
(by it) I have driven away angry speech. Hail!
</details>

<details><summary>मूलम्</summary>

या ते॑  र॑जाश॒या  [ त॒नूर्वर्षि॑ष्ठा गह्वरे॒ष्ठोग्रव्ँवचो॒ अपा॑वधीम् । त्वे॒षव्ँवचो॒ अपा॑वधीँ॒ स्वाहा॑ ॥ ]
</details>

<details><summary>पद-पाठः</summary>

या । ते॒ । अ॒ग्ने॒ । र॒जा॒श॒येति॑ रजा-श॒या ।   
त॒नूः । वर्षि॑ष्ठा । ग॒ह्व॒रे॒ष्ठेति॑ गह्वरे-स्था । उ॒ग्रम् । वचः॑ । अपेति॑ । अ॒व॒धी॒म् । त्वे॒षम् । वचः॑ । अपेति॑ । अ॒व॒धी॒म् । स्वाहा॑ ॥ [21]  
</details>
<details><summary>भट्टभास्कर-टीका</summary>

7द्वितीयस्यां जुहोति - या ते अग्ने रजाशया तनूरित्यादि ॥  
रजोन्तरिक्षं तस्मिन् शेत इति रजाशया मध्यमात्मिका । रजश्शब्दात्परस्यास्सप्तम्या डादेशः, पूर्ववदलुक् । शेषं समानम् ॥


वर्षिष्ठा … ...{Loading}...


वर्षिष्ठा वृद्धतमा । प्रियस्थिरादिसूत्रेण वृद्धशब्दस्य वर्षादेशः । गह्वरे गहने तिष्ठतीति गह्वरेष्ठा । 'सुपि स्थः' इति कः, 'तत्पुरुषे कृति बहुळम्' इत्यलुक् । तयेत्यध्याह्रियते । तया तन्वा उग्रं उद्गूर्णमधिक्षेपं वचोपावधीमप हन्मि, तस्य प्रयोक्तारमपहन्मीति यावत् । 'अशनयापिपासेहवा उग्रं वचः' इत्यादि ब्राह्मणम् । तन्निमित्तत्वात्तादृशवचनश्रुतेः । छान्दसो लुङ्, 'हनो वध लुङि' इति वधा देशः, 'आमो मश्' इति मशादेशः ।

त्वेषं दीप्तं क्रूरं राक्षसादिसमीरितं श्रुत्याभीतिजनकम् । 'एनश्च वैरहत्यं च त्वेषं वचः' इत्यादिब्राह्मणम् । एनस्विभिर्वीरहादिभिश्च प्रयोज्यत्वात् । तच्च वचोपावधीम् । तस्य प्रयोक्तारं च अपहन्मि त्वत्प्रसादान्नाशयेयम् । इदमुभयं तदर्थं तस्यै तन्वै स्वाहा सुहुतमिदमस्तु ॥
</details>