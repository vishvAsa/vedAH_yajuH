+++
title = "04 वाक्पतिस्त्वा पुनातु"

+++


<details><summary>Keith</summary>

let the lord of speech purify thee  
With the flawless purifier,  
With the rays of the bright sun.
</details>

<details><summary>मूलम्</summary>

वा॒क्पति॑स्त्वा पुनातु ।   
[अच्छि॑द्रेण प॒वित्रे॑ण॒ वसो॒स्सूर्य॑स्य र॒श्मिभिः॑।]
</details>

<details><summary>पद-पाठः</summary>

वा॒क्पति॒रिति॑ वाक्-पतिः॑ । त्वा॒ । पु॒ना॒तु॒ ।  
(दे॒वः । त्वा॒ । स॒वि॒ता । पु॒ना॒तु॒ । अच्छि॑द्रेण । प॒वित्रे॑ण । वसोः॑ । सूर्य॑स्य । र॒श्मिभि॒रिति॑ र॒श्मि-भिः॒ । 
)
</details>

<details><summary>भट्टभास्कर-टीका</summary>

किञ्च - वाचः शब्दस्य पतिरुत्पादकः वाक्पतिर्वागिन्द्रियमुच्यते, मनसोनन्तरं यस्य प्रवृत्तिः । 'यद्धि मनसा ध्यायति तद्वाचा वदति' इति ब्राह्मणम् । स च त्वां पुनातु वाचिकेभ्यो दोषेभ्यो निवृत्तिं करोतु । 'वाचैवैनं पवयति' इति ब्राह्मणम् । अत्र 'न भूवाक्चिद्दिधिषु' इत्युत्तरपदलक्षणे पूर्वपदप्रकृतिस्वरे निषिद्धे 'परादिश्छन्दसि बहुलम्' इत्युत्तरपदाद्युदात्तत्वम् ।


अच्छिद्रेण ...{Loading}...

**अच्छिद्रेण पवित्रेण** जगतां पावनेन आदित्यात्मनानेन;  
छिन्नं छिद्रम्, अतोन्यद् **अच्छिद्रं** अविच्छेदेन वर्तमानं । अव्यय-पूर्व-पद-प्रकृति-स्वरत्वं । 'पुवस्संज्ञायाम्' (पा.सू. 3.2.185) इति पुनातेरित्रप्रत्ययः । 'असौ वा आदित्योच्छिद्रं पवित्रम्' (तै.ब्रा. 3.2.5) इत्यादि ब्राह्मणम् । 

**वसोर्** जगतां वासहेतोः **सूर्यस्य** मण्डलात्मनो **रश्मिभिः** जगतां शुद्धि-हेतुभिः **उत्पुनातु** । वसेः करणे उप्रत्ययः, (उ.सू. 10) स च नित् ।
</details>