+++
title = "02 आपो अस्मान्"

+++


<details><summary>Keith</summary>

Let the waters, the mothers, purify us,
With ghee let those that purify our ghee purify us.
</details>

<details><summary>मूलम्</summary>

आपो॑ अ॒स्मान्मा॒तर॑श्शुन्धन्तु।  
घृ॒तेन॑ नो घृत॒पुवᳶ॑ पुनन्तु ।
</details>
<details><summary>पद-पाठः</summary>

आपः॑ । अ॒स्मान् । मा॒तरः॑ । शु॒न्ध॒न्तु॒ । घृ॒तेन॑ । नः॒ । घृ॒त॒पुव॒ इति॑ घृत-पुवः॑ । पु॒न॒न्तु॒ । विश्व॑म् । अ॒स्मत् । प्रेति॑ । व॒ह॒न्तु॒ । रि॒प्रम् । उदिति॑ । आ॒भ्यः॒ । शुचिः॑ । एति॑ । पू॒तः । ए॒मि॒ । 
</details>

<details><summary>भट्टभास्कर-टीका</summary>

आपो मातरः मातृस्थानीयाः अस्मान् यजमानान् शुन्धन्तु शोधयन्तु ।  
किञ्च - घृतेनोदकेन पुनन्तीति घृतपुवः । 'तन्वादीनां छन्दसि बहुलम्' इत्युवङादेशः, कृदुत्तरपदप्रकृतिस्वरत्वम् । पर्जन्यादय उच्यन्ते । ते चास्मान् घृतेनोदकेन पुनन्तु अपापान् कुर्वन्तु । घृ क्षरणे, घृतं क्षरणात् । 'अप्सु दीक्षातपसी' इत्यादि ब्राह्मणम् ॥
</details>