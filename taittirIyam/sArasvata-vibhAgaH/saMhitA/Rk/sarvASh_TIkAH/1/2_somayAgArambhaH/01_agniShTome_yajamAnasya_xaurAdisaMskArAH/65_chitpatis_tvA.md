+++
title = "65 चित्पतिस् त्वा"

+++


<details><summary>Keith</summary>

Let the lord of thought purify thee, let the lord of speech purify thee, let the god Savitr purify thee  
With the flawless purifier,  
With the rays of the bright sun.
</details>

<details><summary>मूलम् (संयुक्तम्)</summary>

－चि॒त्पति॑स्त्वा पुनातु वा॒क्पति॑स्त्वा पुनातु दे॒वस्त्वा॑ सवि॒ता पु॑ना॒त्वच्छि॑द्रेण प॒वित्रे॑ण॒ वसो॒स्सूर्य॑स्य र॒श्मिभिः
</details>

<details><summary>मूलम्</summary>

चि॒त्पति॑स्त्वा पुनातु ।  
[अच्छि॑द्रेण प॒वित्रे॑ण॒ वसो॒स्सूर्य॑स्य र॒श्मिभिः॑।]
</details>

<details><summary>भट्टभास्कर-टीका</summary>

अच्छिद्रेणेति सर्वत्रानुषज्यते । चित् चैतन्यं ज्ञानम् । चेतयतेः 'अन्येभ्योपि दृश्यन्ते' इति क्विप् । तस्य पतिरुत्पादकः पालकः चित्पतिः मनइन्द्रियमुच्यते । 'मनो वै चित्पतिः' इति ब्राह्मणम् । स त्वां पुनातु मानसा दोषा यथा न स्युस्तथा करोतु ।


अच्छिद्रेण ...{Loading}...

**अच्छिद्रेण पवित्रेण** जगतां पावनेन आदित्यात्मनानेन;  
छिन्नं छिद्रम्, अतोन्यद् **अच्छिद्रं** अविच्छेदेन वर्तमानं । अव्यय-पूर्व-पद-प्रकृति-स्वरत्वं । 'पुवस्संज्ञायाम्' (पा.सू. 3.2.185) इति पुनातेरित्रप्रत्ययः । 'असौ वा आदित्योच्छिद्रं पवित्रम्' (तै.ब्रा. 3.2.5) इत्यादि ब्राह्मणम् । 

**वसोर्** जगतां वासहेतोः **सूर्यस्य** मण्डलात्मनो **रश्मिभिः** जगतां शुद्धि-हेतुभिः **उत्पुनातु** । वसेः करणे उप्रत्ययः, (उ.सू. 10) स च नित् ।
</details>