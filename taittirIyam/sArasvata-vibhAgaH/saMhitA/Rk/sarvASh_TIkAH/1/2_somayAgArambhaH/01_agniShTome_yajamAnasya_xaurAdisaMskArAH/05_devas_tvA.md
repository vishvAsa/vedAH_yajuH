+++
title = "05 देवस् त्वा"

+++


<details><summary>Keith</summary>

let the god Savitr purify thee  
With the flawless purifier,  
With the rays of the bright sun.
</details>

<details><summary>मूलम्</summary>

दे॒वस्त्वा॑ सवि॒ता पु॑नातु।  
अच्छि॑द्रेण प॒वित्रे॑ण॒ वसो॒स्सूर्य॑स्य र॒श्मिभिः॑ ।
</details>

<details><summary>भट्टभास्कर-टीका</summary>

किञ्च - देवस्सविता सर्वस्य प्रेरकः मनःप्रभृतेश्च प्रेरकः, स च त्वां पुनातु । अच्छिद्रेणेति व्याख्यातं 'देवो वस्सवितोत्पुनातु' इत्यत्र । 'इन्द्रो वृत्रमहन् सोपोभ्यम्रियत' इति ब्राह्मणम् ॥


अच्छिद्रेण ...{Loading}...

**अच्छिद्रेण पवित्रेण** जगतां पावनेन आदित्यात्मनानेन;  
छिन्नं छिद्रम्, अतोन्यद् **अच्छिद्रं** अविच्छेदेन वर्तमानं । अव्यय-पूर्व-पद-प्रकृति-स्वरत्वं । 'पुवस्संज्ञायाम्' (पा.सू. 3.2.185) इति पुनातेरित्रप्रत्ययः । 'असौ वा आदित्योच्छिद्रं पवित्रम्' (तै.ब्रा. 3.2.5) इत्यादि ब्राह्मणम् । 

**वसोर्** जगतां वासहेतोः **सूर्यस्य** मण्डलात्मनो **रश्मिभिः** जगतां शुद्धि-हेतुभिः **उत्पुनातु** । वसेः करणे उप्रत्ययः, (उ.सू. 10) स च नित् ।
</details>