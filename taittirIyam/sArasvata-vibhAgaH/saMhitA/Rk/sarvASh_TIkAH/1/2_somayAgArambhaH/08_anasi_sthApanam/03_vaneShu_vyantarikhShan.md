+++
title = "03 वनेषु व्यन्तरिक्षन्"

+++


<details><summary>Keith</summary>

He hath stretched out the sky over the woods;  
He hath placed strength in horses, milk in kine;  
Varuna hath set skill in the heart [1], Agni in dwellings,  
The sun in the sky, the Soma on the hill.
</details>

<details><summary>मूलम् (संयुक्तम्)</summary>

वने॑षु॒ व्य॑न्तरि॑क्षन्ततान॒ वाज॒मर्व॑त्सु॒ पयो॑ अघ्नि॒यासु॑ हृ॒त्सु [15]क्रतुव्ँ॒वरु॑णो वि॒क्ष्व॑ग्निन्दि॒वि सूर्य॑मदधा॒त्सोम॒मद्रौ
</details>

<details><summary>मूलम्</summary>

वने॑षु॒ व्य॑न्तरि॑क्षन्ततान॒  
वाज॒मर्व॑त्सु॒ पयो॑ अघ्नि॒यासु॑ ।  
हृ॒त्सु क्रतुव्ँ॒वरु॑णो वि॒क्ष्व॑ग्निं   
दि॒वि सूर्य॑मदधा॒त्सोम॒मद्रौ॑ ॥
</details>

<details><summary>पद-पाठः</summary>

वने॑षु । वीति॑ । अ॒न्तरि॑क्षम् । त॒ता॒न॒ । वाज॑म् । अर्व॒त्स्वित्यर्व॑त्-सु॒ । पयः॑ । अ॒घ्नि॒यासु॑ । हृ॒त्स्विति॑ हृत्-सु । [15]  
क्रतु॑म् । वरु॑णः । वि॒क्षु । अ॒ग्निम् । दि॒वि । सूर्य॑म् । अ॒द॒धा॒त् । सोम॑म् । अद्रौ॑ । 

</details>

<details><summary>भट्टभास्कर-टीका</summary>

6सोमं वाससा वेष्टयति - वनेष्विति त्रिष्टुभा । वाजमिति द्वितीयस्यादिः । हृत्स्विति तृतीयस्य । दिवीति चतुर्थस्य ॥  
वनेषु वुक्षेषु वृक्षषण्डेषु वा अन्तरिक्षं भूताकाशं विततान विस्तारितवान् । वाजं वेगमर्वत्सु अश्वेषु विततान । 'अर्वणस्त्रसावनञः' इति त्रादेशः । पयः क्षीरमघ्नियासु गोषु विततान । अहन्तव्या अघ्नियाः । 'अघ्न्यादयश्च' इति निपात्यते । हृत्सु हृदयेषु क्रतुं विज्ञानं विततान । वरुणो वरुणशब्दवाच्यस्सोमः विक्षु मर्त्येषु अग्निं विततान । दिवि सूर्यमदधात् स्थापितवान् । सोमं लतारूपमात्मानं अद्रावदधात् इत्येव । त्वमेव यथैतत्सवर्मकरोः तथा वाससा आत्मानं वेष्टयामीति ॥
</details>