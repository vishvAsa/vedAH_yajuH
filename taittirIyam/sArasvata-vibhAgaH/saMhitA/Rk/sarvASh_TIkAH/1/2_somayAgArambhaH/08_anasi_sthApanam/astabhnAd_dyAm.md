+++
title = "अस्तभ्नाद् द्याम्"
+++
<details><summary>Keith</summary>

The bull hath stablished the sky, the atmosphere;  
Hath meted the breadth of the earth;  
Hath set him in all worlds as king.  
All these are Varuna's ordinances.
</details>


<details><summary>मूलम् (संयुक्तम्)</summary>

अस्त॑भ्ना॒द् द्यामृ॑ष॒भो अ॒न्तरि॑क्ष॒ममि॑मीत वरि॒माण॑म्पृथि॒व्या आसी॑द॒द्विश्वा॒ भुव॑नानि स॒म्राड्विश्वेत्तानि॒ वरु॑णस्य व्र॒तानि
</details>

<details><summary>मूलम्</summary>

अस्त॑भ्ना॒द्द्यामृ॑ष॒भो अ॒न्तरि॑क्ष॒म्   
अमि॑मीत वरि॒माण॑म्पृथि॒व्याः ।   
आसी॑द॒द्विश्वा॒ भुव॑नानि स॒म्राड्  
विश्वेत्तानि॒ वरु॑णस्य व्र॒तानि॑ ।
</details>

<details><summary>पद-पाठः</summary>

अस्त॑भ्नात् । द्याम् । ऋ॒ष॒भः । अ॒न्तरि॑क्षम् । अमि॑मीत । व॒रि॒माण॑म् । पृ॒थि॒व्याः ।   
एति॑ । अ॒सी॒द॒त् । विश्वा॑ । भुव॑नानि । स॒म्राडिति॑ सम्-राट् । विश्वा॑ । इत् । तानि॑ । वरु॑णस्य । व्र॒तानि॑ । 
</details>

<details><summary>भट्टभास्कर-टीका</summary>

अमिमीतेति द्वितीयस्य पादस्यादिः, अत एव न निहन्यते । अस्तभ्नात् स्तब्धां दृढामकरोत् द्यां द्युलोकम् । ऋषभो वर्षिता अन्तरिक्षममिमीत मितवान् निर्मितवान् । वरिमाणं पृथिव्याः वरिमाणं उरुत्वम् । 'प्रियस्थिर' इत्यादिना वरादेशः । यद्वा - वरिमाणं वारकत्वम् । 'अन्येभ्योपि दृश्यन्ते' इति मनिन्, उञ्छादिर्द्रष्टव्यः । आसीदत् व्याप्तवान् वर्षेण । विश्वा विश्वानि च भुवनानि भूतजातानि आसीदत् इत्येव । यद्वा - अन्तरिक्षममिमीत वरिमाणं च पृथिव्या अमिमीतेत्येव । विश्वानि भुवनानि आसीदत् इत्यन्तर्भावितण्यर्थो वा आसादयति विश्वानि भुवनानीति । 'शेश्छन्दसि बहुऌअम्' इति लुक् । सम्राट् सङ्गतदीप्तिः । 'मो राजि समः क्वौ' इति मकारः । यान्येवंविधानि तानि विश्वान्येव वरुणस्य वारकस्य सोमस्य व्रतानि वीर्याणि कर्माणि, त्वमेवेन्द्रो भूत्वा तथा तथा कृतवानित्यर्थः । 'वारुण्यर्चा सादयति' इत्यादि ब्राह्मणम् ॥
</details>
