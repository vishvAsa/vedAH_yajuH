+++
title = "05 अग्ने अच्छा"

+++


<details><summary>Keith</summary>

O Agni, speak to us;  
To us be thou kindly disposed;  
Further us, O lord of the world  
Thou art the giver of wealth to us.
</details>

<details><summary>मूलम्</summary>

अग्ने॒ अच्छा॑ वदे॒ह न॒ᳶ प्रति॑ नस्सु॒मना॑ भव ।   
प्र णो॑ यच्छ भुवस्पते धन॒दा अ॑सि न॒स्त्वम्  ॥
</details>

<details><summary>भट्टभास्कर-टीका</summary>

हे अग्ने इहास्मिन् कर्मणि नो ऽस्मान् अस्माकं वा इहास्मिन् कर्मणि अच्छवद आभिमुख्येन वद अस्मद्धितं ब्रूहि ।  

किञ्च - नो ऽस्मान् प्रति सुमनाः कल्याणमतिश्च भव मनसा च अस्मद्धितमनुचिन्तयेत्यर्थः । किं वः क्रियतामिति चेत् ; नोस्मभ्यं प्रयच्छ देहि धनमिति गम्यते ; 'धनदा असि' इति वक्ष्यमाणत्वात् । 'उपसर्गाद्बहुलम्' इति नसो णत्वम् । भुवस्पते पृथिव्याः पते । 'षष्ठ्य्वाः पतिपुत्र' इति सत्वम् । धनदाः धनस्य दाता धनं दातुं समर्थः त्वमस्माकमसि । तस्माद्देहीति ॥
</details>