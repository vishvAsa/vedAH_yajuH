+++
title = "03 प्रदातारं हवामह"

+++


<details><summary>Keith</summary>

With our oblation we summon  
Indra, the giver;  
Fill both thy hands with bounty;  
Give to us from the left and the right.
</details>

<details><summary>मूलम्</summary>

प्र॒दा॒तारꣳ॑ हवामह॒   
इन्द्र॒मा ह॒विषा॑ व॒यम् ।    
उ॒भा हि हस्ता॒  वसु॑ना पृ॒णस्वा..  +++(११ अक्षराणि)+++
ऽऽप्र य॑च्छ॒ दख्षि॑णा॒दोत स॒व्यात्  ॥ +++(१० अक्षराणि)+++
</details>

<details><summary>भट्टभास्कर-टीका</summary>

द्वाभ्यमष्टाक्षराभ्यां दशाक्षराभ्यां च बृहती । प्रदातारमिन्द्रमिति त्वामनेन हविषा वयं हवामहे आह्वयामहे । 'बहुलं छन्दसि' इति सम्प्रसारणम् । स त्वमुभौ हस्तौ वसुना धनेन पृणस्व पूरय । पृण प्रीणने, तौदादिकः, व्यत्ययेनात्मनेपदम्, 'हि च' इति निघातप्रतिषेधः । पूरयित्वा चास्मभ्यं प्रयच्छ देहीति यावत् । आ दक्षिणादा च सव्यात्प्रसारिताद्धस्तात् ताभ्यां प्रसारिताभ्यां यावद्गृह्यते तावद्देहीति यावत् ॥
</details>