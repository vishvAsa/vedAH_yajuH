+++
title = "02 इन्द्राणीमासु नारिषु"

+++


<details><summary>Keith</summary>

Indrani beyond other women  
I have heard to be favoured with a spouse,  
For never at any time [1]  
Shall her husband die of old age.
</details>

<details><summary>मूलम्</summary>

इ॒न्द्रा॒णीमा॒सु नारि॑षु सु॒पत्नी॑म॒हम॑श्रवम् ।   
न ह्य॒स्या अप॒रञ्च॒न ज॒रसा॑ [47]मर॑ते॒ पतिः॑  ॥
</details>

<details><summary>भट्टभास्कर-टीका</summary>

इन्द्रणीमिन्द्रस्य पत्नीम् । 'इन्द्रवरुण' इति ङीष् । आसु नारिषु मध्ये । छान्दसं ह्रस्वत्वम् । सुपत्नीं शोभनपतिकाम् । 'विभाषा सपूर्वस्य' इति ङीष्, 'आद्युदात्तं द्व्यच्छन्दसि' इत्युत्तरपदाद्युदात्तत्वम् । अहमश्रवं श्रुतवानस्मि । शृणोतेर्लङि व्यत्ययेन शप् । लुग्वा शपः । **अपरञ्चन** किञ्चन किञ्चान्यदित्यर्थः अयमस्मा अन्यो विशेषः । चनेति समुच्चये । **न ह्यस्याः पतिः जरसा** वयोहान्या **मरते** म्रियते । व्यत्ययेन शप्, 'हि च' इति निघातप्रतिषेधः । सैव महाभागा इन्द्राणी अस्मत्सेनामुत्साहवतीं करोत्वित्यर्थः ॥
</details>