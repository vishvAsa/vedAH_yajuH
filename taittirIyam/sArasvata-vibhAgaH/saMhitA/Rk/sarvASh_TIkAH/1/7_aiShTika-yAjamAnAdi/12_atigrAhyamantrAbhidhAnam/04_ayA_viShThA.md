+++
title = "04 अया विष्ठा"

+++


<details><summary>Keith</summary>

By this shape producing mighty deeds,  
He is dread, a broad way for gain,  
He hath come to the top, bearing sweetness,  
What time he moved a body in his own body.
</details>

<details><summary>मूलम्</summary>

अ॒या वि॒ष्ठा ज॒नय॒न्कर्व॑राणि॒ स हि घृणि॑रु॒रुर्वरा॑य गा॒तुः ।  
स प्रत्युदै॑द्ध॒रुणो॒ मध्वो॒ अग्रँ॒ स्वायाय्ँ॒यत्त॒नुवा॑न्त॒नूमैर॑यत ।
</details>

<details><summary>भट्टभास्कर-टीका</summary>

**अया** अनेन ग्रहणेन । इदमस्तृतीयाया याजादेशः 'हलि लोपः' । यद्वा - अया अस्मिन् जगति  
**विष्ठाः** । सप्तम्या याजादेशः । विष्ठाः विविधं तीष्ठन्तीति । 'क्विप्च' इति क्विप् । सर्वात्मतया स्थित इत्यर्थः ।  
**जनयन्न्** उत्पादयन्  
**कर्वराणि** कर्माणि कार्यजातानि वा  
य एवं करोति प्रजापतिः स हि **घृणिः** दीप्यमानः । घृणि दीप्तौ 'इन् सर्वधातुभ्यः' इतीन् । हेतौ हिः ।  
घृणिमान्वा **घृणिः**, मत्वर्थीयो लुप्यते ।  
**उरुर्** महान् **वराय** वरिष्ठाय फलाय **गातुर्** मार्गः प्राप्तेः पुरुषार्थप्राप्तिरित्यर्थः । तादर्थ्ये चतुर्थी । स तादृशः प्रत्युदैत् प्रत्युद्गच्छतु । छान्दसो लुङ् । किम् ? **मध्वः** उदकस्य अग्रं सारम् । नुमभावच्छान्दसः, 'जसादिषु वा वचनं प्राङ्णौ चङ्युपधायाः' इति गुणाभावः । धरुणो धारयिता स तादृशः मदुनोग्रं प्राप्नोतु । यद्यस्मात्स्वायामात्मीयायां तनुवां शरीरभूतेस्मिन् ग्रहे तनुं स्वशरीरमैरयत प्रेरयति ; तस्मादेतद्ग्रहात्मा अस्मदभिमतं साधयत्विति ।
</details>