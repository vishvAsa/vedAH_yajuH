+++
title = "02 ये ग्रहाः"

+++


<details><summary>Keith</summary>

The cups of the five folk,  
Of which three are of highest birth,  
(And for which) the divine cask [1] has been forced out  
Of these that have no handles  
The food and strength have I seized;
</details>

<details><summary>मूलम्</summary>

ये ग्रहाः॑ पञ्चज॒नीना॒ येषा॑न्ति॒स्रᳶ प॑रम॒जाः ।  
दैव्य॒ᳵ कोशः॒ [45] समु॑ब्जितः ।  
तेषाव्ँ॒विशि॑प्रियाणा॒म्  इष॒मूर्जँ॒ सम॑ग्रभीम् ।
</details>

<details><summary>भट्टभास्कर-टीका</summary>

ये ग्रहाः पञ्चजनीनाः पञ्चजनेभ्यो देवादिभ्यो वा हिताः । 'पञ्चजनादुपसङ्ख्यानम्' इति खः । सर्वेप्यतिग्राह्याः पञ्चजनीनाः येषां मध्ये तिस्रः परमजाः प्रकृतयः परमायां प्रकृत्यवस्थायां जाताः समाम्नाताः परमजाः आग्नेयैन्द्रसौर्याः ; प्रकृतिरूपेण विवक्षितत्वात् । ग्रहेष्वपि वर्तमानस्त्रिलिङ्गो भवति । 'तिसृभ्यो जसः' इत्युदात्तत्वम् ।  

किञ्च - येषां प्रभावेन **दैव्यः** दिवि भवः **कोशः** मेघः **समुब्जितः** अधोमुखः जलस्रावणायै आर्जवमासादितः वर्षाभिमुखः कृत इत्यर्थः । जलूकवद्रक्तस्रावणायै । उब्ज आर्जवे ।  

तेषां तेभ्यः । तादर्थ्यचतुर्थ्याष्षष्ठी । विशिप्रियाणां विविधहनुपर्यन्तानां इषमन्नमूर्जं रसं च समग्रभीं सङ्गृह्णामि । उपयामगृहीतोसीति गृह्णाति । छान्दसे लुङि 'अमो मश्' 'हृग्रहोर्भः' ॥
</details>