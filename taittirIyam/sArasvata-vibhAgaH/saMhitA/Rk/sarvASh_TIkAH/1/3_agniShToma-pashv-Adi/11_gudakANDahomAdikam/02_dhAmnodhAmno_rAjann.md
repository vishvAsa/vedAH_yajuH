+++
title = "02 धाम्नोधाम्नो राजन्न्"

+++


<details open><summary><h4>विश्वास-प्रस्तुतिः ...{Loading}...</h4></summary>

धाम्नो॑धाम्नो+++(=शृङ्खलाभ्यो)+++ राजन्न्  
इ॒तो व॑रुण नो मुञ्च ।  
यद् "+++(श्रुणुत)+++ आपो॒ अघ्नि॑या॒ +++(→गावः)+++ वरु॒णे"ति॒ शपा॑महे॒  
ततो॑ वरुण नो मुञ्च ॥
</details>

<details><summary>Keith</summary>

From every rule of thine, O King Varuna, set us free;  
From whatever oath by the waters, by the kine, by Varuna, we have sworn, From that, O Varuna, set us free.
</details>

<details><summary>मूलम्</summary>

धाम्नो॑धाम्नो राजन्नि॒तो व॑रुण नो मुञ्च ।  
यदापो॒ अघ्नि॑या॒ वरु॒णेति॒ शपा॑महे॒ ततो॑ वरुण नो मुञ्च ॥
</details>


<details><summary>पद-पाठः</summary>

धाम्नो॑धाम्न॒ इति॒ धाम्नः॑-धा॒म्नः॒ । रा॒ज॒न् । इ॒तः । व॒रु॒ण॒ । नः॒ । मु॒ञ्च॒ ।  
यत् । आपः॑ । अघ्नि॑याः । वरु॑ण । इति॑ । शपा॑महे । ततः॑ । व॒रु॒ण॒ । नः॒ । मु॒ञ्च॒ ॥ [20]
</details>

<details><summary>भट्टभास्कर-टीका</summary>

15सर्व एवाद्भिर् मार्जयन्ते - धाम्नोधाम्न इति ॥ धाम्नोधाम्नः स्थानात्स्थानात् । कस्य? शुगसीति प्रकृतत्वाच्छोकस्य । शोकस्थानं च द्वेष्टा द्वेष्यश्च 'योस्मान्द्वेष्टि यं च वयं द्विष्मः' इति यौ प्रकृतौ । अयमर्थः - इतः प्रकृताच्छोकस्थ स्थानात् द्वेष्टृलक्षणाद्द्वेष्यलक्षणाच्च, हे राजन् वरुण अस्मान्मुञ्च द्वेष्ट्रादिलक्षणात्सर्वस्माच्छोकस्थानादस्मान्मुञ्चेति । वीप्सायां द्विर्वचनम्, आम्रेडितस्य चानुदात्तत्वम् ।  
किञ्च - हे वरुण ततोभिशापादस्मान्मुञ्च । कुतः? शोकाभितप्ता वयं हे आपः हे अघ्नियाः हे वरुण इति यच्छपामहे यच्छापेनास्माभिः पापमुपार्जितं तस्मादपीत्यर्थः । शापो हि प्रशस्तदेवतानामसङ्कीर्तनेन परेषामनर्थाशंसनम् । यथा - कश्चिच्छोकाभितप्त आह - हे आपः यूयमेवेह जाल्मं द्रष्टुमर्हथ; 'आपोवै सर्वा देवताः' इति मन्यामह इति । एवं गवादिष्वपि द्रष्टव्यम् ।   

निदर्शनं चैतत् प्रशस्तदेवतानामन्यासामपि । यथा - हे इर्श्वर, हे तपन, हे विधातरिति । तत्र लौकिकानां कृताद्युदात्तानामामन्त्रणपदानामिदमनुकरणम् । ततश्च सत्यपि पदात्परत्वे आमन्त्रितनिघातो न प्रवर्तते । न ह्यत्र मार्जयमाना अबादीनामन्त्रयन्ते । शप आक्रोशे स्वरितेत्त्वादात्मनेपदम् । यद्वा - 'शप उपालम्भने' इत्यात्मनेपदम् । वाचा शरीरस्पर्शनमुपालम्भः । अतोयमर्थः - हे आपः युष्मभ्यं शपामहे नेदमस्माभिर्ज्ञातमिति । एवं यच्छपामहे सत्यमिति वा विषये शोकावेगेन ततोपि पापादस्मान्मुञ्चेति । अघ्नियाशब्दो यत्प्रत्ययान्तोन्तोदात्तः । यथा 'पतिरघ्नियानाम्' इति । तस्य षाष्ठिकमामन्त्रिताद्युदात्तत्वम् । वरुणेत्यप्यघ्नियाशब्दानन्तरमामन्त्रितानुकरणत्वान्न निहन्यते, अन्यस्तु निहन्यत एव ॥
</details>