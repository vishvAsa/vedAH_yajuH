+++
title = "03 तुभ्यन् ता"

+++


<details><summary>Keith</summary>

To thee, best of Angirases,  
All folk with fair dwellings severally,  
O Agni, have turned to gain their wish.
</details>

<details><summary>मूलम्</summary>

तुभ्य॒न्ता अ॑ङ्गिरस्तम॒ विश्वाः॑ सुक्षि॒तय॒ᳶ पृथ॑क् ।      
अग्ने॒ कामा॑य येमिरे ॥
</details>

<details><summary>भट्टभास्कर-टीका</summary>

हे **अङ्गिरस्तम** गन्तव्यतम गतिमत्तमेति वा । अगि रगि लघि गत्यर्थाः, अस्माद् असुनि इरुड्-आगमो निपात्यते । 

हे अग्ने तुभ्यं ताः प्रसिद्धाः विश्वास्तुक्षितयः शोभना क्षितिर्गतिर्यासां ताः प्रजाः । 'नञ्सुभ्याम्' इत्युत्तरपदान्तोदात्तत्वम् । यद्वा - शोभनं क्षयन्ति वसन्तीति सुक्षितयो मनुष्याः । 'मन्क्तिन्व्याख्यान' इत्युत्तरपदान्तोदात्तत्वम् । पृथक्कामाय नानाविधेभ्यः कामेभ्यः कामसिद्धये **येमिरे** यमन्ति त्वामाराधयितुमात्मानं विषयेभ्यो व्यावर्तयन्ति । व्यत्ययेनात्मनेपदम् । यद्वा - पृथग्यमयन्ति नानाविधैरुपायैरात्मानं यमयन्ति त्वामाराधयितुम् । तस्माद्वयमप्यस्मत्कामसिद्धये त्वामेव भजामह इति भावः । 'स एवैनं कामेन समर्धयत्युपैनं कामो नमति' `इति ब्राह्मणम् ॥
</details>