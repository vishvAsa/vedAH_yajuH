+++
title = "05 तस्मै ते"

+++


<details><summary>Keith</summary>

To thee, the eager one,  
O knower of all, O active one,  
Agni, I offer this fair praise.
</details>

<details><summary>मूलम्</summary>

तस्मै॑ ते प्रति॒हर्य॑ते॒ जात॑वेदो॒ विच॑र्षणे ।  
अग्ने॒ जना॑मि सुष्टु॒तिम् ॥
</details>

<details><summary>भट्टभास्कर-टीका</summary>

हे अग्ने जातवेदः जातप्रज्ञ । यद्वा - जातानां भूतानां वेदितः । 'गतिकारकयोरपि' इत्यसुन् । **विचर्षणे** विविधदर्शन [विविधचर्षणे] विविध-मनुष्य, एतेषामुत्पादकत्वात् । **तस्मै ते** तादृशाय तुभ्यं 

**प्रतिहर्यते** कामयमानाय वक्ष्यमाणां स्तुतिम् ।  
यद्वा - प्रतिगन्तुम् इच्छते ।  
यद्वा - प्रतिगृह्णते । हर्य गतौ । सुष्टुतिं शोभनां स्तुतिं जनामि जनयामि । जनेर्ण्यन्ताल्लट्, 'बहुलं संज्ञाछन्दसोः' इति णिलुक् । 

**जातवेद** इत्यस्यामन्त्रितस्याप्यविद्यमानवत्त्वात् **विचर्षण** इत्येतदपि न निहन्येत् । अग्ने इत्यस्याविद्यमामत्वात् जनामीति तिङन्तं न निहन्यते । 'मन् क्तिन् व्याख्यान' इति । सुष्टुतिशब्दस्यान्तोदात्तत्वम् । अन्ये खलु दुराराधाः स्तुतिमपि न गृह्णन्ति, त्वं तु स्तुतिं च प्रतिगृह्णासि, ददासि चेप्सितानि । तस्मात् स्तुतिप्रियाय ते स्तुतिं जनयामि । त्वं च तां प्रतिगृह्य यजमानं भूतिं गमयेति भावः । 'स एवैनं भूतिं गमयति भवत्येव' `इति ब्राह्मणम् ॥
</details>