+++
title = "02 या ते"

+++


<details><summary>Keith</summary>

The pain that hath reached thy vital airs,  
that (hath reached) thine eye,  
that (hath reached) thine ear,  
what is harsh in thee,  
what is in its place,  
--let that swell,  
let that hereby be pure.
</details>

<details><summary>मूलम् (संयुक्तम्)</summary>

या ते᳚ प्रा॒णाञ्छुग्ज॒गाम॒ या चख्षु॒र्या श्रोत्र॒य्ँयत्ते᳚ क्रू॒रय्ँयदास्थि॑त॒न्तत्त॒ आ प्या॑यता॒न्तत्त॑ ए॒तेन॑ शुन्धताम्
</details>

<details><summary>मूलम्</summary>

या ते᳚ प्रा॒णाञ्छुग्ज॒गाम  +++(८ अष्टाक्षराणि च)+++    
या चख्षु॒र्या श्रोत्र᳚म्  +++(ऋतु ६ अक्षराणि)+++   
यत्ते᳚ क्रू॒रय्ँयदास्थि॑तम्  +++(वसु ८ अक्षराणि)+++   
तत्त॒ आ प्या॑यताम्  +++(षट् ६ अक्षराणि)+++    
तत्त॑ ए॒तेन॑ शुन्धताम्  +++(अष्ट ८ अक्षराणि)+++   ॥
</details>

<details><summary>भट्टभास्कर-टीका</summary>

5पुनर् वागादीन् अभिमृशति - या ते प्राणानिति बृहत्या पञ्चपदया अष्टर्तुवसुषडष्टाक्षरया ॥ हे पशो त्वदीयान्प्राणान् या शुक् जगाम प्राप या चक्षुर्जगाम या च श्रोत्रं जगाम, यच्च ते क्रूरमस्माभिः कृतम् । किं पुनस्तत्? निकर्तनमेव । यच्चान्यद्रक्षःप्रभृति मांसलोभेन त्वामास्थितं आश्रित्य स्थितम् । 'गतिरनन्तरः' इति पूर्वपदप्रकृतिस्वरत्वम् । तत्ततः । 'सुपां सुलुक्' इति पञ्चम्या लुक् । ततश्शुचः क्रूरादास्थातुश्च त्वदीय प्राणादिकं सर्वमाप्यायतां तस्मादनिष्टरूपान्निर्मुक्तं वर्धताम् । किञ्च – तस्मादेव निर्मुक्तमेतेन प्रक्षालनेन शुन्धतां शुद्धं भवतु । व्यत्ययेनात्मनेपदम् ॥
</details>