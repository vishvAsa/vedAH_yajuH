+++
title = "02 उरो अन्तरिक्ष!"

+++


<details><summary>Keith</summary>

O broad atmosphere,  
in unison with the god [1] wind,  
sacrifice with the life of this offering;  
be united with its body
</details>

<details><summary>मूलम्</summary>

उरो॑ अन्तरिक्ष स॒जूर्दे॒वेन॑  +++(रुद्र -११ अक्षराणि)+++  ।  वाते॑ना॒ऽस्य ह॒विष॒स्त्मना॑ यज  +++( ईश- ११ अक्षराणि)+++  
सम॑स्य त॒नुवा॑ भव  +++(वसु ८ अक्षराणि)+++ ।
</details>

<details><summary>पद-पाठः</summary>

उरो॒ इति॑ । अ॒न्त॒रि॒क्ष॒ । स॒जूरिति॑ स-जूः । दे॒वेन॑ । [14]1 । वाते॑न । अ॒स्य । ह॒विषः॑ । त्मना॑ । य॒ज॒ । समिति॑ । अ॒स्य॒ । त॒नुवा॑ । भ॒व॒ । 
</details>

<details><summary>भट्टभास्कर-टीका</summary>

अन्तरिक्षशब्देन पशोस्सुषिराणि श्रोत्रादीनीन्द्रियाण्युच्यन्ते; समुदायापेक्षमेकवचनम् ।  हे उरो विस्तीर्ण अन्तरिक्ष श्रोत्रादीन्द्रियसमुदाय त्वं सजूः समानप्रीतिर्भूत्वा । 'समानस्य छन्दसि' इति सभावः, 'ससजुषोः' इति रुत्वम्, 'त्रिचक्रादीनामन्तः' इत्युत्तरपदान्तोदात्तत्वम् । केन सजूः? देवेन दीप्तिमता वातेन पशुप्रायेन ।   

किञ्च – त्मना आत्मना पशुक्षेत्रज्ञेन च सजूः । 'मन्त्रेष्वाङ्यादेरात्मनः' इत्याकारलोपः । एवमाभ्यामपि सह त्वं समानप्रीतिर्भूत्वास्य हविषो यज इदं पश्वात्मकं हविर्देहि यागार्थमिदानीं सर्वेपि यूयमनुजानीतेत्यर्थः । 'क्रियाग्रहणं कर्तव्यम्' इति कर्मणस्सम्प्रदानत्वात् 'चतुर्थ्यर्थे बहुलम् छन्दसि' इति षष्ठी । यजतिर्दानकर्मा ।  

उरो इति पादादित्वान्निघाताभावे षाष्ठिकमामन्त्रिताद्युदात्तत्वम् । 'नामन्त्रिते समानाधिकरणे' इति तस्याविद्यमानवत्त्वनिषेधात्परमामन्त्रितं निहन्यते ।

किञ्च - अस्य पशोस्तन्वा शरीरेण सम्भव संयुजस्व । देवभूयस्याप्यस्य पशोश्शरीरं मा हिंसीः ।
</details>