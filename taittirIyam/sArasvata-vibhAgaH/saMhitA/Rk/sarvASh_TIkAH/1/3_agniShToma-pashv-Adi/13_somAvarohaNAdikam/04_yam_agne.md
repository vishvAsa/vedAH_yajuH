+++
title = "04 यम् अग्ने"

+++


<details><summary>भास्करोक्त-विनियोगः</summary>

7क्रतुकरणं जुहोति - यमग्न इति त्रिपदया गायत्र्या ॥ 
</details>

<details><summary>Keith</summary>

That mortal, O Agni, whom thou hast helped in the battles, Whom thou hast strengthened in the contest for booty, He winneth I abiding strength.
</details>

<details><summary>मूलम्</summary>

यम॑ग्ने पृ॒त्सु मर्त्य॒मावो॒ वाजे॑षु॒ यञ्जु॒नाः ।    
स यन्ता॒ शश्व॑ती॒रिषः॑ ॥ [23]
</details>


<details><summary>पद-पाठः</summary>

यम् । अ॒ग्ने॒ । पृ॒त्स्विति॑ पृत्-सु । मर्त्य॑म् । आवः॑ । वाजे॑षु । यम् । जु॒नाः ॥ सः । यन्ता॑ । शश्व॑तीः । इषः॑ ॥ [23]
</details>

<details><summary>भट्टभास्कर-टीका</summary>

'यद्यग्निष्टोमो जुहोति' `इति ब्राह्मणम् । हे अग्ने यं मर्त्यं पृत्सु सङ्ग्रामेषु आवः रक्षसि । 'छन्दसि लुङ्लङ्लिटः' इत्यवतेर्लङ्, आडागम उदात्तः ॥ 'मांस्पृत्स्नूनामुपसङ्ख्यानम्' इति पृतनाशब्दस्य पृद्भावः, 'सावेकाचः' इति विभक्तेरुदात्तत्वम् । कः पुनरसौ यं पृतनासु रक्षसीत्याह वाजेष्व् अन्नेषु निमित्तभूतेषु । 'निमित्तात्कर्मसंयोगे' इति सप्तमी । अन्नार्थं यं जुनाः गच्छसि । जु इति सौत्रो धातुः वेगितायां गतौ वर्तते, तस्मात्पूर्ववल्लुङ्, श्नाप्रत्ययः, 'बहुलं छन्दस्यमाङ्योगेपि' इत्यडभावः । हवींषि ग्रहीतुं यस्य सकाशं सदा गच्छसीत्यर्थः । स एव खलु त्वया सङ्ग्रामेषु रक्ष्यत्वेन ग्राह्यते । यश्च त्वयैवं रक्ष्यते स एव खलु त्वयानुगृहीतः यन्ता यमयिता वशीकर्ता ॥ 'न लुट् इति' निघातप्रतिषेधः, उदात्तनिवृत्तिस्वरो व्यत्ययेन प्रवर्तते । किं वशीकरिष्यतीत्याह - शश्वतीः नित्याः इषः अन्नादि प्रभूतं धनं प्राप्नोतीत्यर्थः । शश्वच्छब्दात् 'उगितश्च' इति ङीप् ॥
</details>