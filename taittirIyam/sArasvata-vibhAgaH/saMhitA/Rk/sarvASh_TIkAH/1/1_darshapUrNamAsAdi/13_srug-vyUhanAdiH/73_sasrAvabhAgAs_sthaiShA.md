+++
title = "73 सँस्रावभागास् स्थ+इषा"

+++


<details><summary>Keith</summary>

Ye are sharers in the remains (of the oblation), well nourished, mighty  
Ye gods that are on the prastara and sit on the strew [2].  
Accepting this supplication, do ye all,  
Seated on this strew enjoy yourselves.
</details>

<details><summary>मूलम् (संयुक्तम्)</summary>

सँस्रा॒वभा॑गास्स्थे॒षा बृ॒हन्तᳶ॑ प्रस्तरे॒ष्ठा ब॑र्हि॒षद॑श्च [23]दे॒वा इ॒माव्ँ वाच॑म॒भि विश्वे॑ गृ॒णन्त॑ आ॒सद्या॒स्मिन्ब॒र्हिषि॑ मादयध्वम्
</details>

<details><summary>मूलम्</summary>

सँस्रा॒वभा॑गास्स्थे॒षा बृ॒हन्तᳶ॑ प्रस्तरे॒ष्ठा ब॑र्हि॒षद॑श्च दे॒वाः ।  
इ॒माव्ँ वाच॑म॒भि विश्वे॑ गृ॒णन्त॑ आ॒सद्या॒स्मिन्ब॒र्हिषि॑ मादयध्वम् ॥
</details>

<details><summary>पद-पाठः</summary>

सँ॒स्रा॒वभा॑गा॒ इति॑ सँस्रा॒व-भा॒गाः॒ । स्थ॒ । इ॒षाः । बृ॒हन्तः॑ । प्र॒स्त॒रे॒ष्ठा इति॑ प्रस्तरे-स्थाः । ब॒र्हि॒षद॒ इति॑ बर्हि-सदः॑ । च॒ । [23]  
1 । दे॒वाः । इ॒माम् । वाच॑म् । अ॒भीति॑ । विश्वे॑ । गृ॒णन्तः॑ । आ॒सद्येत्या॑-सद्य॑ । अ॒स्मिन् । ब॒र्हिषि॑ । मा॒द॒य॒ध्व॒म् । 
</details>


<details><summary>भट्टभास्कर-टीका</summary>

16एतान्संस्रावेणाभिघारयति - संस्रावभागा इति त्रिष्टुभा चतुष्पदया ॥   
संस्राव्यत इति संस्रावः । कर्मणि घञ् (पा.सू. 3.3.19) । थाथादिस्वरेणोत्तरपदान्तोदात्तत्वम् (पा.सू. 6.2.144) । संस्रावो जुहूपभृद्भ्यां सिच्यमान आज्यशेषो भागो येषां तादृशाः स्थ भवत । लिङर्थे लेट् । बहुव्रीहौ पूर्वपदप्रकृतिस्वरत्वम् (पा.सू. 6.2.1) । 'वसवो वै रुद्रा आदित्यास्सँस्रावभागाः' (तै.ब्रा. 3.3.9) इत्यादि ब्राह्मणम् । कीदृशाः पुनस्त इत्याह - इषा इच्छावन्तः भा(गं)गान् लब्धुम् । इषेः क्विबन्तादर्शआदित्वादच्प्रत्ययः (पा.सू. 5.2.127) । बृहन्तः महान्तः सर्वैराराधनीयाः ।   
'प्रस्तरेष्ठा बर्हिषदश्च देवाः' इति द्वितीयः पादः । ये प्रस्तरेष्ठाः । प्रस्तरे तिष्ठन्तीति 'स्थः क च' (पा.सू. 3.2.77) इति क्विप्प्रत्ययः, 'तत्पुरुषे कृति बहुलम्' (पा.सू. 6.3.14) इत्यलुक्, सुषामादित्वात् (पा.सू. 8.3.98) षत्वम्, कृदुत्तरपदप्रकृतिस्वरत्वम् (पा.सू. 6.2.139) । ये च बर्हिषदः । बर्हिषि सीदन्तीति 'सत्सूद्विष' (पा.सू. 3.2.61) इत्यादिना क्विप्, पृषोदरादित्वात्सकारलोपः (पा.सू. 6.3.109) । पूर्ववत् षत्वस्वरौ ।  
ते विश्वेपि देवा देवनादिगुणयुक्ता यूयं, इमामस्मदीयां त्वद्विषयां स्तोत्ररूपां वाचं अभिगृणन्तः आभिमुख्येन शब्दयन्तः अहो सम्यगियं स्तुतिः कृतेत्येवं प्रशंसन्तः । 'अभिरभागे' (पा.सू. 1.4.91) इति लक्षणादिषु (पा.सू. 1.4.90) कर्मप्रवचनीयत्वम् । अस्मिन् बर्हिषि स्तीर्णे यज्ञे आसद्य उपविश्य मादयध्वं तृप्यत । मद तृप्तियोगे, चौरादिकः, आकुस्मीय आत्मनेपदी (आकुस्मादात्मनेपदिनः - गणसूत्रं - चित संचेतने इति धातौ) । आसद्येति कृदुत्तरपदप्रकृतिस्वरत्वम् (पा.सू. 6.2.139) । 'ऊडिदम्' (पा.सू. 6.1.171) इत्यादिना इदमस्सप्तम्या उदात्तत्वम् । 'स्रुचौ संप्रस्रावयति' (तै.ब्रा. 3.3.9) इत्यादि ब्राह्मणं । 'वैश्वदेव्यर्चा' (तै.ब्रा. 3.3.9) इत्यादि च ॥
</details>