+++
title = "04 वायुᳶ पूतᳶ"

+++


<details><summary>Keith</summary>

Vayu purified by the strainer,  
Soma hath sped away,  
Indra's dear friend.
</details>

<details><summary>मूलम्</summary>

वा॒युᳶ पू॒तᳶ प॒वित्रे॑ण प्र॒त्यङ्क्सोमो॒ अति॑द्रुतः ।   
इन्द्र॑स्य॒ युज्य॒स्सखा॑  ॥
</details>

<details><summary>भट्टभास्कर-टीका</summary>

**पवित्रेणानेन पूतस्सोमः इन्द्रस्य युज्यः सखा** ।  
युजि साधुर् **युज्यः** युक्तस् **सखा** ।  
ऐन्द्राग्नवायवादिषु सहपान-भोजनत्वात् सोम-विशेषणम् इदम् ।  
स **सोमो वायुः** वायुसदृशः वायुवत् स्वस्थानचलितः  
**प्रत्यङ्** प्रतिकूलो घनः । अतिद्रुतः अधस्ताद्गतः अतिगतो वा । यद्वा - वायुरिति । 'सुपां सुलुक्' इति तृतीयायास्स्वादेशः । वायुना प्रत्यङ्प्रतिद्रुतः अतीतः तमेतेन पवनेन स्वस्थानस्थं करोमीति शेषः । एवमनेन कर्मणा स्वस्थानस्थित एव भवतीति ।   
अपरा योजना - वायुश्शरीरस्थः प्राणः पवित्रेण पावनेन सोमेन पीतेन पूतः प्रथमं शोधितः इन्द्रस्य युज्यस्सखा स प्रत्यङ् प्रतीपमतिद्रुतः स्वस्थानत्पीडितोतिक्रम्य निर्गतः सोमश्च सोतिद्रुतः । यद्वा - पूर्ववत्तृतीयायास्स्वादेशः । अनेन सोमेन स वायुरतिद्रुतः । यद्वा - सोमश्च वायुश्चेति तदुभयमनेन कर्मणा स्वस्थानस्थं भवति ॥
</details>