+++
title = "06 हिरण्यवर्णाव् उषसाव्ँ"

+++


<details><summary>Keith</summary>

Gold hued in the glowing of the dawns,  
Bronze pillared at the rising of the sun,  
O Varuna, O Mitra, mount your chariot seat,  
And thence behold ye Aditi and Diti.
</details>

<details><summary>मूलम्</summary>

हिर॑ण्यवर्णावु॒षसाव्ँ॑विरो॒केऽय॑स्स्थूणा॒वुदि॑तौ॒ सूर्य॒स्य ।   
आरो॑हतव्ँवरुण मित्र॒ गर्त॒न्तत॑श्चक्षाथा॒मदि॑ति॒न्दिति॑ञ्च ॥ [23]
</details>

<details><summary>भट्टभास्कर-टीका</summary>

हे **हिरण्यवर्णौ** हिरण्मयाभरणसन्नद्धौ हिरण्यवद् उज्ज्वलवर्णौ वा । हे ईदृशौ बाहू । **अयस्स्थूणौ** वा ।  
अयस्स्थूणसदृशौ अप्रधृष्यौ ।  
'इवे प्रतिकृतौ' इति कनो 'देवपथादिभ्यश्च' इति लुप्, 'स्फिगन्तस्योपमेयनामधेयस्य' इत्याद्युदात्तत्वम् ।  
अतश्च बाहू एकैकेनामन्त्र्येते -  
हे **वरुण** शत्रूणां वारक  
हे **मित्र** तेषां प्रमापक अस्माकं वा हिंसायास् त्रायक  
ईदृशौ युवां **गर्तं** एतं रथपृष्ठं आकाशोदरं वा आरोहतं **उषसां विरोके** व्युष्टौ । पूजनार्थमेकस्मिन् बहुवचनम् ।  
उषसो व्युष्टिकाले । एतस्या लक्षणमाह - सूर्यस्येति । उदितावुदये । 'तादौ च' इति गतेः प्रकृतिस्वरत्वम् । तत आरोहणानन्तरं चक्षाथां पश्यतं अदितिमखण्डितं स्वजनं दितिं च खण्डितं शत्रुजनं च तदुचितेन चक्षुषा सानुग्रहेण सनिग्रहेण च स्वीकुरुतमित्यर्थः । यद्वा - अखण्डनं खण्डनं च स्वेषां परेषां च पश्यतमुत्पादयतम् ॥

इत्यष्टमे द्वादशोनुवाकः ॥
</details>