+++
title = "आपो देवीर् मधुमतीः"
+++

<details><summary>Keith</summary>

They have taken the waters, divine,  
Rich in sweetness, full of strength, caring for the royal consecration;  
Whereby they anointed Mitra and Varuna,  
Whereby they led Indra beyond his foes.
</details>

<details><summary>भट्टभास्कर-टीका</summary>

तादृशीर्व **आपः** व्यापनस्वभावाः **देवीः** दीप्तिमतीः **मधुमतीः** मधुरसवतीः **अगृह्णन्** देवाः, ऋत्वीजो वा । **ऊर्जस्वतीः** बलवतीः **राजसूयाय** राजसूयार्थं राजसूये अभिषेकार्थम् **अगृह्णन् चितानाः** चिन्तयन्तीः राजसूयाभिनिष्पत्त्य्-उपाय-चिन्ताव्यापृताः । यद्वा - **राजसूयाय चिताना** देवा **अगृह्णन्** ।  
राजेह सूयते राजा वानेन सूयते इति **राजसूयः** क्रतुः, 'राजसूयसूर्य' इति क्यपि निपात्यते ।  
चिती सञ्चेतने, चुरादिरनुदात्तेत्, 'बहुलमन्यत्रापि' इति णिलुक्, 'बहुलं छन्दसि' इति शपो लुक्, लसार्वधातुकानुदात्तत्वे धातुस्वरः ।  
याभिर् युष्माभिर् **मित्रावरुणौ** कर्मस्व् **अभ्यषिञ्चन्** देवाः, याभिश्च युष्माभिर् **इन्द्रम् अभ्यषिञ्चन्** देवाः, **अरातींश् चात्यनयन्** इन्द्रं सर्वान् शत्रूनतीत्योपरीन्द्रं स्थापितवन्तः ॥
</details>


