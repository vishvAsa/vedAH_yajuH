+++
title = "04 सोमारुद्रा वि"

+++


<details><summary>Keith</summary>

O Soma and Rudra, do ye drive away  
The evil spirit that hath entered our abode;  
Far away from us smite misfortune;  
Whatever sin we have done remove from us.
</details>

<details><summary>मूलम्</summary>

सोमा॑रुद्रा॒ वि वृ॑हत॒व्ँविषू॑ची॒ममी॑वा॒ या नो॒ गय॑मावि॒वेश॑ ।      
आ॒रे बा॑धेथा॒न्निर्ऋ॑तिम्परा॒चैᳵ कृ॒तञ्चि॒देन॒ᳶ प्रमु॑मुक्तम॒स्मत्  ॥
</details>

<details><summary>भट्टभास्कर-टीका</summary>

हे सोमारुद्रा सोमारुद्रौ । पूर्ववदानङ्, आकारश्च । विवृहतम् । वृहू उद्यमने, तौदादिकः । **विषूचीं** विष्वग्गमनाम् । कामित्याह - या **अमीवा** रोगस्तेजोहानिरूपः नोस्माकं **गयं** गृहं आविवेश ।   
 किञ्च - **आरे** दूरे बाधेथां गमयतं, गमयित्वा नाशयतं, निरृतिं निकृष्टां गतिं निकृष्टगमनहेतुं पापम् । 'पातौ च' इति गतेः प्रकृतिस्वरत्वम्, प्रादिसमासो वा । पराचैः परावृत्तिभिर्गमनैः । यथा पुनरस्मत्पार्श्वं नागच्छति तथा बाधेथाम् । निपातोयं यथा उच्चैः नीचैः । एवादित्वादन्तोदात्तत्वम् ।   
किञ्च - चेदर्थे चिच्छब्दः । एनः अस्माभिः कृतं चेदस्मदस्मत्तः अस्मत्सकाशात्प्रमुमुक्तं प्रकर्षेण मोचयतम् । शपश्श्लुः ॥
</details>