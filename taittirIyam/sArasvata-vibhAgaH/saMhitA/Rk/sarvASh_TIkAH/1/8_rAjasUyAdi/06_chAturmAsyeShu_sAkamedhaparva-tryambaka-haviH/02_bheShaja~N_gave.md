+++
title = "02 भेषजङ् गवे"

+++


<details><summary>Keith</summary>

(Give) medicine for ox, for horse, for man,  
And medicine for us, medicine  
That it be rich in healing,  
Good [1] for ram and sheep.
</details>

<details><summary>मूलम्</summary>

भेष॒जङ्गवेऽश्वा॑य ..   
पुरु॑षाय भेष॒जम् ।  
अथो॑ अ॒स्मभ्य॑म्भेष॒जँ...     
सुभे॑षजम् [10] यथाऽस॑ति  ॥   
सु॒गम्मे॒षाय॑ मे॒ष्या॑ ॥
</details>

<details><summary>भट्टभास्कर-टीका</summary>

भेषजं गवेश्वायेति प्रथमः पादः । सर्वत्र जातावेकवचनम् । गोभ्योश्वेभ्यः पुरुषेभ्यश्च भेषजमौषधं यथा असति भवेत् ; तथा जुषस्व । अथो अपि च अस्मभ्यं यथा भेषजं रोगशमनं च भवेत्, सुभेषजं च शरीरसिद्ध्यादिकारणं यथा भवेत्, सुगं सुष्ठुगम्यं सेव्यं यथा भवेत् । सुष्ठु वा गम्यतेऽनेन सर्वमभिमतं यथा तथा तं जुषस्व ।    
किञ्च - मेषेभ्यो मेषीभ्यश्च भेषजं यथा स्यात् तथा जुषस्व । अस्तेर्लेटि शपो लुकि 'लेटोडाटौ' इत्यडागमः । गोशब्दात् 'सावेकाचः' इति प्राप्तं विभक्त्युदात्तत्वं 'न गोश्वन्' इति प्रतिषिध्यते ॥
</details>

<details><summary>मूलम् (संयुक्तम्)</summary>

अवा॑म्ब रु॒द्रम॑दिम॒ह्यव॑ दे॒वन्त्र्य॑म्बकम्  ॥ यथा॑ न॒श्श्रेय॑स॒ᳵ कर॒द्यथा॑ नो॒ वस्य॑स॒ᳵ कर॒द्यथा॑ नᳶ पशु॒मत॒ᳵ कर॒द्यथा॑ नो व्यवसा॒यया॑त्  ॥
</details>