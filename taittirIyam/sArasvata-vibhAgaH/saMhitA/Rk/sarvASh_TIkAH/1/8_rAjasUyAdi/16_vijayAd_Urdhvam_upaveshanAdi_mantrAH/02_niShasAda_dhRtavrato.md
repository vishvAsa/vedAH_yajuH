+++
title = "02 निषसाद धृतव्रतो"

+++


<details><summary>Keith</summary>

Varuna, of sure vows, hath set him down  
In the waters, with keen insight, for lordship.
</details>

<details><summary>मूलम्</summary>

… निष॑साद धृ॒तव्र॑तो॒   
वरु॑णᳶ प॒स्त्या॑स्वा ।  
साम्रा॑ज्याय सु॒क्रतुः॑॥
</details>

<details><summary>भट्टभास्कर-टीका</summary>

'वरुणः पस्त्यास्त्वा' इति द्वितीयः पादः ।  
इयादिपूरणेनाक्षरसङ्ख्या सम्पद्यते ।  
**निषसाद** निषण्णवान् । **धृतव्रतः** धृतकर्मा वरुण एव स्वयमिहास्ति ।  
यद् वा - **वरुणो** वारयितारीणां यजमानोयं सिंहासन इवात्र **निषसाद धृतव्रतः** स्थितव्रतः **पस्त्यासु** गृहेषु । आकारस्समुच्चये । गृहेषु च निषसाद शत्रूणां सर्वमनेन जितमिदानीम् । (यं) यदा साम्राज्याय शोभनराज्याय सुक्रतुश्शोभनकर्मा शोभनसङ्कल्पो वाऽयमत्र निषसाद पस्त्यासु च तथैव निषसादेति । यद्वा - आकार उपर्यर्थे । पस्त्याग्रहणं चोपलक्षणम् । गृहनगरजनपदादिषु यत्तद्विषयसाम्राज्यं तदर्थं निषसाद शोभनकर्माऽयमिति । 'क्रत्वादयश्च' इत्युत्तरपदाद्युत्तत्वम् ॥
</details>