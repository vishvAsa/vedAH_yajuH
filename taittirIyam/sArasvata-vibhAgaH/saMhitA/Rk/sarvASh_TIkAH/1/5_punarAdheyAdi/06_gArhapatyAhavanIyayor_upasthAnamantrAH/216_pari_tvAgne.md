+++
title = "216 परि त्वाग्ने!"

+++


<details><summary>Keith</summary>

May we set thee around us, O Agni,  
The sage, the strong, as a fort,  
Of daring hue, day by day  
Destroyer of that which may be broken.
</details>

<details><summary>मूलम्</summary>

परि॑ त्वाग्ने॒ पुरव्ँ॑व॒यव्ँविप्रँ॑ सहस्य धीमहि ।  
धृ॒षद्व॑र्णन्दि॒वेदि॑वे भे॒त्तार॑म्भङ्गु॒राव॑तः  ॥
</details>

<details><summary>भट्टभास्कर-टीका</summary>

हे **अग्ने सहस्य** सहो बलं तत्र भवः - 'दिगादिभ्यो यत्' । **पुरं** अभिमतानां पूरयितारं विप्रं मेधाविनं **धृषद्-वर्णं** वर्णमात्रेणैव शत्रूणां अभिभवितारं भेत्तारम् । कस्य? **भङ्गुरावतः** पर-भञ्जन-शीलैर् व्यापारैः तद्वतो रक्षःप्रभृतेः । छान्दसं संहितायां दीर्घत्वम् । ईदृशं त्वां दिनेदिने परिधीमहि सर्वतो धारयेम । दधातेर्लिङि शपो लुक् ॥
</details>