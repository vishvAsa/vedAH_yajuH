+++
title = "204 अवसृष्टा परा"

+++


<details><summary>मूलम्</summary>

अव॑सृष्टा॒ परा॑ पत॒ शर॑व्ये॒ ब्रह्म॑सँशिता ।  
गच्छा॒मित्रा॒न्प्र [19]  वि॒श॒ मैषा॒ङ्कञ्च॒नोच्छि॑षः ।
</details>

<details><summary>सायण-टीका</summary>

अथ तृतीयामाह— अवसृष्टेति।  
हिंसिका हेतिः शरव्या।  
हे शरव्ये ग्रह्मणा संशिता तीक्ष्णीकृता त्वमवसृष्टाऽस्माभिर्मुक्ता सती षरापत सहसा परसैन्यै पतिता भव।  
पतित्वा अमित्राञ्शत्रून्नच्छ प्राप्नुहि।  
प्राप्य च प्रविशैषां शत्रूणां शरीरमध्ये प्रवेशं कुरु।  
प्रविश्य चैषां शत्रूणां मध्ये कंचन पुरुषं मोच्छिषोऽवशिष्टं मा कुरु।  
सर्वानपि जहीत्यर्थः।
</details>