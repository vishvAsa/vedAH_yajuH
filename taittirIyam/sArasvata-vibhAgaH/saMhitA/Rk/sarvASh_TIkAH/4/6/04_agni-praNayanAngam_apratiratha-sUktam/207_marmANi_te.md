+++
title = "207 मर्माणि ते"

+++


<details><summary>मूलम्</summary>

मर्मा॑णि ते॒ वर्म॑भिश्छादयामि॒ सोम॑स्त्वा॒ राजा॒मृते॑ना॒भि व॑स्ताम् ।  
उ॒रोर्वरी॑यो॒ वरि॑वस्ते अस्तु॒ जय॑न्त॒न्त्वामनु॑ मदन्तु दे॒वाः ।
</details>

<details><summary>सायण-टीका</summary>

अथ चतुर्थीमाह— मर्माणि त इति।  
हे यजमान ते तव मर्माणि वर्मभिः कवचैश्छादयामि।  
सोमो रांजा त्वाममृतेन मरणनिवारकेण केनापि कवचविशेषेणाभिवस्ताममित आच्छादयतु।  
ते तव **वरिवो** धनम् उरोर्वरीयोऽस्तु, अन्यदीयादधिकादप्यत्यन्तमधिकमस्तु।  
जयन्तं विजयं प्राप्नुवन्तं त्वां देवा अनुप्रदात्वनूकूला भूत्वा हृष्यन्तु।
</details>