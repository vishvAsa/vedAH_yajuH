+++
title = "06 अश्वत्थे वो"

+++


<details><summary>Keith</summary>

In the Aśvattha is your seat,  
In the Parna is your dwelling made;  
Cows shall in truth be your share  
If ye shall gain this man.
</details>

<details><summary>मूलम्</summary>

अ॒श्व॒त्थे वो॑ नि॒षद॑नम्प॒र्णे वो॑ वस॒तिᳵ कृ॒ता ।  
गो॒भाज॒ इत्किला॑सथ॒ यत्स॒नव॑थ॒ पूरु॑षम् ।
</details>

<details><summary>सायण-टीका</summary>

अथ पञ्चमीमाह– अश्वत्थे व इति ।  
हे ओषधिदेवता वो युष्माकमश्वत्थे निषदनं पर्णे पला-शवृक्षे वो युष्माक वसतिः कृता निवासकारणं गृहं कृतम् ।  
देवताधिष्ठतत्वादेव लोके-ऽश्वत्थवृक्षः प्रदक्षिणनस्कारादिभिः पूज्यते ।  
पलाशवृक्षश्चेघ्मादिरूपेण कर्म साधनं संपन्नः ।  
ईदृश्योऽपि यूयं गोभाज इद्भवदीयस्थावररूपेण भूमिभाज एव भूत्वाऽसथ किल स्थिता इत्येतल्लोके प्रसिद्धम् ।  
तत्किमर्थमिति तदुच्यते-यद्यस्मात्कारणात्पूरुषं मनुष्यं सनवथान्नदानेन पोषयथ तस्मादेवं स्थावररूपावस्थानमित्यर्थः ।
</details>