+++
title = "04 पुष्पावतीᳶ प्रसूवतीᳶ"

+++


<details><summary>Keith</summary>

With flowers, with shoots,  
Fruit-bearing and without fruit,  
Like steeds victorious  
The plants are strong to help.
</details>

<details><summary>मूलम्</summary>

पुष्पा॑वतीᳶ प्र॒सूव॑तीᳶ फ॒लिनी॑रफ॒ला उ॒त ।  
अश्वा॑ इव स॒जित्व॑रीर्वी॒रुधᳶ॑ पारयि॒ष्णवः॑ ।
</details>

<details><summary>सायण-टीका</summary>

अथ तृतीयामाह– पुष्पावतीरिति ।  
अत्रौषधयो नानाविधैर्विशेषणैः प्रशस्यन्ते ।  
पुष्पावतीः काश्चिदोषधयः पुष्पमात्रपर्यवसायिन्यो न तु फलन्ति ।  
प्रसूवतीरन्या ओषधयः पुष्पपूर्व-कफलोत्पत्तिस्थायिन्यः ।  
फलिनीरपराः काश्चिदोषधयः पुष्पं विना केवलेन फलेन युक्ताः।  
उतामि चाफला अन्याः काश्चिदोषधयः फलेन तद्धेतुपुष्पेण च  
१९१४ विरहिताः।  
तदेतत्सर्वं लोकसिद्ध्यनुसारेणोदाहरणीयम् ।  
वीरुधः काश्चिदोषधयो लता-रूपाः, पारयिष्णवः फलपाकान्तत्वं परित्यज्य पारं बहुसंवत्सरावसानं प्राप्तुं शीलं यासां तास्तथाविधाः।  
तद्यथा-नागवल्लीप्रभूतय एताः सर्वा ओषधयोऽश्वा इव सजित्वरीः ।  
यथाऽश्वा युद्धे बहवः सह शीध्रं गत्वा जयशीला भवन्ति, एवमोषधयोऽपि बह्व्यः सहोत्पन्नाः फलपर्यन्तलक्षणजयशीला भवन्ति ।
</details>