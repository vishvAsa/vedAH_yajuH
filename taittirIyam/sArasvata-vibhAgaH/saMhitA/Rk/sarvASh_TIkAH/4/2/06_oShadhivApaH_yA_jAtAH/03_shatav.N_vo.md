+++
title = "03 शतव्ँ वो"

+++


<details><summary>Keith</summary>

A hundred, O mother, are your abodes, A thousand too your shoots,  
Therefore do ye, with a hundred powers,  
Make him whole for me.
</details>

<details><summary>मूलम्</summary>

श॒तव्ँवो॑ अम्ब॒ धामा॑नि स॒हस्र॑मु॒त वो॒ रुहः॑ ।  
अथा॑ शतक्रत्वो यू॒यमि॒मम्मे॑ अग॒दङ्कृ॑त ।
</details>

<details><summary>सायण-टीका</summary>

अथ द्वितीयामाह— शतं वो अम्बेति ।  
हेऽम्ब मातृस्थानीया ओषधयो वो युष्माकं धामानि जातिभेदाः क्षेत्राणि वा शतं सन्ति ।  
उतापि च वो युष्माकं रुहः प्ररोहा अङ्कुराश्च सहस्रं सन्ति ।  
सहस्रमित्यासामपरिमितत्वमुपलक्ष्यते ।  
अथैवं बहुभेदोपेतत्वे सति शतसंख्याकाः क्रतवो याभिर्युष्माभिर्निष्पाद्यन्ते तादृश्यः शतक्रत्वे यूयं मे मदीयमिमं यजमानमगदं कृत क्षुत्पिपासादिरोगरहितं कुरूत ।
</details>