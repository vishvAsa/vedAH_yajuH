+++
title = "15 अश्वावतीं सोमवतीम्"

+++


<details><summary>Keith</summary>

Rich in steeds, rich in Soma,  
Full of strength, full of power,  
I have found all the plants  
For his safety.
</details>

<details><summary>मूलम्</summary>

अ॒श्वा॒व॒तीँ सो॑मव॒तीमू॒र्जय॑न्ती॒मुदो॑जसम् ।  
आ वि॑त्सि॒ सर्वा॒ ओष॑धीर॒स्मा अ॑रि॒ष्टता॑तये ।
</details>

<details><summary>सायण-टीका</summary>

अथ चतुर्दशीमाह— अश्वावतीमिति ।   काचि॑दोषधिजातिरश्वावती, अश्वा अस्यां सन्तित्यश्वा वती, ओषधिसमृद्धौ सत्यां धनद्वारेणाश्वा लभ्यन्त इत्यर्थः ।   अन्या काचिदो षधिजातिः सोमवती सोमयागोऽस्यामस्तीति सोमवती, धान्यसमृद्धौ सत्यां सोमयागः कर्तुं शक्यत इत्यर्थः ।   अपरोर्जयन्ती, ऊर्ज बलं प्राणचेष्टां वा करोतीत्यर्थः ।   अन्या जातिरुदोजाः, उत्कृष्टयोजोऽष्टमधातुरूपं यस्याः सोदोजाः अन्नद्वारेण शरीरधातून्पोषयतीत्यर्थः ।   
ताः सर्वा ओषधीरहमावित्सि लब्धवानस्मि ।   किमर्थम् ।   अस्मा अरिष्टतातये अरिष्टस्य तातिररिष्टतातिः ।   अस्य यजमानस्य हिंसाराहित्ययेत्यर्थः ।     १९१७ तदेवमोषधिवापार्था ऋचश्चतुर्दशाऽऽम्नाताः ।
</details>