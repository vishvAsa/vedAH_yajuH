+++
title = "22 आपो देवीᳶ"

+++


<details><summary>मूलम्</summary>

आपो॑ देवी॒ᳶ प्रति॑ गृह्णीत॒ भस्मै॒तत्स्यो॒ने कृ॑णुध्वँ सुर॒भावु॑ लो॒के ।  
तस्मै॑ नमन्ता॒ञ्जन॑यस्सु॒पत्नी॑र्मा॒तेव॑ पु॒त्रम्बि॑भृ॒ता स्वे॑नम् ।
</details>

<details><summary>सायण-टीका</summary>

हे आपो देवीर्देव्यो भस्मोख्याग्नेरुपरि संचितं भस्म प्रतिगृह्णीत।   एतदेवाभिप्रेत्य सूत्रकारेणोक्तम्—‘ यद्युखां भस्माभिनिषीददुख्यप्रादायो-दकान्तं गत्वा” इति।   एतत्प्रतिगृहीतं भस्म स्योने सुखकरे सुरभावु सुगन्धयुक्त एव लोके स्थाने कृणुध्वं स्थापयत।   शोभन पतिर्वरुणो यासां ताः सुपत्न्यः।   आपो वरुणस्य पत्नय आसन्नित्यन्यत्र श्रूयते।   जनयोऽग्नेर्जनन्य आपः।   वाडववैद्युतरूपमग्निं प्रत्यपां जनयितृत्वम्।   ईदृश्य आपस्तस्मा अग्नये नमन्तां प्रह्वी भवन्तु, तमाग्निं पालयितुं वश्याः सावधाना भवन्त्वि-त्यर्थः ।   हे आपे माता पुत्रं पोषयति यद्वत्तद्वदेनमग्निं सुष्ठु बिभृत पोषयत दीपयत।
</details>