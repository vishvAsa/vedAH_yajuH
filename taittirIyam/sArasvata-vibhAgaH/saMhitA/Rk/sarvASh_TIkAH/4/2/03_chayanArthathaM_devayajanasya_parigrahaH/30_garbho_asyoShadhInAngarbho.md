+++
title = "30 गर्भो अस्योषधीनाङ्गर्भो"

+++


<details><summary>मूलम्</summary>

गर्भो॑ अ॒स्योष॑धीना॒ङ्गर्भो॒ वन॒स्पती॑नाम् ।  
गर्भो॒ विश्व॑स्य भू॒तस्याग्ने॒ गर्भो॑ अ॒पाम॑सि ।
</details>

<details><summary>सायण-टीका</summary>

भेजरूप ओषधिविशेष उत्पद्यमानत्वात्त्वमोषधीनां  गर्भोऽसि।   तथाऽरणीभ्यामुत्पद्यमानत्वाद्वनस्पतीनां गर्भोऽसि।   हेऽग्ने विश्वस्य भूतस्य सर्वस्य प्राणिजातस्य जठरे वर्तमानतया गर्भोऽसि।   तथा वाडववैद्युतरूपेणापां गर्भोऽसि।   एतैर्मन्त्रैः साध्यं प्रवेशनं विधत्ते— “अप्सु भस्म प्र वेशयत्यप्सुयोनिर्वा अग्निः स्वामेवैनं योनिं गमयति” [सं. का. ५ प्र. २ अ. २] इति।  
आपो देवीरित्यादिकान्मन्त्रान्विनियुङ्क्ते “तिसृभिः प्र वेशयति त्रिवृद्वा अग्निर्यावानेमाग्निस्तं प्रतिष्ठां गमयति” [सं. का. ५ प्र. २ अ. २] इति।  
 १८८० आहवनीयादिरूपेणाग्नेस्त्रिवृत्त्वम्।
</details>