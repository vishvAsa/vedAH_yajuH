+++
title = "18 प्रप्रायमग्निर्भरतस्य शृण्वे"

+++


<details><summary>मूलम्</summary>

प्रप्रा॒यम॒ग्निर्भ॑र॒तस्य॑ शृण्वे॒ वि यत्सूर्यो॒ न रोच॑ते बृ॒हद्भाः ।  
अ॒भि यᳶ पू॒रुम्पृत॑नासु त॒स्थौ दी॒दाय॒ दैव्यो॒ अति॑थिश्शि॒वो नः॑ ।
</details>

<details><summary>सायण-टीका</summary>

अयमग्निर्भरतस्य हविर्भृतवतो यचमानस्याऽऽह्वानं प्रपशृण्वेऽ-तिप्रकर्षेण शृणोतु।   यद्योऽग्निः सूर्यो न सूर्य इवाधिकं (मा) भासमानः सन्बृहद्रोचतेऽ-त्यन्तं दीप्यते।   योऽग्निः पृतनासु संग्रामेषु पूरुं जयपूर्तिमभितस्थौ सर्वतः करोति, सोऽग्निर्नोऽस्माकमतिथिर्दीदाय भवतु, अतिथिरिवेहास्मास्या ( ह समा) गच्छतु।   कीदृशोऽग्निः, दैव्यो हितः, शिवः परममङ्गलरूपः।  
समिधाऽग्निं प्रप्रायमग्निग्निरित्यनयोः समिदाधानमन्त्रयोर्विषयव्यवस्थां विधत्ते-- “गायत्रिया ब्राह्मणस्य गायत्रो हि ब्राह्मणस्त्रिष्टुभा राजन्मस्य त्रैष्टुभो हि राजन्यः” [(सं. का. ५ प्र. २ अ. २) इति।  
 १८७९ समिधाऽग्निमिति गायत्री, प्रप्रायमिति त्रिष्टुप्।
</details>