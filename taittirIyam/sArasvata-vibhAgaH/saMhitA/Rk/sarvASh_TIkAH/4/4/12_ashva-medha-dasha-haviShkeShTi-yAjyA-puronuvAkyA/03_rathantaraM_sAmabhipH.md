+++
title = "03 रथन्तरं सामभिᳶ"

+++


<details><summary>Keith</summary>

May the Rathantara with the Samans protect us,  
The Gayatri with every form of metres,  
The Trivrt Stoma with the order of the days,  
The ocean, the wind, make full this strength.
</details>

<details><summary>मूलम्</summary>

र॒थ॒न्त॒रँ साम॑भिᳶ पात्व॒स्मान्गा॑य॒त्री छन्द॑साव्ँवि॒श्वरू॑पा ।    
त्रि॒वृन्नो॑ वि॒ष्ठया॒ स्तोमो॒ अह्नाँ॑ समु॒द्रो वात॑ इ॒दमोजᳶ॑ पिपर्तु ।
</details>

<details><summary>सायण-टीका</summary>

यद्रथंतरं साम तदन्यैः सामभिः सहास्मान्पातु।  
छन्दसां मध्ये गायत्रो विश्वरूपा यवमध्यपिपीलिकामध्यादिभेदैर्बहुरूपा, सा  २१०५ नोऽस्मान्रक्षतु।  
त्रिवृदाख्यो यःस्तोमोऽह्नामेकाहादीनां संबन्धिन्या **विष्ठया** विविधया स्थित्या युक्तः, अहःसु विविधं प्रयुज्यत इत्यर्थः।  
तादृशोऽस्मान्पातु।  
समुद्राख्यो यो वातोऽस्ति “समुद्राय त्वा वाताय स्वाहा”  “समुद्रोऽसि नभस्वान्” इत्यादावाम्नातस्तादृशो वायुरिदमोजोऽस्मदीयं बलं **पिपर्तु** पालयतु पूरयतु वा।
</details>