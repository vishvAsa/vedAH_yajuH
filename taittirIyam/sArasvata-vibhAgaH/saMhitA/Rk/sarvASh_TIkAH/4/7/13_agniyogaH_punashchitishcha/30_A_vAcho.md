+++
title = "30 आ वाचो"

+++


<details><summary>मूलम्</summary>

आ वा॒चो मध्य॑मरुहद्भुर॒ण्युर॒यम॒ग्निस्सत्प॑ति॒श्चेकि॑तानः ।   
पृ॒ष्ठे पृ॑थि॒व्या निहि॑तो॒ दवि॑द्युतदधस्प॒दङ्कृ॑णुते [26] ये पृ॑त॒न्यवः॑ ।
</details>

<details><summary>सायण-टीका</summary>

अयगग्निर्वाचो मध्यमारुहत्स्तोत्ररूपाया वाचः प्रतिपाद्यमर्थमारूढः स्तोत्रगतसर्वगुणयुक्त इत्यर्थः।   कीदृशोऽग्निः, भुरण्युर्जनद्भरणशीलः।   सत्पतिः सतां पालकः।   चेकितानोऽभिज्ञानवान्।   स च पृथिव्याः पृष्ठे भूमेरुपरि निहितः स्थापितो दविद्युतदतिशयेन द्योतते।   ये तु विरोधिनः पृतन्यवोऽस्माभिः सह कलहं कर्तुमिच्छन्ति तानधस्पदं कृणुतेऽस्माकं पादस्याधस्तादर्वास्थितान्करोति।
</details>