+++
title = "05 यस्येदं प्राणन्"

+++


<details><summary>मूलम्</summary>

यस्ये॒दम्प्रा॒णन्नि॑मि॒षद्यदेज॑ति॒ यस्य॑ जा॒तञ्जन॑मानञ्च॒ केव॑लम् ।   
स्तौम्य॒ग्निन्ना॑थि॒तो जो॑हवीमि॒ स नो॑ मुञ्च॒त्वꣳह॑सः ।
</details>

<details><summary>सायण-टीका</summary>

तत्रैव याज्यामाह – यस्येदं प्राणन्निति।  
प्राणच्छ्वासोपेतं **निमिषन्** निमेषोपेतं यदिदं जगद् एजति कम्पते चेष्टत इत्यर्थः।  
तत्सर्वं यस्याग्नेरधीनं जातं पूर्वमुत्पन्नं जनमानमितः परं जनिष्यमाणं च जगत्सर्वं केवलं परनिरपेक्षं सद्यस्याधीनं तमग्निं स्तौगि।  
नाथितः फलयाञ्चायुक्तोऽहं जोहवीमि पुनः पुनर्जुहोमि ।   शेषं पूर्ववत्।
</details>