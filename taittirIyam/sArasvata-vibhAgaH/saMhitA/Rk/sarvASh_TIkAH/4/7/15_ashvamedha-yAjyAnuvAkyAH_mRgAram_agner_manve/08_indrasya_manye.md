+++
title = "08 इन्द्रस्य मन्ये"

+++


<details><summary>मूलम्</summary>

इन्द्र॑स्य मन्ये प्रथ॒मस्य॒ प्रचे॑तसो वृत्र॒घ्नस्स्तोमा॒ उप॒ मामु॒पागुः॑ ।   
यो दा॒शुष॑स्सु॒कृतो॒ हव॒मुप॒ गन्ता॑ [33]  स नो॑ मुञ्च॒त्वँह॑सः
</details>

<details><summary>सायण-टीका</summary>

अथेन्द्रायाँ होमुच एकादशकपाल इत्यस्य पुरोनुवाक्यामाह– इन्द्रस्य मन्य इति।   प्रथमस्य सृष्ट्यादावत्पन्नस्य प्रचेतसः प्रकृष्टज्ञानवत इन्द्रस्य मूर्तिं मन्येऽहं मनसा चिन्तयामि।   **वृत्रघ्नः** शत्रुघातिन इन्द्रस्योप समीपं प्राप्ताः **स्तोमाः** स्तोत्राणि मां यजमानगुपागुः प्राप्ताः।   इन्द्रगुणकथनपराणि स्तोत्राणि मज्जिह्वायामवस्थितानीत्यर्थः।   य इन्द्रो दाशुयो हविर्दत्तवतः सुकुतः सुष्टु कर्मानुतिष्ठतो यजमानस्य हवमाह्वानं यज्ञं वोपगन्ता प्राप्स्यति।
</details>