+++
title = "54 धाता धातृणाम्"

+++


<details><summary>मूलम्</summary>

धा॒ता धा॑तृ॒णाम्भुव॑नस्य॒ यस्पति॑र्दे॒वँ स॑वि॒तार॑मभिमाति॒षाह॑म् ।   
इ॒मय्ँ य॒ज्ञम॒श्विनो॒भा बृह॒स्पति॑र्दे॒वाᳶ पा॑न्तु॒ यज॑मानन्न्य॒र्थात् ।
</details>

<details><summary>सायण-टीका</summary>

अथ सप्तमीमाह– धाता धातृणामिति।   घातृणां जगत्कर्तॄणां दक्षप्रजापत्यादीनामपि धाता यः  स्रष्टा भुवनस्य लोकस्य पतिः पालकश्च।   तथाऽश्विनोमोभावश्विनौ बृहस्पतिश्चेत्येते देवा नोऽस्मदीयमिमं यज्ञं यजमानं च न्यर्थात्फलवैगुण्यलक्षणाद्वैयर्थ्यात्पान्तु रक्षन्तु।   कीदृशं यज्ञम्, देवं तत्तन्मन्त्रव्यवहारयुक्तं सवितारं महाफलजनकमभिमातिषाहं पापलक्षणस्याभिमातेररेरमिभवितारम्।
</details>