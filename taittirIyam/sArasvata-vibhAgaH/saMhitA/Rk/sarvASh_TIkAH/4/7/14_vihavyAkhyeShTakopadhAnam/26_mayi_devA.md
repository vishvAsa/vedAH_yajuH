+++
title = "26 मयि देवा"

+++


<details><summary>मूलम्</summary>

मयि॑ दे॒वा द्रवि॑ण॒मा य॑जन्ता॒म्मय्या॒शीर॑स्तु॒ मयि॑ दे॒वहू॑तिः ।   
दैव्या॒ होता॑रा वनिषन्त [29]  पूर्वेऽरि॑ष्टास्स्याम त॒नुवा॑ सु॒वीराः॑ ।
</details>

<details><summary>सायण-टीका</summary>

अथ तृतीयामाह– मयि देवा इति।  
एते देवा मयि यजमाने द्रविणं धनमायजन्तां सर्वतः संपादयन्तु।  
आशीराशास्यमानं फलं मय्यस्तु यजमाने सिद्धं भवतु।  
तथा देवहूतिर्देवानामाह्वानं च मयि भवतु।  
दैव्या **होतारा** देवसंबन्धिन ऋत्विजः पूर्वे त्वनादिसिद्धा वनिषन्तास्मद्यज्ञं संभजन्तु।  
वयं च तनुवा शरीरेणारिष्टा हिंसा रहिताः सुवीराः शोभनपुत्रयुक्ताः स्याम भवाम।
</details>