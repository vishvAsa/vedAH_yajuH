+++
title = "09 परि णो"

+++


<details><summary>Keith</summary>

May the missile of Rudra spare us,  
May the wrath of the brilliant evil worker (pass over us);  
Unstring for the generous donors (thy) strong (bows);  
O bounteous one, be merciful to our children and descendants.
</details>

<details><summary>मूलम्</summary>

परि॑ णो रु॒द्रस्य॑ हे॒तिर्वृ॑णक्तु॒ परि॑ त्वे॒षस्य॑ दुर्म॒तिर॑घा॒योः ।   
अव॑ स्थि॒रा म॒घव॑द्भ्यस्तनुष्व॒ मीढ्व॑स्तो॒काय॒ तन॑याय मृडय ।
</details>

<details><summary>सायण-टीका</summary>

अथ नवमीमाह— 		परि णो रुद्रस्येति।  
हन्यतेऽनयेति हेतिरायुधं, रुद्रस्य हेतिर्नोऽस्मान्परिवृणक्तु परितो वर्जितान्करोतु।  
कदाचिदपिमा विध्यत्वित्यर्थः।  
**त्वेषस्य** क्रोधोज्ज्वलितस्याघायोरघं पापं प्रहाररूपमिच्छतो रुद्रस्य या दुर्मतिरुग्रबुद्धिः साऽप्य स्मान्पारिवृणक्तु।  
स्थिरा विरोधिनाशनाय या दृढा दुर्मतिरस्ति तां मघवद्म्यो हविर्लक्षणान्नयुक्तेभ्यो यजमानेभ्यः सकाशादवतनुष्वावततामपनीतां कुरु।  
हे मीढ्वः कामानामभिवर्पक तोकायास्मत्पुत्राय तनयाय तदीयपुत्राय च मृडाय सुखं देहि।
</details>