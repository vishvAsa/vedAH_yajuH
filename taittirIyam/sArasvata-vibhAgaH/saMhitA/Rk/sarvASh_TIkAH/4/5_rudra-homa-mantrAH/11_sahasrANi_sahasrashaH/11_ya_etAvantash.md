+++
title = "11 य एतावन्तश्"

+++


<details><summary>Keith</summary>

The Rudras that so many and yet more  
Occupy the quarters,  
their bows we unstring  
At a thousand leagues.
</details>

<details><summary>मूलम्</summary>

य ए॒ताव॑न्तश्च॒ भूयाँ॑सश्च॒ दिशो॑ रु॒द्रा वि॑तस्थि॒रे ।   
तेषाँ॑ सहस्रयोज॒नेऽव॒ धन्वा॑नि तन्मसि ।
</details>

<details><summary>सायण-टीका</summary>

अथ दशमीमाह— य एतावभ्तश्चेति।  
ये रुद्रा एतावन्तश्च सहस्राणि सहस्रश दत्याद्यृग्भि र्यावन्त उक्तास्तावन्तोऽपि भूयांसश्चतोऽप्यधिका अन्ये बहवोऽपि दिशो वितस्थिरे सर्वा दिशः प्रविश्य स्थितास्तेषामित्यादि।
</details>

<details><summary>सायण-टीका</summary>

इत्थं द्वादशसंख्याका ऋच उक्ताः।  

अथ त्रीणि यजूंष्य् उच्यन्ते— नमो रुद्रेभ्य इति।  
अत्र पृथिव्यादिलोकभेदादिषुभेदाच्च यजुस्त्रयं द्रष्टव्यम्।  
तदैवं पाठः संपद्यतेनमो रुद्रेभ्य इत्युपक्रम्य ये पृथिव्यां येषामन्नमिषव इत्याद्यो मन्त्रः।

येऽन्तरिक्षे येषां वात इषव इति द्वितीयो मन्त्रः।

ये दिवि येषां वर्षमिषव इति तृतीयो मन्त्रः ।  
तेभ्यो दश प्राचीरित्यादि सर्वत्र समानम्।
</details>

<details><summary>मूलम् (संयुक्तम्)</summary>

नमो॑ रु॒द्रेभ्यो॒ ये पृ॑थि॒व्याय्ँये॑ऽन्तरि॑क्षे॒ ये दि॒वि येषा॒मन्नव्ँ॒वातो॑ व॒र्षमिष॑व॒स्तेभ्यो॒ दश॒ प्राची॒र्दश॑ दक्षि॒णा दश॑ प्र॒तीची॒र्दशोदी॑ची॒र्दशो॒र्ध्वास्तेभ्यो॒ नम॒स्ते नो॑ मृडयन्तु॒ ते यन्द्वि॒ष्मो यश्च॑ नो॒ द्वेष्टि॒ तव्ँवो॒ जम्भे॑ दधामि ॥ [27]
</details>