+++
title = "03 एहि विश्वचर्षणे"

+++


<details><summary>Keith</summary>

Come hither, O thou who art of all men [1], with healing and favour; with safety come to me, O tawny-coloured, for skill, for strength, for increase of wealth, for good heroes.
</details>

<details><summary>मूलम्</summary>

एहि॑ विश्वचर्षणे श॒म्भूर्म॑यो॒भूः ।  
स्व॒स्ति मा॑ हरिवर्ण॒ प्र च॑र॒  
क्रत्वे॒ दक्षा॑य रा॒यस्पोषा॑य सुवी॒रता॑यै ।
</details>

<details><summary>भट्टभास्कर-टीका</summary>

हे विश्वचर्षणे विश्वचर्षणयो मनुष्याः स्वभूता यस्य स तादृशः ।  
एहि आगच्छ । यद्वा - विश्वज्ञानहेतो अस्मानागच्छ । शम्भूः शान्तोर्निवृत्तिलक्षणस्य वाक्सुखस्य भावयिता मयोभूः सुखस्य भावयिता प्रवृत्तिलक्षणस्य । उभयत्रापि पूर्ववण्णिलुक् ।

ईदृशस्सन् स्वस्ति अविनाशेन ऊर्ध्वाधोगमनरहितः मां प्रचर प्रविश हे हरिवर्ण हरितवर्ण मनोहरवर्ण वा ।

क्रत्वे क्रत्वर्थम् । 'जसादिषु वा वचनम्' इति 'घेर्ङिति' इति गुणाभावः । दक्षाय उत्साहार्थं, रायसोषाय धनस्य पुष्त्यर्थं, सुवीरतायै शोभनवीर्यतायै च ॥
</details>