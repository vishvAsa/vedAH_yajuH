+++
title = "05 ऋचा स्तोमम्"

+++


<details><summary>मूलम्</summary>

ऋ॒चा स्तोम॒ꣳ॒ सम॑र्धय गाय॒त्रेण॑ रथन्त॒रम् ।  
बृ॒हद्गा॑य॒त्रव॑र्तनि ।
</details>

<details><summary>भट्टभास्कर-टीका</summary>

2अथ द्वितीया - ऋचा योनिभूतया स्तोमं स्तोत्रं समर्धय समृद्धिं कुरु । गायत्रेण साम्ना रथन्तरं समर्धय । बृहच्च साम गायत्रवर्तनि गायत्रपदभक्तिकं समर्धय तदनुगतं कुर्विति समर्धय हे वाक् ।  
प्रवृतेषु ऋत्विक्षु सम्यग्यज्ञप्रवृत्तौ यथोक्तसमृद्धिकं सर्वं भवतीति ॥
</details>