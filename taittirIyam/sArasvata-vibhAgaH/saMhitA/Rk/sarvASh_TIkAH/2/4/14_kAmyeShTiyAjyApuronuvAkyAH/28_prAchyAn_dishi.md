+++
title = "28 प्राच्यान् दिशि"

+++


<details><summary>मूलम्</summary>

प्राच्या᳚न्दि॒शि त्वमि॑न्द्रासि॒ राजो॒तोदी᳚च्याव्ँवृत्रहन्वृत्र॒हासि॑ ।   
यत्र॒ यन्ति॑ स्रो॒त्यास्तज्जि॒तन्ते॑ ..  
दख्षिण॒तो वृ॑ष॒भ ए॑धि॒ हव्यः॑ ।
</details>

<details><summary>भट्टभास्कर-टीका</summary>

'जितं ते' इति तृतीयपादान्तः । हे **इन्द्र** त्वं **प्राच्यां दिशि राजा** स्वाम्यसि । अपिच उदीच्यामपि अधिराज इत्येव । यतस्त्वं **वृत्रहा** वृत्रस्य मेघस्य **हन्तासि** मेघं हत्वा उदकेन जीवयसि, हे **वृत्रहन्** वृत्रासुरस्य हन्तः । प्रदर्शनार्थं च दिग्द्वयोरुपादानं, सर्वास्वपि दिक्षु त्वमेव राजेति । कथं ज्ञायते इति?  
आह - यत्र **स्रोत्या** नद्यः **यन्ति** गच्छन्ति तत्सर्वं त्वया **जितं** तत्र सर्वं **ते** जितं जयः । सर्वत्र च नद्यो यन्ति, तस्मात्सर्वासु दिक्षु त्वं राजासीति । 

'स्रोतसो विभाषाड्यड्ड्यौ' इति ड्यः ।   
किञ्च - **वृषभः** वर्षयिता कामानाम् । हव्यः हविषा आराध्यः । एवं महानुभावस्त्वं **दक्षिणत एधि** भोक्तुं भव ... हविः भान्ति (?) हव्यः । 

यद्वा - हविर्हरसि त्वं हविः प्रतिगृहीतुं दक्षिणतो भव; दक्षिणतो हि स्थापयित्वा आहार्यादि दयिते, यथा - 'दक्षिणत एत' इति तद्वदिदं द्रष्टव्यम् ॥
</details>