+++
title = "२२ मूलनक्षत्रजननशान्तिविधिः"
 
+++
॥ मूलनक्षत्रजननशान्तिविधिः॥ (बो गृ. शे सू. ६. २) अथातो मूलनक्षत्रजननशान्ति व्याख्यास्यामः । अभुक्तमूलोत्पत्तौ वर्षाष्टकान्ते भुक्तमूलोत्पत्तावव्यवहितागामिमूलर्क्ष एकादशाहे द्वादशाहे वाऽन्यतमे वा शुभनक्षत्रे गोमुखप्रसवशान्ति विधाय मूलशान्तिमारभेत । गोमयेन गोचर्ममात्रं स्थण्डिलं कृत्वा तन्मध्ये हस्तमात्रं स्थण्डिलं विधाय श्रोत्रियागारादग्निमाहृत्य प्रतिष्ठाप्य स्थण्डिलस्य पूर्वभागे वेदिद्वयं प्रकल्प्य तत्र दक्षिणवेद्यां ग्रहमखोक्तविधानेन ग्रहानावाह्य सम्पूज्य तदीशान्यां कलशं सꣳस्थाप्य पूजयेत् । उत्तरवेद्यां चतुर्विꣳशतिदलान्वितं सकर्णिकं पङ्कजं निर्माय सितासितरक्तपीतरजोभी रञ्जितं कृत्वा मध्यकर्णिकायां द्रोणपरिमितान्व्रीहीन्स्तदर्धतण्डुलांस्तदर्धतिलाश्चान्योन्योपरि प्रसार्य चतुरश्रं विधाय, तत्राव्रणं तन्तुवेष्टितं कलशं विधिना प्रतिष्ठाप्य मध्ये सद्योजातादीन् पञ्च रुद्रान् क्रमेण प्रस्थाप्य पूजयेत् । कुम्भमुखे शतौषधिपञ्चपल्लवनिर्मितं मण्डलाकारं कृत्वा पूर्णपात्रं निधाय तस्मिन्सौवर्णकृता निर्ऋतीन्द्राऽपोदेवताः प्रागादिचतुर्विꣳशतिभूमिस्थदलेषु प्रदक्षिणमुत्तराषाढाद्यनूराधान्ता नक्षत्रदेवताश्चावाह्य पूजयेत् । तदुत्तरतः शतच्छिद्रकलशं सꣳस्थाप्य तत्र वरुणमावाह्य पूजयेत् । नात्र जलपूरणम् । अथर्त्विगाचार्याः कुम्भमन्वारभ्य जपेयुः - नमस्ते रुद्र इति प्रश्नं, अग्नाविष्णू इत्येकादशानुवाकान्, शतायुधायेति पञ्च, आशुः शिशान इत्यनुवाकं, कृणुष्व पाज इत्यनुवाकं, ममाग्न इत्यनुवाकं, आपो हि ष्ठेति तिस्रः, हिरण्यवर्णा इति चतस्रः, पवमानः सुवर्जनः इत्यनुवाकं, श्रीसूक्तं, नारायणमुत्तरनारायणञ्च । अथाऽग्निमुखात्कृत्वा ग्रहान्हुत्वाऽथ कृसरान्नेन मूलं प्रजामिति पुरोनुवाक्यामनूच्य, अहर्नो अद्येति याज्यया जुहोति । अथाऽष्टोत्तरसहस्रमष्टोत्तरशतं वा जुहुयात् । इन्द्रो ज्येष्ठामनु इति पुरीनुवाक्यामनूच्य, पुरन्दराय वृषभायेति याज्यया जुहोति । अष्टोत्तरशतमष्टाविꣳशतिं वा । या दिव्या आपः पयसेति पुरोनुवाक्यामनूच्य, याश्च कूप्या याश्चेति याज्यया जुहोति ।  अष्टोत्तरशतमष्टाविꣳशतिं वा । 

अथाऽऽज्येनोपहोमाञ्जुहोति - 

> 'प्रजापतये स्वाहा, मूलाय स्वाहा, प्रजायै स्वाहा, इन्द्राय स्वाहा, ज्येष्ठायै स्वाहा, ज्यैष्ठ्याय स्वाहाऽभिजित्यै स्वाहा, अद्भ्यः स्वाहाऽऽषाढाभ्यः स्वाहा, समुद्राय स्वाहा, कामाय स्वाहाऽभिजित्यै स्वाहा' 

इति । 

अथ हैके ब्रुवते तत्तत्सूक्तेन वा जुहोतीति । अथ स्विष्टकृदादि बलिं दत्वा पूर्णाहुति हुत्वाऽभिषिच्य (बरदानान्तं) सिद्धमाधेनुवरप्रदानात् । 

> 'एवं ज्येष्ठाऽऽश्लेषैकनक्षत्रजनने च शान्तिं मूलवत्कुर्यात्' 

इत्याह भगवान् बोधायनः ॥

[[705]]

स्मृत्यन्तरे-- 

> "पिता म्रियेत मूलाऽऽद्ये पादे पुत्रजनिर्यदि ।  
द्वितीये जननीनाशो धननाशस्तृतीयके ॥   
चतुर्थे कुलनाशोऽतः शान्तिः कार्या प्रयत्नतः ॥   
मूलजा श्वशुरं हन्ति श्वश्रूमाश्लेषजा सुता ।  
ज्येष्ठाऽन्ते घटिका चैका मूलादौ घटिकाद्वयम् ॥  
अभुक्तमूलमथवा सन्धिनाडीचतुष्टयम् ॥  
अभुक्तमूलसम्भवं समाष्टकं पिताऽथवा न तन्मुखं विलोकयेत्” 

इति ॥ 

## प्रयोगः
अथ प्रयोगः ॥ अभुक्तमूलोत्पत्तौ वर्षाऽष्टकान्ते, भुक्तमूलजनने आगामिमूलनक्षत्रे एकादशे द्वादशेऽह्नि वाऽन्यस्मिन्वा शुभ दिने गोमुखप्रसवशान्ति विधाय, सपत्नीको यजमान आचम्य प्राणानायम्य देशकालौ सङ्कीर्त्य, 

> 'अस्य शिशोर्मूलनक्षत्रजननसूचित सर्वारिष्टनिरसनद्वारा सर्वेषां दीर्घायुष्याभिवृद्ध्यर्थं श्रीपरमेश्वरप्रीत्यर्थं सग्रहमखां मूलनक्षत्रशान्तिं करिष्ये', 

इति सङ्कल्प्य तदङ्गतया विहितं गणपतिपूजनं, पुण्याहवाचनं, मातृकापूजनं, नान्दीश्राद्धमाचार्यादिऋत्विग्वरणञ्च यथाक्रमं कुर्यात् ॥ 

पुण्याहे- 

>'आदित्यादिनवग्रहदेवताः प्रीयन्ताम्, निर्ऋतीन्द्राऽऽपः प्रीयंताम्' 

इति विशेषः॥ 

तत आचार्यो देवयजनोल्लेखनाद्यग्निं प्रतिष्ठाप्यान्वादध्यात् सग्रहमखमूलनक्षत्रजननशान्तिहोमं करिष्ये, 

> 'कपिलो नामाऽग्निः, आदित्यो देवता' 

इत्यादि ग्रहकीर्तनान्ते वरदो नामाऽग्निः निर्ऋतिरिन्द्र आपश्च देवता, कृसरान्नं हविः, उपहोमे-निर्ऋतिं-मूलं प्रजां॰, 

> 'अहर्नो अद्य॰' 

इति द्वाभ्यां प्रतिमन्त्रं चतुःपञ्चाशदावृत्त्याष्टोत्तरशतसंख्याकाहुतिभिः, 

> 'इन्द्रं-इन्द्रो ज्येष्ठां॰, पुरन्दराय॰' 

इति द्वाभ्याम्, 

> 'अपः - या दिव्या, याश्च कूप्याः॰' 

इति द्वाभ्यां 

कृसरान्नेन प्रतिमन्त्रं चतुर्दशावृत्त्याऽष्टाविंशतिसङ्ख्याकाहुतिभिः यक्ष्ये, (अपि वा निर्ऋतीन्द्राऽप्सूक्तमन्त्रैः उत्तराषाढादिचतुर्विंशतिनक्षत्रदेवता नाममन्त्रैश्चाज्येन यक्ष्ये) स्विष्टकृतः, अर्यमादयो देवताः इत्यादि सद्यो यक्ष्ये इति सङ्कल्प्यान्वाधायाऽऽप्रणीताभ्यः कृत्वाऽग्रेणाग्निं नलिनमष्टदलमुल्लिख्य तत्र ‘मही द्यौः' इत्यादि विधिनाऽऽदित्यादिनवग्रहानाबाह्य पूजयेत् । 

[[706]]

तदुत्तरतश्चतुर्विंंशतिदलयुतं सकर्णिक पङ्कजं विलिख्य सिताऽसितरक्तपीतवर्णैः क्रमेण पूरयित्वा तदुपरि द्रोणपरिमितव्रीहिभिस्तदर्धतण्डुलैस्तदर्धतिलैश्चोपर्युपरि चतुरश्रं स्थण्डिलं कृत्वा वस्त्रयुग्मेन वेष्टितं कलशत्रयं प्रतिष्ठाप्य, तेषु सर्वोषधीर्निक्षिप्य वरुणं सम्पूज्य सुवर्णनिर्मिता निर्ऋतीन्द्राऽपां प्रतिमा अग्न्युत्तारणादिना संस्कृत्य मध्यदक्षिणोत्तरकलशोपरि पूर्णपात्रे प्रतिष्ठाप्य देवता आवाहयेत् - मध्यकलशे-

> 'मूलं प्रजा॰, अहर्नो अद्यः' 

इति मन्त्राभ्यां निर्ऋतिं, तद्दक्षिणकलशे - 

> 'इन्द्रो ज्येष्ठामनु॰, पुरन्दराय॰' 

इति मन्त्राभ्याम् इन्द्रं, उत्तरकलशे - 

> या दिव्या आपः॰, याश्च कूप्याः॰' 

इति मन्त्राभ्याम् अपः, 

प्रागादिचतुर्विशतिद्लेषु प्रदक्षिणं अक्षतपुत्रेषु उत्तराषाढाद्यनुराधान्तनक्षत्रदेवताश्च तत्तन्मन्त्रेणाऽऽवाह्य प्राणप्रतिष्ठां कृत्वा यथाविभवं षोडशोपचारैः पूजयेत् ॥ 

(आवाहनक्रमः - 

> 'ॐ भूर्भुवस्सुवः  विश्वेभ्यो देवेभ्यो नमः विश्वान्देवानावाहयामि ॥ १ ॥'  

एवमेव - 

> 'विष्णुं॰ ॥ २ ॥   
वसून॰ ॥ ३ ॥   
वरुण॰ ॥ ४ ॥  
अजमेक पाद॰ ॥ ५ ॥  
अहिं बुघ्निय॰ ॥ ६ ॥  
पूषणं॰ ॥ ७ ॥  
अश्विनौ॰ ॥ ८ ॥  
यमः॰ ॥ ९ ॥  
अग्निं॰ ॥ १० ॥  
प्रजापतिं॰ ॥ ११ ॥  
सोमं॰ ॥ १२ ॥  
रुद्रं॰ ॥ १३ ॥  
अदितिं॰ ॥ १४ ॥  
बृहस्पतिं॰ ॥ १५ ॥  
सर्पान्॰ ॥ १६ ॥  
पितॄन्॰ ॥ १७ ॥  
अर्यमणं॰ ॥ १८ ॥  
भगं॰ ॥ १९ ॥  
सवितारं॰ ॥ २० ॥  
त्वष्टार॰ ॥ २१ ॥  
वायु॰ ॥ २१ ॥  
इन्द्राग्नीं॰ ॥ २३॥  
मित्रं॰ ॥ २४ ॥'

) 

तदुत्तरतः- जलपूरितमेकं तण्डुलादिधान्यपूरितशतच्छिद्रमेकं इति कलशद्वयं प्रतिष्ठाप्य वरुणं सम्पूज्य जलपूर्णकलशे सद्योजातं, वामदेवं, अघोरं, तत्पुरुषं, ईशानश्च तत्तन्मन्त्रैरावाह्य गन्धादिभिः पूजयेत् ॥ 

[[707]]

ततः सऋत्विगाचार्यःप्रधानकलशमन्वारभ्य वक्ष्यमाणमन्त्रान् जपेत् - रुद्रैकादशिनीं,शतायुधायेति पञ्चमन्त्रान्, आशुः शिशानः॰, कृणुष्व पाजः॰,ममाग्ने वर्चः॰,आपो हि ष्ठेति तिस्रः, हिरण्यवर्णा इति चतस्रः, पवमानः सुवर्जनः॰ इत्यनुवाकं, पुरुषसूक्तमुत्तरनारायणं च, चक्षुषो हे ते इति नवर्चं निर्ऋतिसूक्तं, 

> 'ॐ तिष्ठा हरी रथ आ युज्यमाना याहि ।  
वायुर्न नियुतो नो अच्छ ।  
पिवास्यन्धो अभिसृष्टो अस्मे ।  
इन्द्र स्वाहा ररिमा ते मदाय ॥ १ ॥  
कस्य वृषो सुते सचा ।  
नियुत्वान् वृषभो रणत् ।  
वृत्रहा सोमं पीतये ॥ २ ॥  
इन्द्रं वयं महाधने।  
इन्द्रमर्भे हवामहे ।  
युजं वृत्रेषु वाज्रिणम् ॥ ३ ॥  
द्वितायो वृत्र हन्तमः ।  
विद इन्दः शतक्रतुः ।  
उप नो हरिभिस्सुतम् ॥ ४ ॥  
स सूर आ जनयञ्ज्योतिरिन्द्रम् ।  
अया धिया तरणिरद्रिबर्हाः।  
ऋतेन शुष्मीनवमा नो अर्कैः ।  
व्युस्रिधो अस्रो अद्रिविभेद ॥ ५ ॥  
उत त्यदाश्वश्वियम् ।  
यदिन्द्र नाहुषीष्वा ।  
अग्रे विक्षु प्रती देयत् ॥ ६ ॥  
भरेष्विन्द्रगꣳ सुहवागाꣳ हवामहे ।  
अꣳ होमुचꣳ सुकृतं दैव्यञ्जनम् ।  
अग्निं मित्रं वरुणꣳ सातये भगम् ।  
द्यावापृथिवी मरुतः स्वस्तये ॥ ७ ॥  
महि क्षेत्रं पुरुश्चन्द्रं विविद्वान् ।  
आदित्सखिभ्यश्च स्थर समैरत् ।  
इन्द्रो नृभिरजनुद्दीघानः साकम् ।  
सूर्य मुषसं गातुमग्निम् ॥ ८ ॥  
ऊरुन्नो लोकमनुनेषि विद्वान् ।  
सुवर्वज्ज्योतिरभयꣳ स्वस्ति ।  
ऋण्वा त इन्द्र स्थविरस्य बाहू ।  
उपस्थे याम शरणा बृहन्ता ॥ ९ ॥  
आ नो विश्वाभिरूतिभिः सजोषाः ।  
ब्रह्म जुषाण्णो हर्यश्व याहि ।  
वरीवृजत्स्थविरेमिः सुशिप्र ॥  
अस्मे दधद्वृषणꣳ शुष्ममिन्द्र ॥ १० ॥  
इन्द्राय गाव आशिरम् ।  
दुदुह्रे वज्रिणे मधु।  
यत्सीमुपह्णरेऽविदत् ॥ ११ ॥  
तास्ते वनिन्धेनवो जोजयुर्नः।  
गर्भस्तयो नियुतो विश्वाराः ।  
अहरहर्भूय इज्जोगुवानाः।  
पूर्णा इन्द्र क्षुमतो भोजनस्य ॥ १२ ॥  
इमां ते धियं प्रभरे महो महीम् ।  
अस्य स्तोत्रे धिषणा यत्त आनजे।  
तमुत्सवे च प्रसवे च सासहिम् ।  
इन्द्रं देवासः शवसामदन्ननु ॥ १३ ॥'    

इति त्रयोदशर्चमिन्द्रसूक्तम्, हिरण्यवर्णा इति नवर्चमप्सूक्तम् ॥ 

[[708]]

अथ निर्वापे विशेषः- आदित्यादिग्रहान्ते - 

> “देवस्य त्वा॰ निर्ऋतये जुष्टं निर्वपामि, इन्द्राय॰, अद्भ्यः॰" 

इति। 

प्रोक्षणेऽप्येवमेव । आज्यनिर्वापाद्यग्निमुखान्तं कृत्वा 'आदित्याय त्वा' इत्यादि उदगपवर्गं यथाक्रमं चरुमभिमृश्याऽवदानधर्मेण ग्रहपक्वहोमान्ते 

> “मूलं प्रजा॰, अहर्नो अद्य॰" 

इति द्वाभ्यां निर्ऋतये, 

> “इन्द्रो ज्येष्ठां॰, पुरन्दरायः" इति द्वाभ्यामिन्द्राय, 

> “या दिव्या आपः॰, याश्च कूप्याः" 

इति द्वाभ्याम् अद्भ्यः क्रमेण पक्वं जुहुयात् ॥ 

ततस्स्विष्टकृतमवदायाऽन्तःपरिधौ निधाय - 

> "मूलं प्रजां॰ अहनों अद्य॰ इन्द्रो ज्येष्ठां॰ पुरन्दराय या दिव्या आपः॰ याश्च कूप्याः॰"

 इति प्रतिमन्त्रमन्वाधानोक्तक्रमेण हुत्वाऽथाज्याहुतीरुपजुहोति - 
 
 > 'ॐ प्रजापतये स्वाहा ॥ मूलाय॰ ॥ प्रजायै॰ ॥ इन्द्राय॰ ॥ ज्येष्ठायै॰ ॥ ज्यैष्ठ्याय स्वाहा ॥ अभिजित्यैः ॥ अद्भ्यः॰ ॥ अषाढाभ्यः॰ ॥ समुद्राय॰ ॥ कामाय॰ ॥ अभिजित्यै॰ ॥' 
 
 (यथालिङ्गं त्यागः) 

[
    
> 'चक्षुषोहे ते॰ ॥ १ ॥  
यो मा चक्षुषा॰ ॥ २ ॥  
यत्किञ्चासौ॰ ॥ ३ ॥  
यातुधाना॰॥ ४ ॥  
हन्मि तेऽहं॰ ॥ ५ ॥  
अपनह्यामि॰ ॥ ६ ॥  
पुरामुष्यः ॥ ७ ॥  
अन्ति दूरे॰ ॥ ८ ॥  
यो मा नक्तम् ॥ ९ ॥  
(सर्वत्र, निर्ऋतय इदं॰)'  

> 'तिष्ठा हरी रथ॰ ॥ १ ॥  
कस्य वृषा॰ ॥ २ ॥  
इन्द्रं वयं महाधने॰ ॥ ३ ॥  
द्वितीयो वृत॰ ॥ ४ ॥  
ससूर आ जनयन् ॥ ५ ॥   
उत त्यदाश्व॰ ॥ ६ ॥  
भरेष्विन्द्र॰ ॥ ७ ॥  
महि क्षेत्रं॰ ॥ ८ ॥   
उरुन्नो लोकं॰ ॥ ९ ॥  
आ नो विश्वाभिः॰ ॥ १० ॥  
इन्द्राय गावः ॥ ११ ॥  
तास्ते वज्रिन्॰ ॥ १२ ॥  
इमान्ते धियं॰ ॥ १३ ॥  
(सर्वत्र, इन्द्रायेदं॰)'  

> 'हिरण्यवर्णा॰ ॥ १ ॥  
यासाꣳ राजा॰ ॥ २ ॥  
यासां देवाः॰ ॥ ३ ॥  
शिवेन मा चक्षुषाः॰ ॥ ४ ॥  
आपो भद्राः॰ ॥ ५ ॥  
आदित्पश्यामि॰ ॥ ६ ॥  
आपो हिष्ठा॰ ॥ ७ ॥  
यो वः शिवतमो॰ ॥ ८ ॥  
तस्मा अरइन्ग॰ ॥ ९ ॥  
(सर्वत्र, अद्भ्य इदं॰)' 

> 'विश्वेभ्यो देवेभ्यः स्वाहा ॥' 

> 'विष्णवे॰ ॥ वसुभ्यः॰ ॥ वरुणाय॰ ॥ अजायकपदे॰॥ अहये बुध्नियाय॰॥ पूष्णे॰॥ अश्विभ्यां॰॥ यमाय॰ ॥ अग्नये॰ ॥ प्रजापतये॰ ॥ सोमाय॰ ॥ रुद्राय॰ ॥ अदित्यै॰ ॥ बृहस्पतये॰ ॥ सर्पेभ्य॰ ॥ पितृभ्यः॰ ॥ अर्यम्णे॰ ॥ भगाय॰ ॥ सवित्रे॰ ॥ स्वष्ट्रे॰ ॥ वायवे॰ ॥ इन्द्राग्निभ्यां॰ ॥ मित्राय॰ ॥' 

(यथालिङ्गं त्यागः) इति] 

ततः स्विष्टकृदादि प्रागुत्तरपरिषेकात्कृत्वा आदित्यादिनवग्रहदेवताभ्यः, इन्द्रादिलोकपालेभ्यः, निर्ऋतये, इन्द्राय, अद्भ्यः तत्तन्मन्त्रेण माषभक्तबलीन्दत्वा अन्ते क्षेत्रपालाय बलिं दद्यात् ॥

[[709]]

हस्तपादं प्रक्षाळ्य उत्तरपरिषेकादि होमशेषं समापयेत् ॥ आवाहितदेवतानामुत्तरपूजान्ते कलशोदकं पात्रान्तरे गृहीत्वा सऋत्विगाचार्यः  शतच्छिद्रकलशेन सकुटुम्बं यजमानमभिषिञ्चेदेभिर्मन्त्रैः- 

> 'मूलं प्रजां॰' (२) 

> 'इन्द्रो ज्येष्ठामनु॰' (२) 

> 'या दिव्या आपः॰' (२) 

> 'चक्षुषो हेते' (९) 

> 'तिष्ठा हरी' (१३) 

> 'हिरण्यवर्णा॰' (९) 

> 'शतायुधाय॰' (५) 

> 'भद्रं कर्णेभिः॰ नमो ब्रह्मणे॰ तच्छंयोरावृणीमहे॰ नमो वाचे॰ शन्नो वातः पवतां॰ सन्वा सिञ्चामि॰ शन्नो मित्रः शं वरुणः॰ सहनाववतु॰' 

(इति दश शान्ति मन्त्रैः)॥  

> 'योऽसौ वज्रधरो देवो महेन्द्रो गजवाहनः ।  
मूलजातशिशोर्दोषं मातापित्रोव्यपोहतु ॥ १ ॥  
योऽसौ शक्तिधरो देवो हुतभुग्मेषवाहनः ।  
सप्तजिह्वश्च देवोऽग्निर्मूलदोषं व्यपोहतु ॥ २ ॥  
योऽसौ दण्डधरो देवो धर्मो महिषवाहनः।  
मूलजातशिशोर्दोषं व्यपोहतु यमो मम ॥ ३ ॥  
योऽसौ खड्गधरो देवो निर्ऋती राक्षसाधिपः ।  
प्रशामयतु मूलोत्थं दोषं गण्डान्तसम्भवम् ॥ ४ ॥  
योऽसौ पाशधरो देवो वरुणश्च जलेश्वरः ।   
नक्रवाहश्चेकितानो मूलदोषं व्यपोहतु ॥ ५ ॥  
योऽसौ देवो जगत्प्राणो मारुतो मृगवाहनः ।  
मातापित्रोर्शिशोश्चैव मूलदोषं व्यपोहतु ॥ ६ ॥  
योऽसौ निधिपतिर्देवः खड्गभृद्वाजिवाहनः ।  
प्रशामयतु मूलोत्थं दोष बालस्यं शान्तिदः ॥ ७ ॥  
योऽसौ पशुपतिर्देवः पिनाकी वृषवाहनः ।   
आश्लेषामूलगण्डान्तदोषमाशु व्यपोहतु ॥ ८ ॥  
विघ्नेशो क्षेत्रपो दुर्गा क्षेत्रपाला नवग्रहाः ।  
सर्वदोषप्रशमनं शीघ्रं कुर्वन्तु शान्तिदाः ॥ ९ ॥'  

> 'देवस्य त्वा॰ अश्विनोभैषज्येन॰ सरस्वत्यै भैषज्येन॰ इन्द्रस्यन्द्रियेण॰' 

इति । 

ततो यजमानः स्नात्वाऽहते वाससी परिधायाऽऽचम्य भस्मधारणं कुर्यात् ॥ 

> 'अनेन मूलशान्तिहवनकर्मणा श्रीपरमेश्वरः प्रीयताम् ॥' 

ततो ब्राह्मणान्सम्पूज्य साङ्गतासिद्ध्यर्थं आचार्याय कृष्णां धेनुं ब्रह्मणे कृष्णमनड्वाहं ऋत्विग्भ्यो यथाशक्ति सुवर्णं दशदानानि च दद्यात् ॥ ततो यथाशक्ति ब्राह्मणान् भोजयित्वाऽऽशिषो गृह्णीयात् ॥ अस्मिन्नेव दिनेऽन्यस्मिन्वा शुभे दिने जातकर्मादि कुर्यात् ॥

[[710]]