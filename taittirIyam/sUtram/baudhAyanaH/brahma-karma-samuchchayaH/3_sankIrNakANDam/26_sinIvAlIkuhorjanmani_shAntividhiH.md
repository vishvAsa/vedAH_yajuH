+++
title = "२६ सिनीवालीकुहोर्जन्मनि शान्तिविधिः"

+++
॥ सिनीवालीकुहोर्जन्मनि शान्तिविधिः ॥ ( बो. गृ. शे. सू. ६. ५) 

> अथातः सिनीवालीकुह्वोर्जन्मनि शान्तिं व्याख्यास्यामः - 
>
>> सिनीवाल्यां प्रसूता स्याद्यस्य भार्या पशुस्तथा ।  
गवाश्वं महिषी चैव शक्रस्याऽपि श्रियं हरेत् ॥  
ये च सन्ति द्विजाश्चान्ये स्वप्रसादोपजीविनः ।  
वर्जयेत्तानशेषाँस्तु पशुपक्षिमृगादिकान् ॥  
कुहूप्रसूतिरत्यन्तं सर्वदोषकरी नृणाम् ।  
यस्य प्रसूतिरत्र स्यात्तस्याऽऽयुर्धननाशनम् ॥  
सर्वगण्डसमस्तत्र दोषस्तु प्रबलो भवेत् ।  
नारी विनाऽवशेषाणां परित्यागो विधीयते ॥  
परित्यागात्तत्र शान्तिं कुर्याद्धीमान्विचक्षणः ।  
तत्फलं तत्क्षणार्धेन पुनरेव विलीयते ॥  
न त्यजेत्पण्डितो मोहार्थादज्ञानतोऽपि वा ।  
तद्योगं नाशयेदाशु स्वयं वा नाशमृच्छति ॥  
कल्पोक्तशान्तिः कर्तव्या शीघ्रं दोषापनुत्तये ।  
रुद्रः शक्रश्च पितरः पूज्याः स्युर्देवताः क्रमात् ॥  
कर्षमात्रसुवर्णेन तदर्धार्धेन वा पुनः ।  
अथवा शक्तितः कुर्याद्वित्तशाठ्यविवर्जितः ॥  
प्रतिमां कारयेच्छम्भोश्चतुर्भुजसमन्विताम् ।  
त्रिशूलखड्गवरदाभयहस्तां यथाक्रमात् ॥  
श्वेतवर्णां श्वेतपुष्पां श्वेताम्बरवृषस्थिताम् ।  
त्र्यम्बकेति च मन्त्रेण पूजां कुर्याद्यथाविधि ॥  
इन्द्रश्चतुर्भुजो वज्राङ्कुशचापसुसायकी ।  
रक्तवर्णो गजारूढो यत इन्द्रति मन्त्रतः ॥  
पितरः कृष्णवर्णाश्च चतुर्हस्ता विमानगाः ।  
यष्ट्यक्षसूत्रकमण्डल्वभयानाञ्च धारिणः ॥  
ये चेह इति मन्त्रेण पूजां कुर्यादनन्तरम् ।  
आग्नेयीं दिशमारभ्य कुम्भान्कोणेषु विन्यसेत् ॥  
तन्मध्ये स्थापयेत्कुम्भं शतच्छिद्रसमन्वितम् ।  
तेष्वेव पञ्चगव्यादीँस्तत्तन्मन्त्रैश्च निक्षिपेत् ॥  
कल्पोक्तशान्तिः कर्तव्या शीघ्रमेव प्रयत्नतः ।  
गोदानं वस्त्रदानञ्च सुवर्णञ्चौर्णकं शुभम् ॥  
दशदानानि चोक्कानि क्षीरमाज्यं गुडस्तथा ।  
आज्याऽवेक्षणमेतानि यजुर्मन्त्रेण कारयेत् ॥  
समिदाज्यचरोर्होमं तिलमाषैश्च सर्षपैः ।  
अश्वत्थप्लक्षपालाशसमिद्भिः खादिरैः शुभैः ॥  
अष्टोत्तरशतं मुख्यं प्रत्येकं जुहुयाद्द्विजः ॥  
त्र्यम्बकेति च मन्त्रेण तिलान्व्याहृतिभिः पुनः ॥  
चतुर्भिः कलशैर्युक्तं बृहत्कुम्भसमन्वितम् ।  
शान्तिवत्कलशैः कार्यमभिषेकञ्च मन्त्रतः ॥  
पितृमातृशिशूनाञ्च अभिषिञ्चेत्तु वारुणैः ।  
शङ्करस्याभिषेकञ्च कुर्याद्ब्राह्मणभोजनम् ॥  
अन्येषाञ्चैव सर्वेषां ब्राह्मणानाञ्च तर्पणस् ।  
यथाशक्ति तदा कार्यं द्विजवाचनकं तथा ॥ 
>
> इति ॥ ॥

> तत्राऽमावास्यायाः प्रथमो यामः सिनीवाली । अन्त्योपान्ययामौ कुहूः । मध्यवर्तिपञ्च यामा दर्शः 

इति केचित् ॥ 

> अपरे तु चतुर्दशीमात्रयुतेऽहोरात्रे वर्तमाना अमावास्या सिनीवाली । प्रतिपन्मात्रयुतेऽहोरात्रे वर्तमाना कुहूः ॥ 

इति ॥ 

> कुहूप्रसूतिरत्यर्थं सर्वदोषकरी स्मृता । 
यस्य प्रसूतिरेतेषां तस्यायुर्धननाशकृत् ॥  
शान्त्यभावेऽर्हति त्यागमत्र जातो न संशयः ॥

## प्रयोगः

अथ प्रयोगः ॥ शिशुजननादेकादशे द्वादशे वा दिवसेन्यस्मिन् वा शुभे दिने कर्ता सपत्नीक आचम्य प्राणानायम्य देशकालौ सङ्कीर्त्य 

> अऽस्य शिशोः सिनीवाली (कुहू) जननसूचितसर्वारिष्टनिरसनद्वारा दीर्घायुरारोग्यप्राप्त्यर्थं श्रीपरमेश्वर प्रीत्यर्थं सग्रहमखां सिनीवाली (कुहू) जननशान्तिं करिष्ये, 

इति सङ्कल्प्य गणेशपूजनाद्यृत्विग्वरणान्तं कुर्यात् ॥ पुण्याहे - 

> आदित्यादिनवग्रहदेवताः प्रीयन्ताम्, त्र्यम्बकः प्रीयताम्

इति विशेषः ॥ तत आचार्यो देवयजनोल्लेखनाद्यग्निं प्रतिष्ठाप्य, ग्रहमखपूर्वकसिनीवाली (कुह) जननशान्तिहोमं करिष्ये॰, ग्रहान्वाधानांते - वरदो नामाऽग्निः, त्र्यम्बको देवता, चरुर्हविः, उपहोमे - त्र्यम्बकमन्त्रेण अश्वत्थप्लक्षपलाशखदिरसमिञ्चर्वाज्यसर्षपतिलमाषद्रव्यैः प्रतिद्रव्यं अष्टोत्तरशतसङ्ख्याकाहुतिभिः इन्द्रं पितॄंश्च 

> यत इन्द्र॰ ये चेह पितरः॰

इति मन्त्राभ्यां तैरेव द्रव्यैः प्रतिद्रव्यं अष्टाविंशातसङ्ख्याकाहुतिभिः त्र्यम्बकमन्त्रेण समस्तव्याहृतिभिश्च आज्याक्ततिलद्रव्यैरष्टाविंशतिसङ्ख्याकाहुतिभिर्यक्ष्ये । अर्यमादयः स्विष्टकृतः इत्यादि सङ्कल्प्यान्वाधाय प्रणीताप्रणयनान्ते अग्रेणाऽग्निं व्रीहिभिर्यवैर्वा दक्षिणोत्तरं स्थण्डिलद्वयं कृत्वा दक्षिणस्थण्डिले ग्रहानावाह्य उत्तरस्थण्डिले मध्ये शतच्छिद्रकलशं दक्षिणे इन्द्रकलशं उत्तरे पितृकलशं प्रतिष्ठाप्य तेषु विध्युक्तप्रकारेण स्वर्णनिर्मितास्त्र्यंबकेन्द्रपितृप्रतिमाः क्रमेण विन्यस्य, 

> त्र्यबकं यजामहे॰, यत इन्द्र भयामहे॰, ये चेह पितरा॰

इति मन्त्रैस्तत्तद्देवता आवाह्य आग्नेय्यादिविदिक्षु चतुरः कुम्भान् प्रतिष्ठाप्य तेषु तत्सवितुरियादिना पश्चगव्यानि 

> (गायत्र्यादाय गोमूत्रं गन्धद्वारेति गोमयम् ।  
आप्यायस्वेति च क्षीरं दधिक्राव्णेति वै दधि ॥  
तथा शुक्रमसीत्याज्यं देवस्य त्वा कुशोदकम्) 

'स्योना पृथिवि' इति सप्तमृदः पञ्चत्वचः 'ओषधयः संवदन्ते' इति सप्तधान्यानि च प्रक्षिप्य 

> इमं मे वरुण॰, तत्त्वा यामि॰, त्वं नो अग्ने॰, सत्वं नो अग्ने॰

इति क्रमेण वरुणमावाह्य षोडशोपचारैरभ्यर्चयेत् ॥ त्र्यम्बकं श्वेतगन्धपुष्पादिभिः पूजयेत् ॥ ततो भद्रं कर्णेभिः इत्यादि पञ्च शान्तिं पठित्वा हविर्निर्वापाद्यग्निमुखान्तं कृत्वा ग्रहपक्वान्ते 'त्र्यम्बकं' इति मन्त्र द्विरभ्यस्य पक्वं जुहुयात् । (त्र्यम्बकायेदं॰) ॥ ततः स्विष्टकृदवदानान्ते ग्रहानुपहुत्य त्र्यम्बकमन्त्रेण अश्वत्थप्लक्षपलाशखदिरसमिच्चर्वाज्यसर्षपतिलमाषद्रव्यैः प्रतिद्रव्यमष्टोत्तरशतवारं हुत्वा (त्र्यम्बकायेदं॰) 

> यत इन्द्र भयामहे

इति मन्त्रेण इन्द्रं (इन्द्रायेदं॰) 

> ये चेह पितरो ये च नेहयाँश्च विद्मयाँ उ च न प्रविद्म । त्वं वेत्थ यदि ते जातवेदः स्वधाभिर्यज्ञँ सुकृतं जुषस्व स्वाहा ॥ 
[[TODO: परिष्कार्यम्]]

इति मन्त्रेण पितॄंश्च (पितृभ्य इदं॰) तैरेव द्रव्यैः प्रतिद्रव्यं अष्टाविंशत्यष्टाविंशतिसङ्ख्याकाहुतिभिर्तुत्वा । पुनस्त्र्यम्बकमन्त्रेण समस्तव्याहृतिभिश्चाऽऽज्याक्ततिलैः प्रत्येकमष्टाविंशत्यष्टाविंशतिवारं जुहुयात् ॥ ततः स्विष्टकृदादि प्रागुत्तरपरिषेकात्कृत्वा ग्रहदेवताभ्यस्त्र्यम्बकायेन्द्राय पितृभ्यः क्षेत्रपालाय च बलिं दद्यात् बलिं दद्यात्

-

-

725

-

-

॥५०॥

बो०७०

है बलिं दद्यात् ॥ अथोत्तरपरिषेकादि होमशेषं समाप्याऽऽवाहितदेवताः पुनः सम्पूज्य ग्रहकलशजलसहितचतुःकुम्भजलयुतशतच्छिद्रेण मातृपितृशिशूबामभिषेकः - ॐ इमम्मे वरुण॰ तत्वा यामि॰ त्वं नो अग्ने॰ स त्वं नो अग्ने॰ दधिक्राव्णो आपो हि ष्टाः॰ 
हिरण्यवर्णाः॰ पवमानः सुवर्जनः॰ देवस्य त्या॰ इति ॥ ततो ब्राह्मणान्सम्पूज्याऽऽचार्याय सपीठं कलशदानं ऋत्विग्भ्यो यथाशक्ति दक्षिणां सप्तदशदानानि च दद्यात् ॥ ‘गवामङ्गेषु॥' इति गोदानम् । 'शरण्यं सर्वलोकानां लज्जया रक्षणं परम् । सुवेषधारि वस्त्र त्वमतः शान्तिं प्रयच्छ मे' इति वस्त्रदानम् ॥ 'हिरण्यगर्भ॰' इति स्वर्णदानम् ॥ 'ऊर्णावस्त्रं चारुचित्रं देवानां प्रीतिवर्धनम् । सुखस्पर्शकरं यस्मादतः शान्तिं॰' इत्यूर्णकदानम् ॥ ततो दशदानानि दद्यात् ॥ तत्र गां ‘सर्व भूताश्रया भूमिः॰' इति भुवञ्च दत्वा तिलदानं - 'महर्षर्गोत्रसम्भूताः कश्यपस्य तिलाः स्मृताः।  तस्मादेषां प्रदानेन मम पापं व्यपोहतु' इति ॥ उक्तमन्त्रेण हिरण्यं दत्वाऽऽज्यदानं - कामधेनुषु सम्भूतं सर्वक्रतुषु संस्थितम् । देवानामाज्यमाहार अतः शान्तिं॰' इति ॥ उक्तमन्त्रेण वासो दत्वा धान्यदानं 
- 'सर्वदेवमयं धान्यं सर्वोत्पत्तिकरं महत् । प्राणिनाञ्जीवनोपायमतः शान्तिं॰' इति ॥ गुडदानम् – 'यथा देवेषु विश्वात्मा प्रवरश्च जनार्दनः । सामवेदस्तु वेदानां महादंवस्तु योगिनाम् ॥ प्रणवः सर्वमन्त्राणां नारीणां पार्वती तथा । तथा रसानां प्रवरः सदैवेक्षुरसो मतः ॥ मम तस्मात्परां शान्तिं ददस्व गुड सर्वदा' इति ॥ रौप्यदानं -- 'प्रीतिर्यतः पितॄणाञ्च विष्णुशङ्करयोः सदा । शिवनेत्रोद्भवं रूप्यमतः शान्तिं॰' इति ॥ लवणदानं - 'यस्मादन्नरसाः सर्वे नोत्कृष्टा लवणं विना । शम्भोः प्रीतिकरं नित्यमतः शान्तिं॰' इति ॥ अथ क्षीरदान -- 'क्षीरजातास्तथा शङ्खाः क्षीरादमृतसम्भवः । क्षीरात्क्षीरोदवत्कीर्तिः क्षीरे प्राणस्य सम्भवः ॥ तस्मात्क्षीरप्रदानेन ह्यतः शान्तिं॰' इति ॥ आज्यगुढावुक्तमन्त्रेण दद्यात् ॥ अथाऽऽज्यपूर्णे कांस्यपात्रे पूर्वोक्तविधिना सकुदुम्बः प्रतिरूपं वीक्ष्य दद्यात् ॥ ततो रुद्राभिषेकादिना शंकरमाराध्य ब्राह्मणान्सम्भोज्याऽऽशिषो गृह्णीयात् ॥

।।। ५०॥

726

శ

తకమ- 445