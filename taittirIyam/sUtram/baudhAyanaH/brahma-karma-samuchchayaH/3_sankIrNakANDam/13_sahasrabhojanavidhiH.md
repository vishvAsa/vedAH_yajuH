+++
title = "१३ सहस्रभोजनविधिः"

+++
॥अथ सहस्रभोजनविधिः॥ (बो. गृ. शे. सू. ३.१७) अथातस्सहस्रभोजनविधि व्याख्यास्याम :-

उदगयने पूर्वपक्षे पुण्ये नक्षत्रे त्रिजन्मनि दक्षिणायने वा कुर्यात् ॥ स्वगृहे देवगृहे वा यत्र शुचिंदेशः स्यात्तत्र शुचिर्भूत्वा युग्मान् ब्राह्मणन् सुप्रक्षाळितपाणिपादानप आचमय्य आसनं कल्पयित्वा गन्धपुष्पधूपदीपैरभ्यर्च्य 

> 'सङ्कल्पसिद्धिरस्तु' 

इति वाचयित्वा त्रिवृताऽन्नेन ब्राह्मणान्सम्पूज्याशषो वाचयित्वा प्रदक्षिणनमस्कारं विदधीत ॥ सहस्रात्मानमीश्वरं सहस्रभोजनेन सम्पूज्य 

> 'एकस्मै स्वाहा द्वाभ्यां स्वाहा' 

इति दशानुवाकान् भोजनान्ते द्वादश ब्राह्मणाश्श्राविता भवन्ति षड् वा ॥ ब्राह्मणानन्नेन परिविष्य 

‘पुण्याहं स्वस्ति ऋद्धिम्' 

इति वाचयित्वाथ 

देवयजनोल्लेखनप्रभृत्याऽग्निमुखात्कृत्वा पक्वाज्जुहोति- 

> 'विष्णोर्नुकम्' 

इति पुरोनुवाक्यामनूच्य 

> 'विष्णो ररटमसि' 

इति याज्यया जुहोति ॥ 

अथाज्याहुतीरुपजुहोति--- 

> 'केशवाय स्वाहा' 

इत्यादि द्वादशनामधेयैः स्विष्टकृत्प्रभृति सिद्धमाधेनुवरप्रदात् ॥ अथ विप्रेभ्यः पयोदनेन मुद्गोदनेन दध्योदनेन वा भोजयित्वा गुळपायसं घृतमिश्रमित्यन्नस्य बलिमुपहरति--

> 'अमुष्मै स्वाहाऽमुष्मै स्वाहा' 

इति द्वादशनामधेयैः ॥ 

अथ ब्राह्मणे निवेदयित्वा वस्त्रयुगानि कुण्डलयुगान्यङ्गुलीयकमुपानहौ छत्रं कमण्डलुमिति च दद्यात् ॥ अन्नशेषमाज्यशेषं पक्वशेषं चोभौ जायापती प्रानीयाताम् ॥ 

> 'सर्वान्कामानवाप्नोति सर्वकल्मषैर्महापातकैः प्रमुच्यते षष्टिवर्षसहस्राणि ब्रह्मलोकमतीत्य विष्णुलोके महीयत' 

इत्याह भगवान् बोधायनः ॥ 


## प्रयोगः

अथ प्रयोगः ॥ उत्तरायणे शुक्लपक्षे पुण्यनक्षत्रे जन्मानुजन्मत्रिजन्मनि दक्षिणायने वा गृहे देवालये वा शुचौ देशे यजमानः कृतनित्यक्रियो द्वादश ब्राह्मणानाहूय, प्रक्षाळितपाणिपादानप आचमय्याऽसनेषूपवेश्य, गन्धपुष्पधूपदीपैरभ्यर्च्य प्रदक्षिणीकृत्य प्रणम्य, 

> 'सङ्कल्पसिद्धिरस्तु' 

इति वाचयित्वा, 

पत्न्या सह दर्भेष्वासीनो दर्भान्धारयमाणः पवित्रपाणिराचम्य प्राणानायम्य देशकालौ सङ्कीर्त्य, 

> 'ममाऽशेषपातकोपपातकमहापातकनिवृत्तिद्वारा षष्टिसहस्रवर्षपर्यन्तं विष्णुलोकनिवाससिध्यर्थ श्रीपरमेश्वर प्रीत्यर्थ सहस्रात्मानमीश्वरं सहस्रभोजनेन सम्पूजयिष्ये' 

इति सङ्कल्प्य, 

गणपतिं सम्पूज्य, मातृकापूजनं नान्दीश्राद्धं विधाय, ब्राह्मणान् त्रिवृतान्नेन परिविष्य 

> 'सहस्रात्मा ईश्वरः प्रीयताम्' 

इति पुण्याहं वाचयित्वा आचार्यादीन् वृणुयात् । ततः सहस्रसङ्ख्याकान् ब्राह्मणानाहूय सुप्रक्षाळितपाणिपादानप आचमय्याऽऽसनेषूपवेश्य, विष्णुरूपं ध्यात्वा, विष्णुसहस्रनामभिरेकैकं ब्राह्मणं 

> 'विश्वस्मै नमः विश्वमावाहयामि' 
एवमेव  

> 'विष्णवे नमः विष्णुमावाहयामि' 

इत्याद्यावाह्य, पादप्रक्षाळनपूर्वकं प्रदक्षिण नमस्कारान्तैः षोडशोपचारैः पूजयेत् । एवं सहस्रनामभिः सहस्रब्राह्मणान्सम्पूज्य, भोजनस्थानं रङ्गवल्यादिना सुशोभितं कृत्वा, पृथक्पृथक् चतुरस्रमण्डलेषु पृथक्पृथक्पात्राणि प्रकल्प्य, यथोपपादमिष्टमन्नं परिविष्य, गायत्र्या प्रोक्ष्य परिषिच्य, 

> 'विश्वस्मै नमः इदमन्नं, विष्णवे नमः इदमन्नं' 

इत्यादिक्रमेण निर्दिश्य 

> 'अमृतोपस्तरणमसि' 

इत्यपोशनं दत्वा 

> 'प्रजापते न त्वत्॰' 

इति मन्त्रं जपित्वा 

> ‘एको विष्णुमहद्भूतं॰ भुगव्ययः ॥ अनेन सहस्रब्राह्मणभोजनेन सहस्रात्मा ईश्वरः प्रीयताम्' 

इति भूमौ साक्षतजलं विसृजेत् ॥ 

भोजनकाले पुरुषसूक्त-विष्णुसूक्त-नारायणोपनिषत्-विष्णुसहस्रनामादीञ्च्छ्रावयेत् ॥ सहस्रभोजनान्ते 

> 'सहस्रात्मा ईश्वरः प्रीयताम्' 

इति पुण्याहं वाचयेत् ॥

अथाऽऽचार्यों देवयजनोल्लेखनप्रभृत्यग्निं प्रतिष्ठाप्य॰ देशकालौ सङ्कीर्त्य, यजमानस्याऽशेषदुरितक्षयद्वारा श्रीपरमेश्वर  प्रीत्यर्थं सहस्रभोजनहोम करिष्ये॰ बलवर्धनो नामाऽग्निः, विष्णुर्देवता, चरुर्हविः, उपहोमश्च-केशवादि द्वादशनाममन्त्रैः  प्रतिमन्त्रमाज्येन, 

> 'एकस्मै स्वाहा' 

इत्यादि दशानुवाकमन्त्रैः प्रतिमन्त्रमाज्येन. अग्निः स्विष्टकृतः, इत्याद्यन्वाधायाऽप्रणीताभ्यः कृत्वाऽग्रेणाऽग्निं - अष्टदलपद्मोपरि व्रीहिभिर्यवैर्वा स्थण्डिलं कृत्वा, 

> 'मही द्यौः' 

इत्यादि विधिना कलशं प्रतिष्ठाप्य, वस्त्रयुग्मेनाऽऽवेष्ट्य वरुणपूजान्तं कृत्वा, सुवर्णादिनिर्मितां विष्णुप्रतिमामग्न्युत्तारणपूर्वकं कलशोपरि निधाय 

> 'विष्णोर्नु कं॰, विष्णो रराटमसि॰' 

इति मन्त्राभ्यां व्याहृतिभिश्च विष्णुमावाह्य, परितोऽक्षतपुञ्जेषु पूर्वादिप्रादाक्षिण्येन केशवादि द्वादशदेवतानाममन्त्रैरावाह्य, अब्लिङ्गाभिर्हिरण्यवर्णाभिः पावमानीभिः पुरुषसूक्तेन च स्नापयित्वा, यथाविभवं षोडशोपचारैः सम्पूजयेत् ॥ अथ देवस्य त्वेत्यादि विष्णवे चरुनिर्वापाद्यग्निमुखान्तं कृत्वा,  

> 'विष्णोर्नु कं॰, विष्णो रराटमसि॰' 

इति द्वाभ्यां विष्णवे पक्वं हुत्वा 

(विष्णव इदं०) स्विष्टकृतमवदायान्तःपरिधौ निधायाऽऽथाऽऽज्याहुतीरुपजुहोति -- 

> ‘केशवाय स्वाहा' इत्यादि द्वादशनाममन्त्रैः ॥ 

एकस्मै स्वाहा । द्वाभ्याꣳ स्वाहा । त्रिभ्यः स्वाहा । चतुर्थ्यः स्वाहा । पञ्चभ्यः स्वाहा । षड्भ्यः स्वाहा । सप्तभ्यः स्वाहा । अष्टाभ्यः स्वाहा । नवभ्यः स्वाहा । दशभ्यः स्वाहा । एकादशभ्य स्वाहा । द्वादशभ्यः स्वाहा । त्रयोदशभ्यः स्वाहा । चतुर्दशभ्यः स्वाहा । पञ्चदशभ्यः स्वाहा । षोडशभ्यः स्वाहा॑ । सप्तदशभ्य स्वाहा । अष्टादशभ्यः स्वाहा । एकान्नविꣳशत्यै स्वाहा । नवविꣳशत्यै स्वाहा । एकान्नचत्वारिꣳशते स्वाहा । नवचत्वारिꣳ शते स्वाहा । एकान्नषष्ट्यै॰ । नवषष्ट्यै॰ । एकान्नाऽशीत्यै॰ । नवाऽशीत्यै्॰ । एकान्नशताय॰ । शताय॰ । द्वाभ्याꣳ शताभ्याꣳ स्वाहा । सर्वस्मै॰ ॥ एकस्मै॰ । त्रिभ्य॰। । पञ्चभ्यः॰ । सप्तभ्य:॰ । नवभ्यः॰ । एकादशभ्यः॰ । त्रयोदशभ्यः॰ । पञ्चदशभ्यः॰ । सप्तदशभ्यः॰ । एकान्नविशत्य॰ । नवविꣳशत्यै॰ । एकानचत्वारिꣳशते । नवचत्वारिꣳशते । एकान्नषष्ट्यै॰ । नवषष्ट्यै॰ । एकान्नाऽशीत्यै॰ । नवाऽशीत्यै॰ । एकानशताय॰ । शताय॰ । सर्वस्मै॰ ॥ द्वाभ्याꣳ स्वाहा । चतुर्थ्यः॰ । षड्भ्यः॰ । अष्टाभ्यः॰ । दशभ्यः॰ । द्वादशभ्यः॰ । चतुर्दशभ्यः॰ । षोडशभ्यः॰ । अष्टादशभ्यः॰ । विꣳशत्यै॰ । अष्टानवत्यै॰ । शताय॰ । सर्वस्मै॰ ॥ त्रिभ्यः॰ । पञ्चभ्यः॰ । सप्तभ्यः॰ । नवभ्यः॰ । एकादशभ्यः॰ । त्रयोदशभ्यः॰ । पञ्चदशभ्यः॰ । सप्तदशभ्यः॰ । एकान्नविꣳशत्यै॰ । नवविꣳशत्यै॰ । एकान्नचत्वारिꣳशते॰ । नवचत्वारिꣳशते॰ । एकान्नषष्ट्यै॰ । नवषष्ट्यै॰ । एकान्नाशीत्यै॰ । नाऽशीत्यै॰ । एकान्नशताय॰ । शताय॰ । सर्वस्मै॥ चतुर्थ्यः॰ । अष्टाभ्यः॰ । द्वादशभ्यः॰ । षोडशभ्यः॰ । विꣳशत्यै॰ । षणवत्यै॰ । शताय॰ । सर्वस्मै॰ ॥ पञ्चभ्यः॰ । दशभ्यः॰ । पञ्चदशभ्यः॰ । विꣳशत्यैः । पञ्चनवत्यै॰ । शताय॰ । सर्वस्मै॰ ॥ दशभ्यः॰ । विꣳशत्यै॰ । त्रिꣳशते॰ । चत्वारिꣳशते॰ । पञ्चाशते॰ । षष्ट्यैः । सप्तत्यै॰ । अशीत्यै॰ । नवत्यै॰ । शताय॰ । सर्वस्मै॰ ॥ विꣳशत्यै॰ । चत्वारिꣳशते । षष्ट्यैः॰ । अशीत्यै॰ । शताय॰ । सर्वस्मै॰ ॥ पञ्चाशते॰ । शताय॰ । द्वाभ्याꣳ शताभ्याꣳ स्वाहा। त्रिभ्यः शतेभ्यः॰। चतुभ्यः शतेभ्यः॰ । पञ्चभ्यः शतेभ्यः॰ । षड्भ्यः शतेभ्यः॰ । सप्तभ्यः शतेभ्यः॰ । अष्टाभ्यः शतेभ्यः॰ । नवभ्यः शतेभ्यः॰ । सहस्राय॰ । सर्वस्मै॰ ॥ शताय॰ । सहस्राय॰ । अयुताय॰ । नियुताय॰ । प्रयुताय॰ । अर्बुदाय॰ । न्यर्बुदाय॰ । समुद्राय॰ । मध्याय॰ । अन्ताय॰ । परार्धाय॰ । उषसे॰ । व्युष्ट्यै॰ । उदेष्यते॰ । उद्यते॰ । उदिताय॰ । सुवर्गाय॰ । लोकाय॰ । सर्वस्मै स्वाहा 

इति दशानुवानुवाकमन्त्रैश्च ॥ 

(सर्वत्र – यथालिङ्गं त्यागः) स्विष्टकृदादि प्रागुत्तरपरिषेकात्कृत्वाऽग्निं विष्णवे गुडपायसं घृतमिश्रमन्नञ्च 

> 'केशवाय स्वाहा' 

इति द्वादशनामभिः बलिमुपहृत्य 

> 'केशवं तर्पयामि' 

इत्यादि द्वादशभिस्तर्पयित्वा, वैष्णवीभी ऋग्यजुः-  सामाथर्वभिः स्तोत्रैश्च स्तुत्वोत्तरपरिषेकादि होमशेष समापयेत् ॥ आवाहितदेवताः पुनः सम्पूज्य कलशोदकेन सपरिवारं यजमानमभिषिञ्चेत् । यजमानोऽभिषेकाप्लुतं वस्त्रमाचार्याय दत्वाऽन्यवहतं वासः परिधायाऽऽचम्य, ब्राह्मणान्सम्पूज्य, आचार्याय सवत्सां गां कलशदानं, ऋत्विग्भ्यो यथाशक्ति दक्षिणादानञ्च कृत्वा, पूर्वमाहूतान्ब्राह्मणान् केशवादि द्वादशनामभिः सम्पूज्य, तेभ्यः प्रत्येक  वस्त्रयुगानि, कुण्डलयुगानि, अङ्गुलीयकं, छत्रं, कमण्डलुश्च यथाविभवं दद्यात् ॥ ततो ब्राह्मणान् पयोदन-मुद्गोदन-दध्योदनादिभिः सम्भोज्याऽऽशिषो गृहीत्वा, अन्नशेषमाज्यशेषञ्चोभौ जायापती प्राश्नीयात् ॥ एवमेव गणपति-शिव-इत्यादि स्वेष्टदेवतासस्रनामभिः सहस्रभोजनं कार्यम् ॥

## गृहशान्ति-गोशान्तिविधिः

॥ गृहशान्ति-गोशान्तिविधिः॥ (बो. गृ. शे. सू. १.१८ ) 

अथातो गृहकर्मणां गृहवृद्धिमिच्छन् मासिमासि, ऋतावृतौ संवत्सरसंवत्सरे वाऽऽपूयमार्ण पक्षे पुण्ये नक्षत्रे गृहशान्तिमारभेत । अपामार्गपलाशशिरीषोदुम्बरसदाभद्रामृततृणमिन्द्रवल्या बध्वा गृहं सम्मार्ष्टि - 

> 'मा नो महान्तं. मा नस्तोके' 

इति द्वाभ्याम् । 

पञ्चगव्यैर्दर्भमुष्टिना च संप्रोक्षति–

> 'यत इन्द्र भयामहे, स्वस्तिदा' 

इति द्वाभ्याम् । 

> 'कृणुष्व पाजः' 

इत्येतेनानुवाकेन सिद्धार्थान्सम्प्रकीर्य वास्तुमध्येऽथ देवयजनोल्लेखनप्रभृत्याऽऽग्निमुखात्कृत्वा पक्वाज्जुहोति-- 

> 'वास्तोष्पते, वास्तोष्पते ' 

इति द्वाभ्याम् । 

अथाज्याहुतीरुपजुहोति –

> 'वास्तोष्पते धुवा स्थूणां' 

इति षड्भिरनुच्छंदसम् । 

सावित्र्या सहस्रं जुहुयात् । स्विष्टकृत्प्रभृति सिद्धमाधेनुवरप्रदानात् । ब्राह्मणानन्नेन परिविष्य पुण्याहं स्वस्त्यृद्धिमिति वाचयित्वैवं प्रयुञ्जानो महान्तं पोषं पुष्यति बहव: पुत्रा भवन्ति न च बालाः प्रमीयन्ते न गृहव्याधयो भवन्ति न दंष्ट्रिणो घातयेयुर्न तस्करसर्पराक्षसपिशाचा बाधन्ते ॥ यदि गावः प्रतप्येरन् गवां मध्ये आहुतिसहस्रं जुहुयात् ॥ गवां शान्तिरित्याचक्षते ॥ द्विपदां  चतुष्पदां चैतदेव व्याख्यातं वासो दक्षिणोति ॥


## प्रयोगः

अथ प्रयोगः – शुक्लपक्षे आत्मानुकूलदिवसे पुण्ये नक्षत्रे - कर्ता प्रातः स्नानादि नित्यकर्म निवर्त्य, आचम्य प्राणानायम्य देशकालो सङ्कीर्त्य 

“मम गृहे पिशाच-राक्षस-सर्प-तस्करादिबाधानिवारणार्थं दंष्ट्रपीडा-अग्निबाधापरिहारार्थ बालमरणादि सर्वानिष्टनिरसनपूर्वकं श्रीबलपुष्टितुष्टिधनधान्यपशुपुत्रपौत्राद्यभिवृध्यर्थं श्रीपरमेश्वरप्रीत्यर्थ गृहशान्तिं करिष्ये” 

इति सङ्कल्प्य, गणपतिं सम्पूज्य 

> ‘वास्तोष्पतिः प्रीयताम्' 

इति पुण्याहं वाचयित्वा, आचार्याद्यृत्विजो वृणुयात् ॥ अपामार्गपलाशशिरीषोदुम्बरसदाभद्राऽमृततृणानीन्द्रवल्या बध्वा 

> “मा नो महान्तं॰. मा नस्तोके॰ " 

इति द्वाभ्यां सर्वतो गृहं सम्मृज्य, 

> “यत इन्द्र भयामहे॰, स्वस्तिदा विशस्पतिः॰" 

इति द्वाभ्यां दर्भमुष्टिना पञ्चगव्यैह सम्प्रोक्ष्य, 

> “कृणुष्व पाजः॰" 

इत्येतेनाऽनुवाकेन

गृहमध्ये सर्वत्र गौरसर्षपान्विकिरति ॥ वास्तुमध्ये - देवयजनोल्लेखनाद्यग्निं प्रतिष्ठाप्य॰ प्राणानायम्य 

> 'मम गृहे॰ वृध्यर्थं श्रीपरमेश्वरप्रीत्यर्थं गृहशान्तिहोमं करिष्ये॰ वरदो नामाग्निः, वास्तोष्पतिर्देवता, चरुर्हविः, उपहोमे - वास्तोष्पते ध्रुवा स्थूणां॰' 

इति षडृचेन वास्तुसूक्तेन प्र्त्यृचमाज्येन, सावित्र्या आज्येन सहस्रसङ्ख्याकाहुतिभिः, अग्निः स्विष्टकृदित्यादि सन्कल्प्यान्वाधायाऽऽप्रणीताभ्यः कृत्वाऽग्रेणाऽग्निं विधिवत्कलशं प्रतिष्ठाप्य, वरुणपूजान्ते - 

> 'वास्तोष्पते प्रतिजानीहि॰, वास्तोष्पते शग्मया:॰, 

इति द्वाभ्यां 

वास्तोष्पतिमावाह्य षोडशोपचारैः सम्पूजयेत् ॥ ततो देवस्य त्वेत्यादि वास्तोष्पतये चरुं निरुप्य प्रोक्ष्याऽऽज्यसंस्काराद्यग्निमुखान्ते - 

> 'वास्तोष्पते प्रतिजानीहि॰, वास्तोष्पते शग्मयाः' 

इति द्वाभ्यां पक्वं हुत्वा, 

स्विष्टकृतमवदायान्तःपरिधौ निधायाऽऽज्याहुतीरुपजुहोति - वास्तुसूक्तेन प्रत्यृचं, (सर्वत्र, वास्तोष्पतय इदं॰) ततः सावित्र्याऽऽज्येन सहस्रं जुहुयात् (सवित्र इदं॰) स्विष्टकदादि होमशेष समाप्य 

> 'प्रजापतिः प्रीयताम्'

इति पुण्याहं वाचयित्या,  

आचार्याय कलशदानं, गोदानं, वस्त्रदानं, ऋत्विग्भ्यो यथाशक्ति दक्षिणाञ्च दत्वा कर्मेश्वराय समर्प्य ब्राह्मणान् भोजयित्वाऽऽशिषो गृह्णीयात् ॥ एवमेव मासिमासि ऋतावृतौ संवत्सरेसंवत्सरे वा गृहशान्ति कुर्यात् ॥ गवां, पिशाच राक्षससर्पादिपीडापरिहारार्थ समस्तरोगोपशमनार्थं पुष्ट्यर्थञ्च गोष्ठमध्ये एवमेव गोशान्तिं कुर्यात् ॥