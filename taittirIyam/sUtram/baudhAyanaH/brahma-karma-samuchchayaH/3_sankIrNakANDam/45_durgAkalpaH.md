+++
title = "४५ दुर्गाकल्पः"

+++
॥ अथ दुर्गाकल्पः॥ ॥६८॥ (बो. गृ. शे. सू. ३. ३) 

> अथातो दुर्गाकल्पं व्याख्यास्यामः - यज्ञोपवीतं रक्तपद्मपुष्पं सम्भारानुपकल्प्य मासिमासि कृत्तिकापूर्वाह्णे गोमयेन गोचर्ममात्रं चतुरश्रं स्थण्डिलं कृत्वा प्रोक्ष्य शौचेन सुव्रतस्तिष्ठन् भगवतीमावाहयेत् - 'जातवेदसे' इति 
>
>> ओमार्यां रौद्रीमावाहयामि' 
>
> इत्यावाह्य ‘तामग्निवर्णां' इति कूर्चं दत्वा 
>
>> अग्ने त्वं पारय
>
> इति यज्ञोपवीतं दत्वाऽथैनां स्नापयति - 
>
>> आपो हि ष्ठा मयोभुवः
>
> इति तिसृभिः 'हिरण्यवर्णाः' इति चतसृभिः ‘पवमानः' इत्येतेनानुवाकेन मार्जयित्वा 
>
>> आर्यायै रौद्र्यै महाकाळ्यै महायोगिन्यै सुवर्णपुष्प्यै देवसङ्कीर्त्यै महायज्ञयै(क्ष्यै) महावैष्णव्यै महापृथिव्यै मनोगम्यै शङ्खधारिण्यै नमः
>
> इत्येकादशनामधेयैर्गन्धपुष्पधूपदीपैः 
>
>> अमुष्यै नमोऽमुष्यै नमः
>
> इत्येतैरेवार्चयित्वा सावित्र्या 
>
>> भगवत्यै दुर्गादेव्यै हविर्निवेदयामि
>
> इति हविर्निवेद्य शेषमेकादशनामधेयैर्हुत्वा पञ्चदुर्गा जपेद्दश स्वस्ति जपेत् 
>
>> जातो यदग्ने, वषट् ते विष्णो, वास्तोष्पते, एवा वन्दस्व, आ नो नियुद्भिः, हिरण्यवर्णाः, अभयं कृणोतु, अश्वावतीः, त्वं वरुणः, बृहस्पते युवमिन्द्रश्च, स्वस्ति न इन्द्रो वृद्धश्रवाः
>
> इति जपित्वा 
>
>> शं च मे मयश्च मे
>
> इत्येतैरेकादशभिरनुवाकैश्च जपेत् । सावित्र्या 
>
>> भगवत्यै दुर्गादेव्यै हविरुद्वासयामि' 
>
> इत्युद्वास्य शेषं ब्राह्मणेभ्यो दत्वा संवत्सरमुपासीत ॥ सर्वे कामास्सिध्यन्तीत्याह भगवान् बोधायनः ॥  ॥

## प्रयोगः

अथ प्रयोगः ॥ मासिमासि कृत्तिकायां पूर्वाह्णे कर्ता प्रातः स्नानादि नित्यकर्म निर्वर्त्य शुचौ देशे गोमयेन गोचर्ममात्रं चतुरस्रं स्थण्डिलमुपलिप्याचम्य प्राणानायम्य देशकालौ संकीर्त्य 

> मम समस्तकामनासिध्यर्थं श्रीपरमेश्वरप्रीत्यर्थं दुर्गाराधनं करिष्ये

इति संकल्प्य गणपतिं सम्पूज्य सविता प्रीयतामिति पुण्याहं वाचयित्वा देवयजनोलेखनाद्यग्निं प्रतिष्ठाप्य प्राणानायम्य

-

762

देशकालौ संकीर्त्य मम॰ दुर्गाहोमं करिष्ये, बलवर्धनो नामाग्निः, सविता देवता, चरुर्हविः, उपहोमे-आर्याद्येकादश नाममन्त्रैश्चरुणा, अग्निः स्विष्टकृदित्यादि सङ्कल्प्यान्वाधायाग्रेणाग्निं व्रीहिभिर्यवैर्वा स्थण्डिलं कृत्वा मही द्यौरित्यादि विधिना कलशं प्रतिष्ठाप्य वरुणपूजांते-जातवेदसे॰ दुरितात्यग्निः, ओंभूर्भुवः सुवःआर्यामावाहयामि, रौद्री॰, महाकालीं॰, महायोगिनीं॰, सुवर्णपुष्पीं॰, देवसङ्कीर्ति॰, महायज्ञीं॰, महावैष्णवी॰, महापृथिवीं॰, मनोगमीं॰ शङ्खधारिणीमावाहयामि इत्यावाह्य तामग्निवर्णां॰ इत्यासनं दत्वा पाद्यार्घ्यचमनांते 
आपो हि ष्टा॰, हिरण्यवर्णाः॰, पवमानः सुवर्जनः॰ इत्येतैर्मार्जयित्वा वस्त्रोपवस्त्रान्ते-अग्ने त्वं पारया नव्यो॰ शंयोः इति यज्ञोपवीतं दद्यात् । आर्यायै नमः, रौद्यै॰ महाकाळ्यै॰ महायोगिन्यै॰ सुवर्णपुष्प्यै॰ देवसङ्कीर्यै॰ महायज्ञयै॰ महावैष्णव्यै॰ महापृथिव्यै॰ मनोगम्यै॰, शंखधारिण्यै नमः इत्येकादश नामधेयैर्गन्ध-रक्तपुष्प-धूप-दीपादिभिरभ्यर्च्य सावित्र्या भगवत्यै दुर्गादेव्यै हविर्निवेदयामि इति हविर्निवेदयेत् । देवस्य त्वेत्यादि सवित्रे हविर्निरुप्य प्रतिष्ठिताभिधारणान्ते सावित्र्या पक्वं हुत्वा स्विष्टकृतमवदायान्तःपरिधौ  निधायावशिष्टं हविर्मेक्षणेनोपहत्य आर्यायै स्वाहेत्याद्येकादश नाममन्त्रैर्हुत्वा स्विष्टकृदादि प्रागुत्तरपरिषेकात्कृत्वाऽग्रेणाग्निं दर्भस्तम्बेषु सावित्र्या आर्याद्येकादशनाममन्त्रैश्च हुतशेषं निधायोत्तरपरिषेकादि होमशेषं समापयेत् । ततः जातवेदसे॰ इत्यादि पञ्चदुर्गामन्त्रान्, स्वस्ति नो मिमीतां इत्यादि दश स्वस्तिसूक्तमन्त्रान्, जातो यदग्ने॰ वषट् ते विष्णो॰ वास्तोष्पते॰ एवा वन्दस्व॰ आ नो नियुद्भिः॰ हिरण्यवर्णाः॰ अभयं कृणोतु॰ अश्वावतीः॰ त्वं वरुणः॰ बृहस्पते युवमिन्द्रश्च॰ स्वस्ति न इन्द्रो वृद्धश्रवाः॰ अग्नाविष्णू॰ वाजश्च मे इत्याद्येकादश चमकानुवाकांश्च जपित्वा सावित्र्या भगवत्यै दुर्गादेव्यै हविरुद्वासयामि इत्युद्वास्य आवाहितदेवता उद्वास्य सपरिवारं यजमानं प्राङ्मुखमुपवेश्य कलशोदकेनाभिषिञ्चेत् ॥ ततो ब्राह्मणान्सम्पूज्य कलशदानं हविःशेषं यथाशक्ति दक्षिणां च दत्वा ब्राह्मणान्भोजयित्वाऽऽशिषो गृह्णीयात् । एवमेव संवत्सरं मासिमासि कुर्यात् । सर्वे कामाः सिध्यन्ति ॥

763

-

चो०

ब्र०

॥६९॥

SARKARISEKASKISAR4645