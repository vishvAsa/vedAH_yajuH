
+++
title = "१२ द्वादशनमस्काराः"

+++
अथ द्वादशनमस्काराः  

> मम श्रुतिस्मृतिपुराणोक्तफलप्राप्त्यर्थं श्रीसूर्यनारायणप्रीत्यर्थं द्वादशनमस्काराख्यं कर्म करिष्ये  

 इति सङ्कल्प्य शुद्ध ताम्रपात्रे जलमापूर्य गन्धपुष्पाक्षतान् प्रक्षिप्य पुरतो निधाय- 

>  ध्येयः सदा सवितृमण्डलमध्यवर्ती नारायणः सरसिजासन सन्निविष्टः ।  
केयूरवान्मकरकुण्डलवान्किरीटी हारी हिरण्मयवपुर्धृतशङ्खचक्रः ॥  
एकचक्रो रथो यस्य दिव्यः कनकभूषणः ।  
स मे भवतु सुप्रीतः पद्महस्तो दिवाकरः ॥    

इति ध्यात्वा-  

> ॐ मित्राय नमः, ॐ रवये नमः, ॐ सूर्याय०, ॐ भानवे०, ॐ खगाय०, ॐ पूष्णे०, ॐ हिरण्यगर्भाय०, ॐ मरीचये०, ॐ आदित्याय०, ॐ सवित्रे०, ॐ अर्काय०, ॐ भास्कराय नमः, ॐ मित्ररविसूर्यभानुखगपूषहिरण्यगर्भमरीच्यादित्यसवित्रर्कभास्करेभ्यो नमः ॥     

> विनतातनयो देवः कर्मसाक्षी सुरेश्वरः ।  
सप्ताश्वः सप्तरज्जुश्च अरुणो मे प्रसीदतु ॥  

ॐ अरुणाय नमः ॥  

> आदिस्यस्य नमस्कारं ये कुर्वन्ति दिने दिने ।  
जन्मान्तर सहस्रेषु दारिश्चं नोपजायते ॥   

श्रीसूर्यनारायणाय नमः ॥  

इति प्रतिमन्त्रं प्रणम्य  

> अनेन द्वादशनमस्काराख्येन कर्मणा भगवान् श्रीसूर्यनारायणः प्रीयताम् ॥  

> अकालमृत्युहरणं सर्वव्याधिनिवारणम् ।  
सूर्यपादोदकं तीर्थं जठरे धारयाम्यहम् ॥     

इति पात्रस्थजलं पिबेत् ॥  
इति द्वादशनमस्काराः ॥


