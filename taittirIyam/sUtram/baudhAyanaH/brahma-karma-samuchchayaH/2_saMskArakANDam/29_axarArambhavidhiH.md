+++
title = "२९ अक्षरारम्भविधिः"

+++
॥ अथाक्षरारम्भविधिः ॥ ॥ अथ प्रसङ्गात्प्राप्तमक्षरारम्भणं निरूप्यते ॥ तत्र कालनिर्णयमाह नि० नृसिंहः- " अक्षरस्वीकृतिं कुर्यात् प्राप्ते || पञ्चमहायने । उत्तरायणगे सूर्ये कुम्भमासं विवर्जयेत् ।। शुक्लपक्षः शुभः प्रोक्तः कृष्णश्चान्त्यत्रिकं विना” इति ॥ नक्षत्रादीन्याह श्रीधरः- “हस्तादित्यसमीरमित्रपुरजित्पौष्णाश्विचित्राच्युतेष्वारा_शदिनोदयादिरहिते राशौ स्थिरे चोभये । पक्षे पूर्णनिशाकरे प्रतिपदं रिक्तां विहायाष्टमी षष्ठीमष्टमशुद्धिभाजिभवने प्रोक्ताक्षरस्वीकृतिः” इति ॥ वारविशेषेण फलविशेषमाह सं० मालायां मार्कण्डेयः- “वारे दिनेशभृगुपुत्रबृहस्पतीनां विद्वानसौ भवति योऽपि विमूढबुद्धिः । चन्द्रे च चन्द्रतनये च कृशश्च सर्व विनो भवेदवनिजे रविजे विनाशः" इति ॥ तथाचोत्तरायणे कुम्भरहितेषु मासेषु शुक्लपक्षे रविगुरुभार्गवाणां वारोदयेषु प्रतिपद्रिक्तापश्य टमीवर्जितासु तिथिषु हस्तपुनर्वसुस्वात्यनुराधारेवत्यश्विनीचित्राश्रवणनक्षत्रेषु अष्टमशुद्धियुतेषु स्थिरोभयलग्नेम्वक्षरारम्भ कुर्यादिति निष्कर्षः ॥ अक्षरारम्भप्रकारस्तूतः प्र० पारिजाते- " सरस्वती गणेशं च सूत्रकारं गुरुं तथा। पूजयित्वा

409

बो० ०

॥१०२॥

यथान्यायं पात्रस्थे तण्डुले लिखेत् ॥ प्राङ्मुखो गुरुरासीनो वरुणाभिमुखः शिशुः । अंगुष्ठानामिकाभ्यां तु चतुर्थ्यन्तेष्टदेवताम् ।। | ओंकारमादितः शब्दमुच्चार्यैवाक्षराणि च । ततः प्रभृत्यनध्यायान्वर्जनीयान्विर्जयेत् । चतुर्दश्यष्टमीपर्वदिनानि प्रतिपदिनम्" इति ॥ “अभ्यङ्गस्नानपूर्वन्तु गन्धवस्त्रादिभूषितः । शलाकया सुवर्णस्य पञ्चाशद्वर्णकालिखेत्” इति संस्काररत्नमालायां विशेष उक्तः ॥
## प्रयोगः
अथ प्रयोगः- यथोक्तमुहूर्ते कुमारमभ्यङ्गपूर्वकं स्नापयित्वा, गन्धादिभिरलंकृत्य, आचम्य प्राणानायम्य देशकालौ सङ्कीर्त्य " मम कुमारकस्य समस्तविद्याप्राप्त्यर्थमक्षरारम्भं कारयिष्ये" इति सङ्कल्प्य निर्विघ्नतासिध्यर्थ गणपतिं सम्पूज्य शुचौ समे देशे गोचर्ममात्रं स्थण्डिलं गोमयेनोपलिप्य तत्र सैकतं स्थण्डिलं कृत्वा तन्मध्ये पलाशशाखमूलन मृदं खनित्वा । पलाशशाखां तत्रैव रोपयित्वा तत्र “ॐ भुवनमातः सर्ववाङ्मयरूपे आगच्छागच्छ” इति मंत्रेण सरस्वतीमावाहयेत् ॥ तथा || तण्डुलपुजेषु गणेशं सूत्रकारं गुरुश्च नाममंत्रेणावाह्य प्रणवेन नाममन्त्रेण च यथाक्रममासनादिदीपान्तानुपचारान्कृत्वा पायसं || गुडौदनं च निवेद्य नमस्कारान्तं पूजां समाप्य गुरुश्च वस्त्रालंकारादिभिर्यथाशक्ति सम्पूज्य कुमारेण सह सर्वीस्तान त्रिः । प्रदक्षिणीकृत्य सम्प्रार्थ्यावाहनक्रमेण देवता उद्बासयेत् ॥ ततो गुरुः प्रामुख उपविश्य प्रत्यङ्मुखोपविष्ट कृतप्रणाम कुमारमाशीभिरभिनन्ध तण्डुलपूर्णपात्रे अंगुष्ठानामिकाभ्यां सुवर्णशलाकया वा प्रणवपूर्वकं नमःसहितेष्टदेवतानामाक्षराणि अकारादि पञ्चाशद्वर्णाश्चोच्चारयन्नेव लेखयेत् । ततो गुरुं ब्राह्मणांश्च भोजनादिना सन्तोष्य कर्मेश्वरार्पणं कुर्यात् ॥ ॥ इत्यक्षरा रम्भाविधिः॥

१."ॐ नमः सिद्धम् इति लिखेत् पूर्वसम्प्रदायात्" इति सं० रत्नमालायाम् ।

॥१०२॥
## अनुपनीतधर्माः
410अथानुपनीतधर्माः ॥ प्र० पारिजाते गौतमः ---" प्रागुपनयनात्कामचारकामवादकामभक्षाः" इति ॥ कामचार इच्छागतिः। कामवादोऽश्लीलादिभाषणम् । कामभक्षः पर्युषितादिभक्षणम् । एतेषु प्रागुपनयनान्न दोष इत्यभिप्रायः ॥ विष्णुपुराणेऽपि-" भक्ष्याभक्ष्ये तथा पेये वाच्यावाच्ये तथानृते । अस्मिन्काले न दोषः स्यात्स यावन्नोपनीयते” इति ॥ एतच्च महापातकव्यतिरिक्तविषयम् । तदुक्तं स्मृत्यन्तरे -" स्यात्कामचारभक्षोक्तिर्महतः पातकादृते " इति ॥ देवान्महापातकसम्भवे पित्रादिभिस्तत्प्रायश्चित्तं कर्तव्यम् । “ अनुपेतस्तु यो विप्रो मद्यं मोहात्पिवेद्यदि । तस्य कृच्छ्त्रयं कार्य पित्रा भ्रात्रा तथैव च" इति पराशरीये जातूकर्योक्तेः ॥ आचारविषये त्वाह बोधायनो धर्मसूत्रे ( बो. ध. सू. १. ३. . ) “ नास्य कर्म नियच्छन्ति किश्चिदामौनिबन्धनात् । वृत्या शूद्रसमो ह्येष यावद्वेदेषु जायते” इति ॥ अस्पृश्यस्पर्शने “ शिशोरभ्युक्षणं प्रोक्तं बालस्याचमनं स्मृतम् । रजस्वलादिसंस्परों स्नानमेव कुमारके " इति प्र० पारिजाते स्मृतिदीपिकावचनम् ॥ शिश्वादीनां लक्षणं च | तत्रैवोक्तम्-“ प्राक्चूडाकरणाबालः प्रागन्नप्राशनाच्छिशुः । कुमारकस्तु विज्ञेयो यावन्मौजीनिबन्धनम्” इति ॥
