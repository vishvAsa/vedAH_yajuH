<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;४ on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/4/</link>
    <description>Recent content in &#43;४ on यजुर्वेदे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/4/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/4/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/4/01/</guid>
      <description>&lt;p&gt;अथ चतुर्थप्रश्ने प्रथमोऽध्यायः&lt;/p&gt;&#xA;&lt;p&gt;अथातस्सप्तपाकयज्ञानां प्रायश्चित्तानि व्याख्यास्यामः १&#xA;तत्रादित एवोपलिप्ते श्वा वेटको वा यदि गच्छेत्कीटो वा पिण्डकारी&#xA;स्यात् तत्पुनरुपलिप्य प्रोक्षति देवस्य त्वा सवितुः&#xA;प्रसवेऽश्विनोर्बाहुभ्यां पूष्णो&#xA;हस्ताभ्यामग्नेस्तेजसा&#xA;प्रोक्षामि इति प्रोक्ष्य स्थण्डिलमुपलिप्य&#xA;स्थण्डिलमुद्धरेत् २&lt;br&gt;&#xA;स्थण्डिलमुद्धृतं गौरश्वो&#xA;वा यदि विकिरेदन्यद्वा श्वापदमधितिष्ठेत्तस्य पदमभ्युक्ष्य जपति पृथिवि&#xA;देवयजन्योषध्यास्ते मूलं मा हिंसिषम् इति ३&lt;br&gt;&#xA;अथ कृतान्तेन प्रतिपद्यते ४&lt;br&gt;&#xA;अथ यदि प्रणीतापात्रं भिद्येत तदभिमन्त्रयते अभिन्नो घर्मो जीरदानुर्यत&#xA;आत्तस्तदगन् पुनः इति ५&lt;br&gt;&#xA;अथान्यदाहरति घर्मो देवानप्येतु इति&#xA;पूरयित्वा व्याहृतिभिरुपतिष्ठते ६&lt;br&gt;&#xA;अथ यदि प्रणीताः प्रणीयमानाः प्रणीता&#xA;वा परासिच्येरंस्ता अभिमन्त्रयते अक्षितोऽस्य क्षित्यै त्वा मा मे&#xA;क्षेष्ठा अमुत्रामुष्मिन् लोके इति ७&lt;br&gt;&#xA;पूरयित्वोपतिष्ठते&#xA;भूरायुर्मे धारयत प्राणं मे धारयत प्रजां मे धारयत पशून् मे&#xA;धारयत मा म आयुः प्राणाः प्रजाः पशवः परासिच्येरन् इति ८&lt;br&gt;&#xA;अथ यदि&#xA;कन्योपसाद्यमाना वोह्यमाना वा पतेत्तामुत्थापयेयुः&#xA;उदस्थाद्देव्यदितिर्विश्वरूप्यायुर्यज्ञपतावधात्&#xA;। इन्द्राय कृण्वती भागं मित्राय वरुणाय च इति ९&lt;br&gt;&#xA;अथ यदि कन्योपसाद्यमाना&#xA;वोह्यमाना वा रजस्वला स्यात्तामनुमन्त्रयते पुमांसौ मित्रावरुणौ&#xA;पुमांसाश्विनावुभौ । पुमानिन्द्रश्च सूर्यश्च पुमांसं वर्धयेताम्&#xA;इति १०&lt;br&gt;&#xA;अथ यदि कन्योपसाद्यमाना वोह्यमाना वाऽश्रु कुर्यात्तामनुमन्त्रयते&#xA;जीवां रुदन्ति विमयन्ते अध्वरे दीर्घामनु प्रसितिं दीधियुर्नरः । वामं&#xA;पितृभ्यो य इदं समेरिरे मयः पतिभ्यो जनयः परिष्वजे इति ११&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/4/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/4/02/</guid>
      <description>&lt;p&gt;अथ चतुर्थप्रश्ने द्वितीयोऽध्यायः&lt;/p&gt;&#xA;&lt;p&gt;सर्वत्र&#xA;दर्वीकूर्चप्रस्तरपरिधिबर्हिःपवित्रेध्मद्रव्यसम्भाराणां&#xA;चेद्दाहोपघातेषु नाशे विनाशे वाऽन्यं यथालिङ्गं कृत्वा यथालिङ्गमुपसाद्य&#xA;त्वं नो अग्ने स त्वं नो अग्ने त्वमग्ने अयाऽसि प्रजापते&#xA;इत्येताभिस्स्रुवाहुतीर्जुहुयात् १&lt;br&gt;&#xA;अथ यदि&#xA;परिस्तरणदाहे अग्नये क्षामवते स्वाहा इति हुत्वा&#xA;परिस्तृणाति ३&lt;br&gt;&#xA;इन्द्रं वो विश्वतस्परि इन्द्रं नरः इति&#xA;द्वाभ्यां परिस्तीर्य जुहोति इन्द्राय स्वाहा इति ३&lt;br&gt;&#xA;अथ यदि परिधिदाहे अन्यं&#xA;यथालिङ्गमुपसाद्य जुहोति प्ररित्वाऽग्ने पुरं वयम् इति ४&lt;br&gt;&#xA;अथ वस्त्राणां&#xA;प्रोक्षितानां चेद्दाहोपघाते नाशे विनाशे अन्यत् यथालिङ्गं कृत्वा&#xA;यथालिङ्गमुपसाद्य जुहोति सोसाय स्वाहा इति ५&lt;br&gt;&#xA;अथ सिचाऽभिघातस्स्यात्तदभिमन्त्रयते&#xA;सिगसि नसि वज्रोसि नमस्ते अस्तु मा मा हिंसीः इति दशासूत्रमादाय मुखवातेन&#xA;प्रध्वंसयेत् ६&lt;br&gt;&#xA;अथ यदि गौर्वाऽऽश्वो वा श्वमृगमहिषमेषवराहदंष्ट्रावन्तो&#xA;वाऽन्यत् श्वापदमपसव्यं गच्छेत्तस्य पदमभ्युक्ष्य जपति तद्विष्णोः परमं&#xA;पदम् इति ७&lt;br&gt;&#xA;एतेनैव रौद्रमभिव्याहरेद्वा । रौद्र्यावृचौ जुहुयात्&#xA;जपेद्वा त्वमग्ने रुद्रः आवो राजानम् इति ८&lt;br&gt;&#xA;अथ यदि&#xA;शकुनमभिव्याहरेत्तां वाचमनुमन्त्रयते&#xA;द्विपच्चतुष्पदस्माकं सर्वमस्त्वनातुरम् । उद्गातेव&#xA;शकुने साम गायसि ब्रह्मपुत्र इव सवनेषु शंससि । नश्शकुने अस्तु&#xA;प्रति नस्सुमना भव इति ९&lt;br&gt;&#xA;अथ यदि सालावृकी वाश्येत तामनुमन्त्रयते&#xA;दीर्घमुखि दुर्हणु मा स्म दक्षिणतो वदः । यदि दक्षिणतो&#xA;वदाद्द्विषन्तं मेऽव बाधासै इति १०&lt;br&gt;&#xA;अथ यद्यर्थी स्यात्&#xA;परिक्षवे परिकासने चाप उपस्पृश्य जपेत् अनुहवं परिहवं परीवादं&#xA;परिक्षपं दुस्स्वप्नं दुरुदितं तद्द्विषद्भ्यो दिशाम्यहम् ।&#xA;अनुहूतं परिहूतं शकुने यदशाकुनं मृगस्य सृतमक्ष्णया&#xA;तद्द्विषद्भ्यो दिशाम्यहम् इति ११&lt;br&gt;&#xA;अथ नदीनां&#xA;धन्वनां च व्यतिक्रमे पुरस्तादुपस्थानं जपति या ओषधयो या&#xA;वनस्पतयो या नद्यो यानि धन्वानि ये वना । ते त्वा वधु&#xA;प्रजावतीं प्र त्वे मुञ्चन्त्वंहसः इति १२&lt;br&gt;&#xA;अथ शकृद्व्यतिक्रमे&#xA;पुरस्तादुपस्थानं जपति नमश्शकृत्सदे रुद्राय नमश्शकृत्सदे ।&#xA;गामर्हसि नमस्ते अस्तु मा मा हिंसीः इति १३&lt;br&gt;&#xA;अथ तीर्थस्थाणुचतुष्पथव्यतिक्रमे पुरस्तादुपस्थानं&#xA;जपति कृतं तीर्थं सुप्रपाणं शुभस्पती । स्थाणुं पथेष्टामप दुर्मतिं&#xA;हनत् इति १४&lt;br&gt;&#xA;अथ चित्रियाणां लक्षणानां व्यतिक्रमे पुरस्तादुपस्थानं&#xA;जपति ये देवा याश्च देवीर्येषु वृक्षेष्वासते । श्रिया मे श्रियं&#xA;वृद्धिं वहन्तु मा मा हिंसिषुर्वहन्तु मोह्य मानाम् इति १५&lt;br&gt;&#xA;अथ कर्मान्तमेव प्रतिपद्यते १६&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/4/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/4/03/</guid>
      <description>&lt;p&gt;अथ चतुर्थप्रश्ने तृतीयोऽध्यायः&lt;/p&gt;&#xA;&lt;p&gt;सर्वत्र&#xA;स्वयं प्रज्वलितेऽग्नौ समिधावादधाति उद्दीप्यस्व जातवेदः इति द्वाभ्याम् १&#xA;अथ श्मशानादिव्यतिक्रमे तमेवाग्निमुपसमाधाय&#xA;सम्परिस्तीर्याऽग्निमुखात्कृत्वा&#xA;पक्वाज्जुहोति अग्निर्भूतानामधिपतिस्स माऽवतु स्वाहा इन्द्रो&#xA;ज्येष्ठानामधिपतिस्स माऽवतु स्वाहा इति २&#xA;स्विष्टकृत्प्रभृति सिद्धमाधेनुवरप्रदानात् ३&#xA;अथैनन्मिथुनमभिमन्त्रयते इदं&#xA;मिथुनमायुष्मदस्त्विदं मिथुनं प्रजावदस्त्विदं&#xA;मिथुनं पशुमदस्त्विदं मिथुनं वीर्यवदस्तु इति ४&lt;br&gt;&#xA;अथ उदुत्यं&#xA;जातवेदसम् इति दक्षिणमनड्वाहं युनक्ति । चित्रं देवानामुदगादनीकम्&#xA;इति सव्यं युक्त्वा प्रयातीति ५&lt;br&gt;&#xA;अथ तीर्थव्यतिक्रमे नावा सन्तारः&#xA;स्यात्तामनुमन्त्रयते अयं नो मह्याः पारमेतं स्वस्ति&#xA;नेषद्वनस्पतिः । सीरा नस्सुतरा भव दीर्घायुत्वाय वर्चसे इति&#xA;नावा तरन्तीं वधूं पश्यति ६&lt;br&gt;&#xA;कूलमुत्तीर्यं जपति समुद्राय वयुनाय&#xA;सिन्धूनां पतये नमः इति ७&lt;br&gt;&#xA;दुर्गमध्वानं वा प्रपाद्य जातवेदसे इति&#xA;सहस्रेणादित्यमुपतिष्ठते ८&lt;br&gt;&#xA;आसन्नभये छल द्यूतव्यहारे राजकुले व्यसने बद्धो&#xA;वा निरन्तरमुपांशु जपेदेतदेव । दुस्स्वप्नेषु शतं जपेदेतदेव ९&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/4/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/4/04/</guid>
      <description>&lt;p&gt;अथ चतुर्थप्रश्ने चतुर्थोऽध्यायः&#xA;अथाभ्याघातस्स्यादग्निश्चोद्वातस्स्यात्&#xA;सर्वं तत् अपहताः इति प्रोक्ष्य स्थण्डिलमुद्धृत्य तमेवाग्निमुपसमाधाय&#xA;सम्परिस्तीर्याऽग्निमुखात्कृत्वा पक्वाज्जुहोति ये देवा यज्ञहनो&#xA;यज्ञमुषः इति तिसृभिरनुच्छन्दसम् १&lt;br&gt;&#xA;स्विष्टकृत्प्रभृति&#xA;सिद्धमाधेनुवरप्रदानात् २&lt;br&gt;&#xA;अथ यद्यक्षभेदस्स्यात्तमेवाग्निमुपसमाधाय&#xA;सम्परिस्तीर्याऽग्निमुखात्कृत्वा&#xA;प्रधानाहुतीर्जुहोति इह धृतिस्स्वाहेह विधृतिस्स्वाहेह&#xA;रन्तिस्स्वाहेह रमतिस्स्वाहा इति ३&lt;br&gt;&#xA;जयप्रभृति&#xA;सिद्धमाधेनुवरप्रदानात् ४&#xA;अथान्यमक्षमाहरति अक्षितोऽस्यक्षित्यै त्वा मा मे&#xA;क्षेष्ठा अमुत्रामुष्मिन् लोके इति ५&lt;br&gt;&#xA;अथैनं रथे योजयति आतिष्ठ&#xA;वृत्रहन् रथम् इति ६&lt;br&gt;&#xA;अथ रथे मिथुनं प्रतिष्ठापयति प्रति&#xA;क्षत्रे प्रति तिष्ठामि राष्ट्रे । प्रत्यश्वेषु प्रति तिष्ठामि&#xA;गोषु । प्रत्यङ्गेषु प्रति तिष्ठाम्यात्मन् । प्रति प्रजायां प्रति&#xA;तिष्ठामि भव्ये इति ७&lt;br&gt;&#xA;पूर्ववददनड्वाहौ युनक्ति । अथ मिथुनं&#xA;प्रतिष्ठाप्य प्रयातीति ८&lt;br&gt;&#xA;अथ यदि बलवता समरथस्स्यात् पथाद्रथं&#xA;प्रसर्पयति अनृणा अस्मिन्ननृणाः परस्मिंस्पृतीये लोके&#xA;अनृणास्स्याम । ये देवयाना उत पितृयाणास्सर्वान् पथो&#xA;अनृणा आक्षीयेम इति ९&lt;br&gt;&#xA;अथ पथमवस्थाय यानाय जपति मिथुनस्य स्वस्त्ययन्यस्यपि&#xA;पन्थामगस्महि स्वस्ति गामनेहसम् । येन विश्वाः परि द्विषो वृणक्ति&#xA;विन्दते वसु इति १०&lt;br&gt;&#xA;अथ रथमभिप्रेति पथस्पथः परिपतिम् इति ११&#xA;अथ विद्युत्स्तनिते सन्त्रासस्स्यात्तमस्यैन्द्र्यावृचौ जपति यत इन्द्र&#xA;भयामहे स्वस्तिदा विशस्पतिः इति १२&lt;br&gt;&#xA;अथ कर्मान्तमेव प्रतिपद्यते १३&lt;/p&gt;</description>
    </item>
    <item>
      <title>०५</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/4/05/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/4/05/</guid>
      <description>&lt;p&gt;अथ चतुर्थप्रश्ने पञ्चमोऽध्यायः&lt;/p&gt;&#xA;&lt;p&gt;अथ पाकयज्ञानां&#xA;प्रायश्चित्तिः १&lt;br&gt;&#xA;तद्यथा&#xA;द्रव्यहविर्मन्त्रकर्मादीनामतिपन्नस्कन्नभिन्नभग्ननष्टदुष्टविपरीतदग्धाशृत्यनिकृतानामनाम्नातेषु&#xA;जुहुयात् मनो ज्योतिः अयाश्चाग्ने यदस्मिन् कर्मणि स्वस्ति न इन्द्रो&#xA;वृद्धश्रवाः इति व्याहृतिभिश्च २&lt;br&gt;&#xA;व्याहृतीनां प्रयोगे यथाकृतं&#xA;यथावद्भवतीत्याचार्या ब्रुवते ३&lt;br&gt;&#xA;तत्रोदाहरन्ति भूरित्यृचो भुव इति&#xA;यजूंषि सुवरिति सामानि ४&lt;br&gt;&#xA;प्रवृत्ते कर्मणि प्रधानादौ जुहुयादिति&#xA;बोधायनः ५&lt;br&gt;&#xA;प्रधानान्त इति शालिकिः ६&lt;br&gt;&#xA;पुरस्तात्स्विष्टकृत&#xA;इत्यौपमन्यवः ७&lt;/p&gt;&#xA;&lt;p&gt;इति बोधायनीये गृह्यसूत्रे चतुर्थप्रश्ने&#xA;पञ्चमोऽध्यायः&lt;/p&gt;</description>
    </item>
    <item>
      <title>०६</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/4/06/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/4/06/</guid>
      <description>&lt;p&gt;अथ चतुर्थप्रश्ने षष्ठोऽध्यायः&lt;/p&gt;&#xA;&lt;p&gt;अथ गर्भाधानपुंसवनसीमन्तोन्नयनविष्णुबलिजातकर्मनामकरणोउपनिष्क्रमणअन्नप्राशनचोलउपनयनादि&#xA;कार्यं न करयेदिति समानं कर्म । तत म आपः यत्पाकत्रा मनस्वती मिन्दाहुती&#xA;महाव्याहृतीः व्याहृतयश्च प्रायश्चित्तं जुहुयादिति १&lt;br&gt;&#xA;कालातिक्रमे&#xA;प्रधानादौ द्वे द्वे मिन्दाहुती जुहुयादिति २&lt;br&gt;&#xA;व्याहृतिर्पूर्वकं चेति&#xA;सर्वेषां समानमाचार्यां ब्रुवते ३&lt;br&gt;&#xA;तत्रोदाहरन्ति पक्वं सौविष्टकृतमाज्यं&#xA;प्रणीताप्रणयनं ब्राह्मणमिध्माबर्हिरेकमिति विज्ञायत इति हि&#xA;ब्राह्मणमिति हि ब्राह्मणम् ४&lt;/p&gt;&#xA;&lt;p&gt;इति बोधायनीये गृह्यसूत्रे&#xA;चतुर्थप्रश्ने षष्ठोऽध्यायः&lt;/p&gt;</description>
    </item>
    <item>
      <title>०७</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/4/07/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/4/07/</guid>
      <description>&lt;p&gt;अथ चतुर्थप्रश्ने सप्तमोऽध्यायः&lt;/p&gt;&#xA;&lt;p&gt;अथ विपरीतदर्भास्तरणपवित्रकरणपात्रसादनप्रोक्षणीसंस्कारब्रह्मप्रणीताहविर्निर्वापणआज्यसंस्कार&#xA;स्रुक्सम्मार्जनपरिधिपरिषेचन इध्माभ्याधानविपरीतेषुप्रायश्चित्तं ततं म&#xA;आपः यत्पाकत्रा मनस्वती मिन्दाहुती महाव्याहृतीः व्याहृतयश्च&#xA;प्रायश्चित्तं जुहुयादिति बोधायनः १&lt;/p&gt;&#xA;&lt;p&gt;इति बोधायनीये गृह्यसूत्रे&#xA;चतुर्थप्रश्ने सप्तमोऽध्यायः&lt;/p&gt;</description>
    </item>
    <item>
      <title>०८</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/4/08/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/4/08/</guid>
      <description>&lt;p&gt;अथ चतुर्थप्रश्ने अष्टमोऽध्यायः&lt;/p&gt;&#xA;&lt;p&gt;अथ प्रायश्चित्तानि व्याख्यास्यामः&#xA;भग्ननष्टदुष्टविपरीतस्फुटितद्विजश्वबिडालकाकखरमृगपशुपक्षिसरीसृपाणामन्यत्कीटो&#xA;वा ऋत्विजोऽग्नीनन्तरा गच्छेत् दुर्गा मनस्वती&#xA;महाव्याहृतीस्तिस्रस्तन्तुमतीर्जुहुयात्&#xA;सैव ततः प्रायश्चित्तिः १&lt;/p&gt;&#xA;&lt;p&gt;इति बोधायनीये गृह्यसूत्रे चतुर्थप्रश्ने&#xA;अष्टमोऽध्यायः&lt;/p&gt;</description>
    </item>
    <item>
      <title>०९</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/4/09/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/4/09/</guid>
      <description>&lt;p&gt;अथ चतुर्थप्रश्ने नवमोऽध्यायः&#xA;अथातस्सप्तपाकयज्ञानां प्रायश्चित्तसमुच्चयं&#xA;व्याख्यास्यामः १&lt;br&gt;&#xA;हुतः प्रहुत आहुतश्शूलगवो बलिहरणं&#xA;प्रत्यवरोहणमष्टकाहोम इति&#xA;सप्तपाकयज्ञानां न प्रयाजा इज्यन्ते नानूयाजाः न&#xA;सामिधेनीः २&lt;br&gt;&#xA;अन्वाहतेषु कर्मस्वग्निमुपसमाधाय सम्परिस्तीर्य&#xA;यत्र यत्र दर्वीहोमं कुर्यात्तत्रतत्र चरुं समवदाय जुहोति ३&lt;br&gt;&#xA;सर्वत्र&#xA;स्कन्ने भिन्ने छिन्ने क्षामे विपर्यासे उद्दाहे ऊनातिरिक्ते&#xA;पवित्रनाशे पात्रभेदे द्वे मिन्दाहुती जुहोति ४&#xA;मक्षिकैर्मशकैर्वा रोमभिः पिपीलिकैर्वा व्यापद्येत&#xA;प्रजपतये होमं कुर्यात् ५&#xA;व्यापन्नमाज्यमव्यापन्नमन्तर्हितमनाज्ञातप्रायश्चित्तं&#xA;यज्ञसमृद्धीर्जुहोति ६&lt;br&gt;&#xA;अन्तरागमने प्रायश्चित्तं दशहोतारं चानुख्यां च&#xA;जुहोति ७&lt;br&gt;&#xA;अन्तर्हृते प्रायश्चित्तं चतुर्होतारं चानुख्यां च&#xA;जुहोति ८&lt;br&gt;&#xA;मण्डूकसर्पमूषिकमार्जारान्तरागमने प्रायश्चित्तं&#xA;पञ्चहोतारं चानुख्यां च जुहोति ९&lt;br&gt;&#xA;विकृतरूपे विकृतशब्दे&#xA;विस्फुटे प्रायश्चित्तं शंयुवाकं चानुख्यां च जुहोति १०&#xA;अनादिष्टं सर्वप्रायश्चित्तं व्याख्यातं वारुणीमिति&#xA;निर्दिशेत् ११&lt;br&gt;&#xA;संस्कारान्तेऽग्नावुत्सन्ने&#xA;तद्भस्मसमारोपणं समिधं वा यदि&#xA;नोपविन्देद्याज्ञिकं वा प्रायश्चित्तं&#xA;महाव्याहृतीः प्रणवं मनस्वतीं च जुहोति १२&lt;br&gt;&#xA;स्वराक्षरपदवृत्तभ्रेषेषु&#xA;आभिर्गीर्भिः इति १३&lt;br&gt;&#xA;सर्वत्र पाकयज्ञानां सदस्येभ्यो&#xA;धेनुमृषभमनड्वाहं दद्यात् १४&lt;br&gt;&#xA;सदस्यास्सर्वप्रायश्चित्तानि&#xA;प्रतिनिधींश्च बोधयिष्यन्तीति १५&lt;/p&gt;</description>
    </item>
    <item>
      <title>१०</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/4/10/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/4/10/</guid>
      <description>&lt;p&gt;अथ चतुर्थप्रश्ने दशमोऽध्यायः&lt;/p&gt;&#xA;&lt;p&gt;अथ यदि होमकालेष्वग्निरुद्वातस्स्यात् सर्वं तत्&#xA;अपहताः इति प्रोक्ष्य स्थण्डिलमुद्धृत्याग्निमुपसमाधाय&#xA;सम्परिस्तीर्य प्रायश्चित्तं जुहोति अयाश्चाग्ने पञ्चहोता&#xA;ब्राह्मण एकहोता दश मनस्वतीः मिन्दाहुती महाव्याहृतीः व्याहृतयश्च&#xA;प्रायश्चित्तं जुहुयादिति १&lt;br&gt;&#xA;अथ यद्युपनयनाग्निर्विवाहाग्निर्जातकाग्निश्श्मशानाग्निराचतुर्थादादशाहादासञ्चयनादुद्वातस्स्यात्&#xA;अपहता असुराः इति प्रोक्ष्य क्षिप्रं भस्मसमारोहणम् । अयं ते योनिरृत्वियः&#xA;इति समिधि समारोप्य लौकिकमग्निमाहृत्य समिधमादधाति आजुह्वानः&#xA;उद्बुध्यस्वाग्ने इति द्वाभ्याम् २&#xA;सम्परिस्तीर्य प्रायश्चित्तं जुहोति अयाश्चाग्ने&#xA;पञ्चहोता ब्राह्मण एकहोता दश मनस्वती मिन्दाहुती महाव्याहृतीः&#xA;व्याहृतयश्च प्रायश्चित्तं जुहुयादिति बोधायनः ३&lt;/p&gt;&#xA;&lt;p&gt;इति बोधायनीये गृह्यसूत्रे चतुर्थप्रश्ने दशमोऽध्यायः&lt;/p&gt;</description>
    </item>
    <item>
      <title>११</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/4/11/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/4/11/</guid>
      <description>&lt;p&gt;अथ चतुर्थप्रश्ने एकादशोऽध्यायः&lt;/p&gt;&#xA;&lt;p&gt;अथ गृहमेधिनो ब्रह्मचारिणश्चानुगतेऽग्नो&#xA;कालातिक्रमे होमयोर्दर्शपूर्णमासयोश्चाग्रयणेनानिष्ट्वा&#xA;नवान्नप्राशनाज्यस्कन्नावधूतहीनमन्त्राधिककर्मणश्चाकृतसीमन्तायां&#xA;प्रसूतायां भार्यायां स्त्रीषु गोषु यमलजनने रजस्वलाऽभिगमने पतितसम्भाषणे&#xA;दिवामैथुने शूद्राऽभिगमने स्वप्नान्ते रेतस्स्कन्दने उदके&#xA;मूत्रपुरीषकरणे कुमारस्य&#xA;जातस्यासंस्कारेऽकृताग्निसंसर्गे&#xA;देवताविपर्यासे मन्त्रविपर्यासे कर्मविपर्यासे ब्रह्मचारिणश्च&#xA;व्रतविपर्यासे मेखलायज्ञोपवीतस्योच्छेदने&#xA;कृष्णाजिनस्याधारणे कमण्डल्वधारणे दण्डभङ्गे&#xA;सन्ध्यालोपेऽग्निकार्यलोप उदकुम्भलोपे भिक्षाचरणस्वाध्यायलोपे&#xA;शुश्रूषालोपे एतैश्चान्यैश्चानाम्नातेषु प्रायश्चित्तम् १&lt;br&gt;&#xA;अग्निमुपसमाधाय&#xA;सम्परिस्तीर्य प्रायश्चित्तं जुहोति पाहि नो अग्न एनसे स्वाहा । पाहि नो&#xA;विश्ववेदसे स्वाहा । यज्ञं पाहि विभावसो स्वाहा । सर्वं पाहि शतक्रतो&#xA;स्वाहा । पाहि नो अग्न एकया । पाह्युत द्वितीयया । पाहि&#xA;गीर्भिस्तिसृभिरूर्जां पते । पाहि चतसृभिर्वसो&#xA;स्वाहा इति २&lt;br&gt;&#xA;पुरस्ताच्चोपरिष्टाच्च सानुक्रमणं&#xA;यथाऽनुपूर्वकरणमविच्छिन्नं सन्ततं भवतीति ३&lt;/p&gt;</description>
    </item>
    <item>
      <title>१२</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/4/12/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/4/12/</guid>
      <description>&lt;p&gt;अथ चतुर्थप्रश्ने द्वादशोऽध्यायः&lt;/p&gt;&#xA;&lt;p&gt;अथ गृहस्थस्य विद्यार्थिनस्त्रियाऽभ्यनुज्ञातस्य&#xA;ऋतुसंवेशनविच्छेदप्रायश्चित्तं व्याख्यास्यामः १&#xA;वसन्तो ग्रीष्मो वर्षाश्शरद्धेमन्तश्शिशिरेणर्तुकालमुक्त्वा&#xA;ब्राह्मणेभ्यो निवेदयित्वा चीर्णव्रतान्तेनाथ प्रदोषे&#xA;देवयजनमुदानयति २&lt;br&gt;&#xA;अथ देवयजनोल्लेखनप्रभृत्याग्निमुखात्कृत्वा&#xA;पक्वाज्जुहोति यस्त्वा हृदा कीरिणा मन्यमानः इति पुरोऽनुवाक्यामनूच्य यस्मै&#xA;त्वं सुकृते जातवेदः इति याज्यया जुहोति ३&lt;br&gt;&#xA;अथाज्याहुतीरुपजुहोति मधुश्च&#xA;स्वाहा । माधवश्च स्वाहा इत्याऽन्तादनुवाकस्य ४&#xA;स्विष्टकृत्प्रभृति&#xA;सिद्धमाधेनुवरप्रदानात् ५&lt;br&gt;&#xA;अपरेणाग्निं&#xA;आज्यशेषमुदकशेषं चोभौ जायापती प्राश्नीयाताम् ६&lt;br&gt;&#xA;ऋतुसंवेशनविच्छेदप्रायश्चित्तं व्याख्यातम् ७&lt;/p&gt;&#xA;&lt;p&gt;इति बोधायनीये गृह्यसूत्रे चतुर्थप्रश्ने द्वादशोऽध्यायः&lt;/p&gt;</description>
    </item>
    <item>
      <title>१३</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/4/13/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/4/13/</guid>
      <description>&lt;p&gt;अथ गृहस्थस्य । अथ गृहमेधिनः । अथ यदि होमकालेषु ।&#xA;अथातस्सप्तपाकयज्ञानाम् । अथ&#xA;प्रायश्चित्तानि । अथ विपरीत । अथ गर्भाधान । अथ पाकयज्ञानाम् ।&#xA;अथाभ्याघातः । सर्वत्र स्वयम् । सर्वत्र दर्वी ।&#xA;अथातस्सप्तपाकयज्ञानाम् १२&lt;/p&gt;</description>
    </item>
    <item>
      <title>१४</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/4/14/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/4/14/</guid>
      <description>&lt;p&gt;अथातस्सप्तपाकयज्ञानाम् । सर्वत्र दर्वी । सर्वत्र स्वयम् ।&#xA;अथाभ्याघातः । अथ पाकयज्ञानाम् । अथ गर्भाधान । अथ विपरीत । अथ&#xA;प्रायश्चित्तानि । अथातस्सप्तपाकयज्ञानाम् । अथ यदि&#xA;होमकालेषु । अथ गृहमेधिनः । अथ गृहस्थस्य १२&lt;/p&gt;</description>
    </item>
  </channel>
</rss>
