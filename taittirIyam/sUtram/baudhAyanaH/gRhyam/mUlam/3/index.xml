<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;३ on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/3/</link>
    <description>Recent content in &#43;३ on यजुर्वेदे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/3/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/3/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/3/01/</guid>
      <description>&lt;p&gt;अथ तृतीयप्रश्ने प्रथमोऽध्यायः&#xA;हुतानुकृतिरुपाकर्म १&lt;br&gt;&#xA;श्रावण्यां पौर्णमास्यां क्रियेतापि वा&#xA;आषाढ्याम् २&lt;br&gt;&#xA;समन्वारब्धेष्वन्तेवासिषु ३&lt;br&gt;&#xA;अथ देवयजनोल्लेखनप्रभृत्याऽग्निमुखात्&#xA;कृत्वा चतस्रः प्रधानाहुतीर्जुहोति याज्ञिकीभ्यो देवताभ्यस्स्वाहा&#xA;सांहितीभ्यो देवताभ्यस्स्वाहा । वरुणीभ्यो&#xA;देवताभ्यस्स्वाहा । सर्वाभ्यो&#xA;देवताभ्यस्स्वाहा इति ४&lt;br&gt;&#xA;अथ काण्डऋषीन्&#xA;जुहोति प्रनापतये काण्डऋषये स्वाहा । सोमाय काण्डऋषये स्वाहा ।&#xA;अग्नये काण्डऋषये स्वाहा । विश्वेभ्यो देवेभ्यः काण्डऋषिभ्यस्स्वाहा ।&#xA;स्वयम्भुवे काण्डऋषये स्वाहा इति ५&lt;br&gt;&#xA;अथ सदसस्पतिं जुहोति सदसस्पतिमद्भुतं&#xA;प्रियमिन्द्रस्य काम्यम् । सनिं मेधामयासिषं स्वाहा इति ६&lt;br&gt;&#xA;अथ सावित्रीं&#xA;जुहोति तत्सवितुर्वरेण्यमित्येताम् ७&lt;br&gt;&#xA;अथ वेदाहुतीजुहोति ऋग्वेदाय&#xA;स्वाहा । यजुर्वेदाय स्वाहा । सामवेदाय स्वाहा । अथर्ववेदाय&#xA;स्वाहा । अथर्वाङ्गिरोभ्यस्स्वाहा । इतिहासपुराणेभ्यस्स्वाहा ।&#xA;सर्पदेवजनेभ्यस्स्वाहा । सर्वभूतेभ्यस्स्वाहा इति ८&#xA;त्रीनादितोऽनुवाकानधीयीरन् वा सर्वान् ९&#xA;जयप्रभृति सिद्धमाधेनुवरप्रदानात् १०&lt;br&gt;&#xA;अथ ब्राह्मणान्&#xA;तर्पयत्यपूपैर्धानाभिस्सक्तुभिरोदनेनेति यद्यु वैतेभ्यो भवति&#xA;११&lt;br&gt;&#xA;ऋषयश्छन्दांस्याचार्या वेदा यज्ञाश्च प्रीयन्तामिति वाचयित्वा १२&#xA;त्र्यहमेकाहं वा नाधीयीरन् १३&lt;br&gt;&#xA;मासं प्रदोषे नाधीयीरन् १४&lt;br&gt;&#xA;नित्यं चैव&#xA;भुक्त्वोर्ध्वम् १५&lt;br&gt;&#xA;मध्यरात्रात् स्तनिते सप्रदोषमहरनध्यायः अस्तमिते ।&#xA;चोदयाद्विद्युति च स्वप्नान्तम् १६&lt;br&gt;&#xA;एवमेव&#xA;काण्डोपाकरणक्राण्डसमापनाभ्याम्&#xA;१७&lt;br&gt;&#xA;स एकः काण्डऋषिः १८&lt;br&gt;&#xA;तस्य चैवैकस्य काण्डस्याद्योऽनुवाकः १९&lt;br&gt;&#xA;तस्य&#xA;चैवैकस्य काण्डस्यैतदहरनध्यायः २०&lt;br&gt;&#xA;एवं काण्डविसर्गे ।&#xA;एतावदेव नाना नात्रानुवाकः । पौरोडाशिकं याजमानं होतारो हौत्रं&#xA;पैतृमेध इति सब्राह्मणानि सानुब्राह्मणानि प्राजापत्यानि २१&lt;br&gt;&#xA;आध्वर्यवं&#xA;ग्रहा दाक्षिणानि समिष्टयजूंष्यवभृथयजूंषि वाजपेयश्शुक्रियाणि सवा इति&#xA;सब्राह्मणानि सानुब्राह्मणानि सौम्यानि २२&#xA;अग्न्याधेयमग्निहोत्रमग्न्युपस्थानमग्निचयनं&#xA;सावित्रं नाचिकेतं चातुर्होत्रीयं वैश्वसृजारुणा इति सब्राह्मणानि&#xA;सानुब्राह्मणान्याग्नेयानि २३&lt;br&gt;&#xA;राजसूयः पशुबन्धः इष्टयो&#xA;नक्षत्रेष्टयो दिवश्येनयोऽपाघास्सात्रायणमुपहोमाः&#xA;कौकिलीसूक्तान्यौपानुवाक्यं&#xA;याज्याऽश्वमेधः पुरुषमेधस्सौत्रामण्यच्छिद्राणि पशुहौत्रमुपनिषद इति&#xA;सब्राह्मणानि सानुब्राह्मणानि वैश्वदेवानि २४&lt;br&gt;&#xA;स्वायम्भुवं काण्डं&#xA;काठके पठितो विधिः स्वयम्भूश्चात्र दैवतं सर्वभूतपतिश्शुचिरिति&#xA;२५&lt;br&gt;&#xA;अथ कारीरीव्रतं चतूरात्रमक्षारलवणं भूमौ भुञ्जीत पशुवत् २६&lt;br&gt;&#xA;एववेम&#xA;काराव्रतम् २७&lt;br&gt;&#xA;सावित्रीभ्यः प्रभृत्यूर्ध्वमोषध्यनुवाकानधीयीरन्नात्र भूमौ भुञ्जीत न पशुवदिति २८&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/3/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/3/02/</guid>
      <description>&lt;p&gt;अथ तृतीयप्रश्ने द्वितीयोऽध्यायः&lt;/p&gt;&#xA;&lt;p&gt;आचार्यप्रसूतः कर्माणि करोतीति विज्ञायते १&lt;br&gt;&#xA;आचार्यो वै&#xA;ब्रह्मेति २&lt;br&gt;&#xA;काण्डेकाण्डे च व्रतचर्या ३&lt;br&gt;&#xA;अथेमानि ब्राह्मणानि&#xA;सांवत्सरिकैर्व्रतैरध्येयानि भवन्ति होतारश्शुक्रियाण्युपनिषदो&#xA;गोदानं सम्मितं इति ४&lt;br&gt;&#xA;होतृषु प्रधानकालेष्वथ&#xA;देवयजनोल्लेखनप्रभृत्याऽग्निमुखात्कृत्वा&#xA;यथोपदेशं प्रधानाहुतीर्जुहोति याज्ञिकीभ्यो देवताभ्यो होतृभ्यस्स्वाहा&#xA;सांहितीभ्यो देवताभ्यो होतृभ्यस्स्वाहा वारुणीभ्यो देवताभ्यो&#xA;होतृभ्यस्स्वाहा सर्वाभ्यो देवताभ्यो होतृभ्यस्स्वाहा इति ५&lt;br&gt;&#xA;अथ काण्डऋषिं जुहोति प्रजापतये काण्डऋषये स्वाहा इति ६&lt;br&gt;&#xA;अथ सदसस्पतिं जुहोति&#xA;सदसस्पतिमद्भुतं प्रियमिन्द्रस्य काम्यम् । सनिं मेधामयासिषं स्वाहा&#xA;इति ७&lt;br&gt;&#xA;अथ सावित्रीं जुहोति तत्सवितुर्वरेण्यमित्येताम् ८&lt;br&gt;&#xA;अथ वेदाहुतीर्जुहोति ऋग्वेदाय स्वाहा यजुर्वेदाय&#xA;स्वाहा सामवेदाय स्वाहा अथर्ववेदाय स्वाहा&#xA;अथर्वाङ्गिरोभ्यस्स्वाहा&#xA;इतिहासपुराणेभ्यस्स्वाहा सर्पदेवजनेभ्यस्स्वाहा&#xA;सर्वभूतेभ्यस्स्वाहा इति ९&lt;br&gt;&#xA;अथ पालाशीश्चतस्रस्समिध आर्द्रास्सपलाशास्सप्ररोहाः&#xA;प्रादेशमात्रा अपरिशुष्काग्रा घृतान्वक्ता अभ्याधापयन्वाचयति&#xA;१०&lt;br&gt;&#xA;याज्ञीकानां वा वृक्षाणामन्यतमस्य ११&lt;br&gt;&#xA;अग्ने व्रतपते होतारं व्रतं&#xA;चरिष्यामि तच्छकेयं तन्मे राध्यतां स्वाहा वायो व्रतपते होतारं&#xA;व्रतं चरिष्यामि तच्छकेयं तन्मे राध्यतां स्वाहा आदित्य व्रतपते&#xA;होतारं व्रतं चरिष्यामि तच्छकेयं तन्मे राध्यतां स्वाहा व्रतानां&#xA;व्रतपते होतारं व्रतं चरिष्यामि तच्छकेयं तन्मे राध्यतां स्वाहा&#xA;इति १२&lt;br&gt;&#xA;जयप्रभृति सिद्धमाधेनुवरप्रदानात् १३&lt;br&gt;&#xA;संवत्सरमेतद्व्रतं चरेत्&#xA;संवत्सरं हि व्रतं नातीत्यैतस्मिंस्त्वेवैतत्संवत्सरेऽधीयीत १४&lt;br&gt;&#xA;यद्यु&#xA;वैतस्मिन् संवत्सरे नाधीयीत यावदध्ययनमेतद्व्रतं चरेत् १५&lt;br&gt;&#xA;अथ संवत्सरे पर्यवेतेऽध्यापयते श्रावयते वा १६&lt;br&gt;&#xA;अथ देवयजनोल्लेखनप्रभृत्याग्निमुखात्कृत्वाऽथाव्रत्यप्रायश्चित्तं&#xA;जुहोति यन्मे आत्मनो मिन्दाऽभूत् पुनरग्निश्चक्षुरदात् इति द्वाभ्याम् १७&#xA;यथोपदेशं प्रधानाहुतीर्जुहोति याज्ञिकीभ्यो देवताभ्यो होतृभ्यस्स्वाहा&#xA;इति चतसृभिः १८&lt;br&gt;&#xA;अथ काण्डऋषिं जुहोति प्रजापतये काण्डऋषये स्वाहा इति १९&#xA;अथ सदसस्पतिं जुहोति सदसस्पतिमिति २०&lt;br&gt;&#xA;अथ सावित्रीं जुहोति तत्सवितुः&#xA;इत्येताम् २१&lt;br&gt;&#xA;अथ वेदाहुतीर्जुहो ऋग्वेदाय स्वाहा यजुर्वेदाय स्वाहा&#xA;सामवेदाय स्वाहा अथर्ववेदाय स्वाहा अथर्वाङ्गिरोभ्यस्स्वाहा&#xA;इतिहासपुराणेभ्यस्स्वाहा सर्पदेवजनेभ्यस्स्वाहा&#xA;सर्वभून्तेभ्यस्स्वाहा इति २२&lt;br&gt;&#xA;अथ पालाशीश्चतस्रस्समिध&#xA;आर्द्रांस्सपलाशास्सप्ररोहाः प्रदेशमात्रा&#xA;अपरिशुष्काग्रा घृतान्वक्ता अभ्याधापयन् वाचयति २३&#xA;याज्ञिकानां वा वृक्षाणामन्यतमस्य २४&lt;br&gt;&#xA;अग्रे व्रतपते होतारं&#xA;व्रतमचारिषं तदशकं तन्मेराधि स्वाहा वायो व्रतपतेहोतारं&#xA;व्रतमचारिषं तदशकं तन्मे राधि स्वाहा आदित्य व्रतपते होतारं&#xA;व्रतमचरिषं तदशकं तन्मे राधि स्वाहा व्रतानां व्रतपते होतारं व्रतमचारिषं&#xA;तदशकं तन्मे राधि स्वाहा इति जयप्रभृति सिद्धमा धेनुवरप्रदानात् २६&lt;br&gt;&#xA;अथ शुक्रियाणि २७&lt;br&gt;&#xA;तेषामुक्ता व्रतचर्या २८&lt;br&gt;&#xA;अथोपनिषत्सु २९&lt;br&gt;&#xA;अथ देवयजनोल्लेखनप्रभृत्याऽग्निमुखात्कृत्वा यथोपदेशं&#xA;प्रधानाहुतीर्जुहोति याज्ञिकीभ्यो देवताभ्य&#xA;उपनिषद्भ्यस्स्वाहा इति चतस्रः ३०&lt;br&gt;&#xA;अथ काण्डऋषिं जुहोति&#xA;विश्वेभ्यो देवेभ्यः काण्डऋषिभ्यस्स्वाहा इति ३१&lt;br&gt;&#xA;अथ सदसस्पतिं&#xA;जुहोति सदसस्पतिमिति ३२&lt;br&gt;&#xA;अथ सावित्रीं जुहोति&#xA;तत्सवितुर्वरेण्यमित्येताम् ३३&lt;br&gt;&#xA;अथ वेदाहुतीर्जुहोति ऋग्वेदाय स्वाहा यजुर्वेदाय स्वाहा सामवेदाय स्वाहा&#xA;अथर्ववेदाय स्वाहा अथर्वाङ्गिरोभ्यस्स्वाहा&#xA;इतिहासपुराणेभ्यस्स्वाहा&#xA;सर्पदेवजनेभ्यस्स्वाहा सर्वभूतेभ्यस्स्वाहा इति ३४&lt;br&gt;&#xA;अथ पालाशीश्चतस्रस्समिध आर्द्रास्सपलाशास्सप्ररोहाः प्रादेशमात्रा&#xA;अपरिशुष्काग्रा घृतान्वक्ता अभ्याधापयन् वाचयति ३५&#xA;याज्ञिकानां वा वृक्षाणामन्यतमस्य ३६&lt;br&gt;&#xA;अग्ने व्रतपत उपनिषदं व्रतं&#xA;चरिष्यामि तच्छकेयं तन्मे राध्यतां स्वाहा वायो व्रतपत&#xA;उपनिषदं व्रतं चरिष्यामि तच्छकेयं तन्मे राध्यतां स्वाहा आदित्य&#xA;व्रतपत उपनिषदं व्रतं चरिष्यामि तच्छकेयं तन्मे राध्यतां स्वाहा&#xA;व्रतानां व्रतपत उपनिषदं व्रतं चरिष्यामि तच्छकेयं तन्मे&#xA;राध्यतां स्वाहा इति ३७&lt;br&gt;&#xA;जयप्रभृति सिद्धमाधेनुवरप्रदानात् ३८&#xA;संवत्सरमेतद्व्रतं चरेत् संवत्सरं हि व्रतं&#xA;नातीत्यैतस्मिंस्त्वेवैतत्&#xA;संवत्सरेऽधीयीत ३९&lt;br&gt;&#xA;यद्यु वैतस्मिन् संवत्सरे नाधीयीत&#xA;यावदध्ययनमेतद्व्रतं चरेत् ४०&lt;br&gt;&#xA;अथ संवत्सरे पर्यवेतेऽध्यापयते श्रावयते&#xA;वा ४१&lt;br&gt;&#xA;अथ देवयजनोल्लेखनप्रभृत्याऽग्निमुखात्कृत्वाऽथाव्रत्यप्रायश्चित्तं&#xA;जुहोति यन्म आत्मनः पुनरग्निश्चक्षुरदात् इति द्वाभ्याम् ४२&lt;br&gt;&#xA;अथ यथोपदेशं&#xA;प्रधानाहुतीर्जुहोति याज्ञिकीभ्यो देवताभ्य उपनिषद्भ्यस्स्वाहा इति&#xA;चतस्रः ४३&lt;br&gt;&#xA;अथ काण्डऋषिं जुहोति विश्वेभ्यो देवेभ्यः काण्डऋषिभ्यस्स्वाहा इति ४४&lt;br&gt;&#xA;अथ सदसस्पतिं जुहोति सदसस्पतिमिति ४५&lt;br&gt;&#xA;अथ सावित्रीं&#xA;जुहोति तत्सवितुर्वरेण्यमित्येताम् ४६&lt;br&gt;&#xA;अथ वेदाहुतीर्जुहोति ऋग्वेदाय&#xA;स्वाहा यजुर्वेदाय स्वाहा सामवेदाय स्वाहा अथर्ववेदाय स्वाहा&#xA;अथर्वाङ्गिरोभ्यस्स्वाहा इतिहासपुराणेभ्यस्स्वाहा&#xA;सर्पदेवजनेभ्यस्स्वाहा सर्वभूतेभ्यस्स्वाहा इति ४७&lt;br&gt;&#xA;अथ पालाशीश्चतस्रस्समिध&#xA;आर्द्रास्सपलाशास्सप्ररोहाः&#xA;प्रादेशमात्रा अपरिशुष्काग्रा घृतान्वक्ता&#xA;अभ्याधापयन् वाचयति ४८&lt;br&gt;&#xA;याज्ञिकानां वा वृक्षाणामन्यतमस्य ४९&#xA;अग्ने व्रतपत उपनिषदं व्रतमचारिषं तदशकं तन्मे राधि स्वाहा वायो&#xA;व्रतपत उपनिषदं व्रतमचारिषं तदशकं तन्मे राधि स्वाहा आदित्य&#xA;व्रतपत उपनिषदं व्रतमाचारिषं तदशकं तन्मे राधि स्वाहा व्रतानां&#xA;व्रतपत उपनिषदं व्रतमाचारिषं तदशकं तन्मे राधि स्वाहा इति ५०&lt;br&gt;&#xA;जवप्रभृति&#xA;सिद्धमा धेनुवरप्रदानात् ५१&lt;br&gt;&#xA;षोडशे वर्षे गोदानम् ५२&lt;br&gt;&#xA;तस्य चौलवत्तूष्णीं&#xA;प्रतिपत्तिरवसानं च ५३&lt;br&gt;&#xA;एतावदेव नाना ५४&lt;br&gt;&#xA;प्रतिपत्तौ सर्वान् केशान्&#xA;वापयति ५५&lt;br&gt;&#xA;गामत्र गुरवे वरं ददाति ५६&lt;br&gt;&#xA;अग्निगोदानो वा भवति ५७&lt;br&gt;&#xA;तस्य&#xA;काण्डोपाकरणकाण्डसमापनाभ्यां प्रतिपत्तिरवसानं च ५८&#xA;सर्ववेदसम्मितमित्याचक्षते ५९&lt;br&gt;&#xA;तस्य द्वादश&#xA;संवत्सरानेकादश नव सप्त पञ्च त्रीन्&#xA;संवत्सरान् षण्मासान् चतुरो मासान् द्वौ मासौ मासं वा&#xA;व्रतं चरेत् ६०&lt;br&gt;&#xA;तस्योपदेशात् प्रतिपत्तिरवसानं च ६१&lt;br&gt;&#xA;तस्य&#xA;नित्येऽधिब्रह्मचर्यं त्रिषवणमभिषेक&#xA;उत्सन्नशय्या आसनं च ६२&lt;br&gt;&#xA;यन्मातुर्दुश्चरितं तस्मादेनं त्रायत&#xA;इत्युपदिशति मन्त्रब्राह्मणं वेद इत्याचक्षते ६३&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/3/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/3/03/</guid>
      <description>&lt;p&gt;अथ तृतीयप्रश्ने तृतीयोऽध्यायः&lt;/p&gt;&#xA;&lt;p&gt;अष्टाचत्वारिंशत्सम्मितं&#xA;सम्मितमित्याचक्षते १&lt;br&gt;&#xA;तस्य सङ्क्षेपस्संवत्सरः २&#xA;तत्संवत्सरमनुव्याख्यास्यामः ३&lt;br&gt;&#xA;स यदि ब्रह्मचारी स्यान्नियममेव&#xA;प्रतिपद्यते ४&lt;br&gt;&#xA;अथ यद्यब्रह्मचारी स्यात् केशश्मश्रुलोमनखानि वापयित्वा&#xA;तीर्थं गत्वा स्नात्वाऽप आचम्य&#xA;सुरभिमत्याऽब्लिङ्गाभिर्वारुणीभिर्हिरण्यवर्णाभिः&#xA;पावमानीभिर्व्याहृतिभिरिति मार्जयित्वाऽन्तर्जलगतोऽघमर्षणेन षोडश&#xA;प्राणायामान् धारयित्वोत्तीर्य वासः&#xA;पीडयित्वाऽन्यत्प्रयतं वासः&#xA;परिधायाप आचम्य देवयजनमुदानयति ५&lt;br&gt;&#xA;अथ देवयजनोल्लेखनप्रभृत्याऽग्निमुखात्कृत्वाऽथाव्रत्यप्रायश्चित्तं&#xA;जुहोति नाहं करोमि कामः करोति कामः कर्ता कामः कारयितैतत्ते काम कामाय&#xA;स्वाहा नाहं करोमि मन्युः करोति मन्युः कर्ता मन्युः कारयितैतत्ते&#xA;मन्यो मन्यवे स्वाहा इति ६&lt;br&gt;&#xA;अथ यथोपदेशं प्रधानाहुतीर्जुहोति याज्ञिकीभ्यो&#xA;देवताभ्यस्सम्मितीभ्यस्स्वाहा इति चतस्रः ७&lt;br&gt;&#xA;अथ काण्डऋषिं जहोति स्वयम्भुवे&#xA;काण्डऋषये स्वाहा इति ८&lt;br&gt;&#xA;अथ सदसस्पतिं जुहोति सदसस्पतिमिति ९&lt;br&gt;&#xA;अथ सावित्रीं&#xA;जुहोति तत्सवितुः इत्येताम् १०&lt;br&gt;&#xA;अथ वेदाहुतीर्जुहोति ऋग्वेदाय स्वाहा&#xA;यजुर्वेदाय स्वाहा सामवेदाय स्वाहा अथर्ववेदाय स्वाहा&#xA;अथर्वाङ्गिरोभ्यस्स्वाहा इतिहासपुराणेभ्यस्स्वाहा&#xA;सर्पदेवजनेभ्यस्स्वाहा सर्वभूतेभ्यस्स्वाहा इति ११&lt;br&gt;&#xA;अथ चतस्र औदुम्बरीस्समिधोऽपरिशुष्काग्रा घृतान्वक्ता अभ्याधापयन् वाचयति १२&#xA;याज्ञिकानां वा वृक्षाणामन्यतमस्य १३&lt;br&gt;&#xA;अग्ने&#xA;व्रतपतेऽष्टाचत्वारिंशत्सम्मितं&#xA;सम्मितं व्रतं चरिष्यामि तच्छकेयं तन्मे राध्यतां स्वाहा वायो&#xA;व्रतपतेऽष्टाचत्वारिंशत्सम्मितं सम्मितं व्रतं&#xA;चरिष्यामि तच्छकेयं तन्मे राध्यतां स्वाहा आदित्य&#xA;व्रतपतेऽष्टाचत्वारिंशत् सम्मितं&#xA;सम्मितं व्रतं चरिष्यामि तच्छकेयं तन्मे राध्यतां स्वाहा व्रतानां&#xA;व्रतपतेऽष्टाचत्वारिंशत्सम्मितं सम्मितं व्रतं चरिष्यामि&#xA;तच्छकेयं तन्मे राध्यतां स्वाहा इति १४&lt;br&gt;&#xA;जयप्रभृति सिद्धमाधेनुवरप्रदानात्&#xA;१५&lt;br&gt;&#xA;एवमेव व्रतान्ते । अधोताभ्युपरिजान्वाच्छाद्य त्रिषवणमुदकमुपस्पृशन्&#xA;अनग्निपक्ववृत्तिरच्छायोपयोगो नागारं प्रविशेदन्यत्र गुरुनियोगात् १६&#xA;भैक्षं वा तत्कालं भुञ्जीत १७&lt;br&gt;&#xA;कामं कन्दमूलफलम् १८&lt;br&gt;&#xA;अपराह्णे&#xA;प्रसिद्धमुपस्पृश्य तदपि नोपयुञ्जीत १९&#xA;स्त्रीशूद्रपतितरभसरजस्वलाभिश्च&#xA;न सम्भाषेत २०&lt;br&gt;&#xA;कामं मातरमुगध्यायिनीं भगिनीं च २१&lt;br&gt;&#xA;याश्चान्या एवंयुक्ताः&#xA;स्त्रियोऽशक्ताः पराक्रमे २२&lt;br&gt;&#xA;सप्रणवा व्याहृतयः&#xA;प्राणायामाग्नीन्धनभैक्षाचरणस्थानासनशयनोपस्पर्शनसुमनसोनिवेदनानि&#xA;च २३&lt;br&gt;&#xA;सर्वास्सम्मितदेवतास्तर्पयति ब्रह्माणं तर्पयामि प्रजापतिं तर्पयामि&#xA;परमेष्ठिनं तर्पयामि स्थाणुं तर्पयामि शिवं तर्पयामि शर्वं तर्पयामि&#xA;बहुरूपं तर्पयामि स्कन्दं तर्पयामि इन्द्रं तर्पयामि यमं तर्पयामि&#xA;ऋषींस्तर्पयामि पितॄंस्तर्पयामि सर्वास्सम्मितदेवतास्तर्पयामि इति&#xA;प्रसख्याय समाप्नुयात् २४&lt;br&gt;&#xA;गुरोस्समानवृत्तिषु गुरुवृत्तिस्स्यात् २५&#xA;प्रेबितस्तदेव प्रतिपद्येतान्यत्र पातकात् २६&lt;br&gt;&#xA;एवं द्वादश संवत्सरानेकादश&#xA;नव सप्त पञ्च त्रीन् संवत्सरान् षण्मासान् चतुरो मासान् द्वौ मासौ मासं वा&#xA;व्रतं चरेत् २७&lt;br&gt;&#xA;अपि वा योऽनूचानश्रोत्रियस्स द्वादशरात्रं पराकं वा व्रतं&#xA;चरेन्न त्वेवासम्मिती स्यात् २८&lt;br&gt;&#xA;स एष चरति दशपूर्वान् दशापरानात्मानं&#xA;चैकविंशतिं पङ्क्तिं च पुनाति २९&lt;br&gt;&#xA;यस्मा उपदिशति यस्यामुपविशति&#xA;यस्मै ददाति यस्माच्च प्रतिगृह्णाति तत्सर्वं पुनाति ३०&lt;br&gt;&#xA;व्रतसमाप्तौ&#xA;वेदसमाप्तौ वा गुरुदक्षिणामाहरेद्धार्मिको यथाशक्ति ३१&lt;br&gt;&#xA;विषमगते&#xA;त्वाचार्य उग्रतश्शूद्रतो वाहरेत् ३२&lt;br&gt;&#xA;सर्वतो&#xA;वोग्रतश्शूद्रतोऽप्याचार्यार्थं&#xA;स्यादाहरणं धार्म्यमित्येके ३३&lt;br&gt;&#xA;एतेन&#xA;धात्रन्तरशैवबहुरूपपार्षदस्कन्देन्द्राणां&#xA;व्रतानां समापनं ब्रह्माभ्यसेदृक्साम यजुर्वा छन्दसामनुसवनं लभेत काममिति ह&#xA;स्माह बोधायनः ३४&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/3/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/3/04/</guid>
      <description>&lt;p&gt;अथ तृतीयप्रश्ने चतुर्थोऽध्यायः&lt;/p&gt;&#xA;&lt;p&gt;अथातोऽवान्तरदीक्षां व्याख्यास्यामः १&#xA;उदगयन आपूर्यमाणपक्षे पुण्ये नक्षत्रे केशश्मश्रु वापयित्वा&#xA;पूर्ववदुपाकृत्य ग्रामात्प्राचीं वोदीचीं वा&#xA;दिशामुपनिष्क्रम्याखलेऽछदिर्दर्शेऽग्निमुपसमाधाय&#xA;सम्परिस्तीर्य मदन्तीरधिश्रित्य प्रथमेनानुवाकेन शान्तिं कृत्वा दर्भैः&#xA;प्रवर्ग्यदेवताभ्यः आसनानि कल्पयति २&lt;br&gt;&#xA;अग्रेणाग्निं प्रवर्ग्याय&#xA;कल्पयामि । घर्माय कल्पयामि । महावीराय कल्पयामि । संराज्ञे&#xA;कल्पयामीति ३&lt;br&gt;&#xA;दक्षिणेनाग्निं ब्रह्मणे कल्पयामि प्रजापतये कल्पयामीति&#xA;४&lt;br&gt;&#xA;उत्तरेणाग्निं ऋषिभ्यो मन्त्रकृद्भ्यो मन्त्रपतिभ्यः कल्पयामि । देवेभ्यो&#xA;घर्मपेभ्यः कल्पयामीति ५&lt;br&gt;&#xA;अथ दक्षिणतः प्राचीनावीती पितृभ्योऽघर्मपेभ्यः&#xA;कल्पयामि । यमायाङ्गिरस्वते पितृमते कल्पयामीति ६&lt;br&gt;&#xA;अथाप&#xA;उपस्पृश्योत्तरतो यज्ञोपवीती रुद्राय रुद्रहोत्रे&#xA;कल्पयामीति ७&lt;br&gt;&#xA;प्रदक्षिणमग्निं परिषिच्य&#xA;व्याहृतिभिर्वैकङ्कतीस्समिधोऽभ्याधाय&#xA;मदन्तीभिः प्रवर्ग्यदेवताभ्यस्तर्पयति ८&lt;br&gt;&#xA;अग्रेणाग्निं प्रवर्ग्य तर्पयामि ।&#xA;महावीरं तर्पयामि । संराजं तर्पयामीति ९&lt;br&gt;&#xA;दक्षिणेनाग्निं ब्रह्माणं तर्पयामि&#xA;। प्रजापतिं तर्पयामीति १०&lt;br&gt;&#xA;उत्तरेणाग्निमृषीन् मन्त्रकृतो मन्त्रपतीन्&#xA;तर्पयामि । देवान् घर्मपांस्तर्पयामीति ११&lt;br&gt;&#xA;अथ दक्षिणतः&#xA;प्राचीनावीती पितॄन् घर्मपात् तर्पयामि ।&#xA;यममङ्गिरस्वन्तं पितृमन्तं तर्पयामीति १२&lt;br&gt;&#xA;अथाप&#xA;उपश्पृश्योत्तरतो यज्ञोपवीती रुद्रं रुद्रहोतारं तर्पयामीति १३&lt;br&gt;&#xA;अथाप&#xA;उपस्पृश्य सर्वाः प्रवर्ग्यदेवतास्तर्पयामीति १४&lt;br&gt;&#xA;अथ चतस्र&#xA;औदुम्बरीस्समिधोऽपरिशुष्काग्रा घृताभ्यक्ता&#xA;अभ्याधापयन् वाचयति पृथिवी समित् इत्येतैः प्रतिमन्त्रम्&#xA;१५&lt;br&gt;&#xA;अथ देवता उपतिष्ठते अग्ने व्रतपते शुक्रियं व्रतं रिमिष्यामि तच्छकेयं&#xA;तन्मे राध्यताम् । वायो व्रतपते शुक्रियं व्रतं चरिष्यामि तच्छकेयं&#xA;तन्मे राध्यताम् । आदित्य व्रतपते शुक्रियं व्रतं चरिष्यामि&#xA;तच्छकेयं तन्मे राध्यताम् । व्रतानां व्रतपते शुक्रियं व्रतं&#xA;चरिष्यामि तच्छकेयं तन्मे राध्यतामिति १६&lt;br&gt;&#xA;अथैतेषामनुवाकानां प्रभृति&#xA;वाचयति प्रथमोत्तमयोर्वा १७&lt;br&gt;&#xA;अथैनं संशास्ति समील्य वाचं यच्छे&#xA;इति १८&lt;br&gt;&#xA;अथास्याहतेन वाससा त्रिः प्रदक्षिणं समुखं शिरो वेष्टयति चितस्स्थ&#xA;परिचितः । स्वाहा मरुद्भिः परिश्रियस्व इति १९&lt;br&gt;&#xA;प्रदक्षिणमग्निं परिषिच्य&#xA;व्याहृतिभिर्वैकङ्कतीस्समिधोऽभ्याधाय मदन्तीभिः&#xA;प्रवर्ग्यदेवताभ्यस्तर्पयित्वोत्तमेनानुवाकेन&#xA;शान्तिं कृत्वाऽथा स्तमित आदित्ये ग्राममायान्ति २०&lt;br&gt;&#xA;वाग्यतस्तिष्ठेदेतां&#xA;रात्रिमुपविशेत् संवेशयेद्वा २१&lt;br&gt;&#xA;अथ प्रातरुदित आदित्ये&#xA;ग्रामात्प्राचीं वोदीचीं वा&#xA;दिशमुपनिष्क्रम्याखलेऽछदिर्दर्शेऽग्निमुपसमाधाय&#xA;सम्परिस्तीर्य मदन्तीरधिश्रित्य प्रथमेनानुवाकेन शान्तिं कृत्वा दर्भैः&#xA;प्रवर्ग्यदेवताभ्य आसनानि कल्पयित्वा वयस्सुपर्णाः इति वासो&#xA;विमुच्याथास्य षट्तयमभिनिर्दशयति अग्निमप आदित्यं गां&#xA;ब्राह्मणं हिरण्यमिति २२&lt;br&gt;&#xA;त्रीनादितो दर्शयित्वा&#xA;यथोपपादमितराणि दर्शयित्वा प्रदक्षिणमग्निं परिषिच्य&#xA;व्याहृतिभिर्वैकङ्कतीस्समिधोऽभ्याधाय मदन्तीभिः&#xA;प्रवर्ग्यदेवताभ्यस्तर्पयित्वोत्तमेनानुवाकेन&#xA;शान्तिं कृत्वाऽथास्य व्रतचर्यामुपदिशेत् २३&lt;br&gt;&#xA;न यानमारोहेन्न&#xA;वृक्षमधिरोहेन्न कूपमवरोहेन्न छत्रं धारयीत&#xA;नोपानहौ धारयीत नासन्द्यां शयीत न स्त्रिया न शूदेण सह सम्भाषेत यदि&#xA;सम्भाषेत ब्राह्मणेन सह सम्भाषेत न सायं भुञ्जीत यदि सायं&#xA;भुञ्जीतापज्वलितं भुञ्जीत न स्नायादष्टम्यां&#xA;पर्वणि चोपवसेत्तदहश्च स्नायाद्वाग्यतस्तिष्ठेदेतां रात्रिमुपविशेत्&#xA;संवेशयेद्वा २४&lt;br&gt;&#xA;अमेध्यलोहितशवपात्रदर्शने ज्योतिषां&#xA;सन्दर्शनम् २५&lt;br&gt;&#xA;अमेध्यं दृष्ट्वा जपति अबद्धं मनो दरिद्रं&#xA;चक्षुस्सूर्यो ज्योतिषां श्रेष्ठो दीक्षे मा मा हासीः इति २६&lt;br&gt;&#xA;अथ यद्येनमभिवर्षति उन्दतीर्बलं धत्तौ जोधत्त बलं धत्त मा मे&#xA;दीक्षां मा तपी निर्वधिष्ट इत्येव तत्र जपति २७&#xA;संवत्सरमेतद्व्रतं चरेत् संवत्सरं हि व्रतं&#xA;नातीत्यैतस्मिंस्त्वेवैतत् संवत्सरेऽधीयीत २८&lt;br&gt;&#xA;यद्यु वैतस्मिन्&#xA;संवत्सरे नाधीयीत यावदध्ययनमेतद्व्रतं चरेत्संवत्सरे&#xA;पर्यवेतेऽध्यापयते श्रावयते वा २९&#xA;पूर्वेवदुपाकृत्य ग्रामात्प्राचीं वोदीचीं वा&#xA;दिशमुपनिष्क्रम्याखलेऽछदिर्दर्शेऽग्निमुपसमाधाय&#xA;सम्परिस्तीर्य मदन्तीरधिश्रित्य प्रथमेनानुवाकेन शान्तिं&#xA;कृत्वा दर्भैः प्रवर्ग्यदेवताभ्य आसनानि&#xA;कल्पयित्वाऽथाव्रत्यप्रायश्चित्ते&#xA;जुहोति यन्म आत्मनो मिन्दाऽभूत् पुनरग्निश्चक्षुरदात् इति द्वाभ्याम् ३०&#xA;प्रदक्षिणमग्निं परिषिच्य व्याहृतिभिर्वैकङ्कतीस्समिधोऽभ्याधाय&#xA;मदन्तीभिः प्रवर्ग्यदेवताभ्यः तर्पयित्वा चतस्र&#xA;औदुम्बरीस्समिधोऽपरिशुष्काग्रा घृताभ्यक्ता&#xA;अभ्याधापयन् वाचयति द्यौस्समित् इत्येतैः प्रतिमन्त्रम् अथ देवता&#xA;उपतिष्ठते आदित्य व्रतपते शुक्रियं व्रतमचारिषं तदशकं&#xA;तन्मे राधि । वायो व्रतपते शुक्रियं व्रतमचारिषं तदशकं तन्मे&#xA;राधि । अग्ने व्रतपते शुक्रियं व्रतमचारिषं तदशकं तन्मे राधि ।&#xA;व्रतानां व्रतपते शुक्रियं व्रतमचारिषं तदशकं तन्मे राधि इति ३२&#xA;प्रदक्षिणमग्निं परिषिच्य व्याहृतिभिर्वैकङ्कतीस्समिधोऽथाभ्याधाय&#xA;मदन्तीभिः प्रवर्ग्यदेवताभ्यः तर्पयित्वोत्तमेनानुवाकेन शान्तिं&#xA;कृत्वाऽथास्याध्यायेऽनध्यायानुपदिशेत् । नाधीयीतास्तमित आदित्ये&#xA;नानुदिते नानुविप्रोषिते न पर्यावृत्ते नाभ्रच्छायायां न ग्राम्यस्य&#xA;पशोरन्ते नारण्यस्य नापामन्ते न हरितयवान् प्रेक्षमाणो न हर्म्याणी न&#xA;शरीराणि न लोहितमुत्पादितं दृष्ट्वा न मांसमशित्वा न श्राद्धं भुक्त्वा न&#xA;केशश्मश्रु वापयित्वा न केशान् प्रसार्य न दतो धावते नाङ्क्ते&#xA;नाभ्यङ्क्ते नार्दो नार्द्रेण वाससा नार्द्रायामिति ३४&#xA;अथ स्वाध्यायमधीयीतापरेणाग्निं दर्भेष्वासीनो दर्भान् धारयमाणः&#xA;पराचीनं स्वाध्यायमधीयीत पुनरेव शान्तिं कृत्वाऽधीयीत ३५&lt;br&gt;&#xA;अथ यदि लौकिकमनुव्याहरेद्यत्रक्वचिद्यद्यशान्तिकृ पश्येत्पुनरेव शान्तिं&#xA;कृत्वाऽधीयीत चोत्तमेन प्रवर्ग्यायोपनिष्क्रम्य नाप्रविश्य&#xA;काममन्यदधीयीतान्यदधीयीत ३६&lt;/p&gt;</description>
    </item>
    <item>
      <title>०५</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/3/05/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/3/05/</guid>
      <description>&lt;p&gt;अथ तृतीयप्रश्ने पञ्चमोऽध्यायः&lt;/p&gt;&#xA;&lt;p&gt;प्रहुतानुकृतिर्वास्तुशमनम् १&lt;br&gt;&#xA;स यत्र दशोषित्वा प्रयास्यन्&#xA;भवति दशभ्यो वोर्ध्वं सदारस्साग्निहोत्रिकस्तद्वास्तोष्पतीयं हुत्वा&#xA;प्रयातीति २&lt;br&gt;&#xA;सर्व एवा हिताग्निरित्येके ३&lt;br&gt;&#xA;यायावर इत्येके ४&#xA;यच्चागारं कारयित्वा प्रथममध्यवस्येत्तद्वास्तोष्पतीयेन&#xA;शमयित्वाऽध्यवस्येत् ५&lt;br&gt;&#xA;तदु हैके यजुषा स्थूणा&#xA;उच्छ्रायन्ति यजुषा वंशान् यजुषा छदींषि यजषाब्भ्रिणं यजुषा तल्पदेशं&#xA;यजुषा वास्तुमध्यं यजषाऽजुषाग्निनिधानम् ६&lt;br&gt;&#xA;स यन्द्युहैवं कुर्याद्यथा&#xA;यजुषोच्छ्रियन्ते सदस्यर्क्सामयजूंष्यथर्वणान्याङ्गिरसानि&#xA;मिथुनीसम्भवन्तीति तद्यदध्यवस्येद्यथा&#xA;मिथुनीसम्भवन्तावध्यवस्येत्तादृक्तद्यद्यजुष्कृतं स्यात् ७&#xA;आधयो व्याधयो ग्रहा उपसर्गाश्चाहन्युः ८&lt;br&gt;&#xA;तस्मात्तूष्णीमगारं&#xA;कारयित्वा द्वारदेशमलङ्कृत्य वास्तुमध्यं विमायाब्भ्रिणं&#xA;पूरयित्वा तल्पदेशं कल्पयित्वोत्तरपूर्वदेशेऽगारस्य&#xA;गृह्याग्निमुपसमाधाय&#xA;सम्परिस्तीर्याग्निमुखात्कृत्वा&#xA;पक्वाज्जहोति वास्तोष्पते प्रतिजानीह्यस्मान् इति पुरोनुवाक्यामनूच्य&#xA;वास्तोष्पते शग्मया संसदा ते इति याज्यया जुहोति ९&#xA;अथाज्याहुतीरुपजुहोति १०&lt;br&gt;&#xA;वास्तोष्पते ध्रुवा&#xA;स्थूणां सत्रं सोम्यानाम् । द्रप्सो भेत्ता पुरां&#xA;शश्वतीनामिन्द्रो मुनीनां सखा स्वाहा ११&lt;br&gt;&#xA;गृह्यं&#xA;भयं यच्चेद्द्विपात्सु यदु चेच्चतुष्पात्सु भयं यदस्ति ।&#xA;अग्निर्यविष्ठ्यः प्रणुदतु तद्भयं शं नः&#xA;प्रजाभ्यः शमु नः पशुभ्यस्स्वाहा १२&lt;br&gt;&#xA;अक्षिस्पन्देऽङ्गचले च यद्भयं&#xA;यद्वशिते यदु चेद्दुरुक्ते । अग्निर्यविष्ठ्यः प्रणुदतु तद्भयं&#xA;शं नः प्रजाभ्यः शमु नः पशुभ्यस्स्वाहा १३&lt;br&gt;&#xA;दुस्स्वप्ने पापस्वप्ने च&#xA;यद्भयं स्वप्नाशनं यदमेध्यदर्शने । अग्निर्यविष्ठ्यः प्रणुदतु&#xA;तद्भयं शं नः प्रजाभ्यः शमु नः पशुभ्यस्स्वाहा १४&lt;br&gt;&#xA;वास्तोष्पते&#xA;प्रतरणो न एधि गयस्फानो गोभिरश्वेभिरिन्दो । अजरासस्ते सख्ये स्याम पितेव&#xA;पुत्रान् प्रति नो जुषस्व स्वाहा १५&lt;br&gt;&#xA;अभीवहा वास्तोष्पते&#xA;विश्वारूपाण्याविशन् । सखा सुशेव&#xA;एधि नस्स्वाहा । इति १६&lt;br&gt;&#xA;स्विष्टकृत्प्रभृति सिद्धमाधेनुवरप्रदानात्&#xA;१७&lt;br&gt;&#xA;अथाग्रेणाग्निं दर्भस्तम्बेषु हुतशेषं निदधाति नमो रुद्राय&#xA;वास्तोष्पये । आयने विद्रावणे । उद्याने यत्परायणे ।&#xA;आवर्तने निवर्तने । यो गोपायति तं हुवे इति १८&#xA;स्थालीसङ्क्षालनमाज्यशेषमुदकशेषं च&#xA;पात्र्यां समानीयौदुम्बरशाखया पलाशशाखया शमीशाखया दर्भमुष्टिना वा सर्वतः&#xA;पर्युक्षन् त्रिः प्रदक्षिणमगारं पर्येति त्वं विप्रः त्वं कविः त्वं&#xA;विश्वा रूपाणि धारयन् अप जन्यं भयं नुद इति १९&lt;br&gt;&#xA;अन्नं संस्कृत्य&#xA;ब्राह्मणान् सम्पूज्याशिषो वाचयित्वा शिवं वास्तु शिवं वास्त्विति&#xA;२०&lt;br&gt;&#xA;वास्तुशमनं व्याख्यातम् २१&lt;/p&gt;</description>
    </item>
    <item>
      <title>०६</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/3/06/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/3/06/</guid>
      <description>&lt;p&gt;अथ तृतीयप्रश्ने षष्ठोऽध्यायः&lt;/p&gt;&#xA;&lt;p&gt;अथ यद्यगारे स्थूणा&#xA;विरोहेत् कपेतो वाऽगारमध्येऽधिपतेत् वायसो वा गृहं प्रविशेत्&#xA;गौर्वा गां धयेत् गौरात्मानं प्रति धयेत् अन वान्वा दिवमुल्लिखेत्&#xA;अनग्नौ वा धूमो जायेत अनग्नौ वा दीप्येत मधु वा जायेत वल्मीकं वोपजायेत&#xA;निर्यासं वोपजायेत छत्राकं वोपजायेत मण्डूको वाऽब्भ्रिणे वाशयेत्&#xA;श्वानप्रसूतो वा सर्पो वा गृहपतिं जायां वोपतपद्विन्देतान्येषु&#xA;। अद्भुतोत्पातेषु १&lt;br&gt;&#xA;अथ देवयजनोल्लेखनप्रभृत्याऽग्निमुखात्कृत्वा&#xA;पक्वाज्जुहोति यत इन्द्र भयामहे स्वस्तिदा विशस्पतिः&#xA;इति द्वाभ्याम् २&lt;br&gt;&#xA;अथाज्याहुतीरुपजुहोति वास्तोष्पते वास्तोष्पते शं नो&#xA;देवीः इन्द्राग्नी रोचना कया नश्चित्र आ भुवत् को अद्य युङ्क्ते भवतं&#xA;नस्समनसो इति ३&lt;br&gt;&#xA;स्विष्टकृत्प्रभृति सिद्धमाधेनुवरप्रदानात् ४&#xA;अथाप्रेणाग्निं शमीपर्णेषु हुतशेषं निदधाति शं नो देवीरभिष्टये&#xA;इति ५&lt;br&gt;&#xA;स्थालीसङ्क्षालनमाज्यशेषमुदकशेषं च पात्र्यां समानीय तेषूत्पातेषु&#xA;निनयेत् प्रोक्षेद्वा तच्छंयोरावृणीमहे इति ६&lt;br&gt;&#xA;अन्नं संस्कृत्य&#xA;ब्राह्माणान् सम्पूज्याशिषो वाचयित्वा शिवं शिवमिति प्रोक्षति ७&#xA;अद्भुतो व्याख्यातः ८&lt;/p&gt;</description>
    </item>
    <item>
      <title>०७</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/3/07/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/3/07/</guid>
      <description>&lt;p&gt;अथ तृतीयप्रश्ने सप्तमोऽध्यायः&lt;/p&gt;&#xA;&lt;p&gt;आहुतानुकृतिरायुष्यचरुः १&lt;br&gt;&#xA;संवत्सरे संवत्सरे&#xA;षट्सु षट्सु मासेषु चतुर्षु चतुर्षु ऋतावृतौ मासिमासि वा कुमारस्य&#xA;जन्मनक्षत्रे क्रियेत २&lt;br&gt;&#xA;अथ देवयजनोल्लेखनप्रभृत्याप्रणीताभ्यः&#xA;कृत्वा व्रीही न्निर्वपति अग्नय आयुष्मते वो जुष्टं निर्वपामि इति ।&#xA;तूष्णीं वा ३&lt;br&gt;&#xA;धान्यान्निर्वपति प्राणाय वो जुष्टं निर्वपामि&#xA;इति । तूष्णीं वा ४&lt;br&gt;&#xA;तानभ्युक्ष्यावहत्य त्रिःफलीकृत्य त्रिःप्रक्षाल्य&#xA;निदधाति ५&lt;br&gt;&#xA;तण्डुलान् वा निर्वपति ६&lt;br&gt;&#xA;तानभ्युक्ष्य त्रिः प्रक्षाल्यैव&#xA;निदधातीति ७&lt;br&gt;&#xA;अथ तिरःपवित्रं स्थाल्यामपः पयो वानीयाधिश्रित्य तिरःपवित्रं&#xA;तण्डुलानावपति ८&lt;br&gt;&#xA;अथाज्यं निर्वपत्यथाज्यमधिश्रयत्युभयं पर्यग्नि कृत्वा&#xA;मेक्षणं स्त्रूवं च सम्मार्ष्टि ९&lt;br&gt;&#xA;अथैतं चरुं&#xA;श्रपयित्वाऽभिघार्योदञ्चमुद्वास्य&#xA;प्रतिष्ठितमभिघारयति । एवमेव सर्वेषां स्थालीपाकानां चरुकल्पः ११&#xA;परिधानप्रभृत्याऽग्निमुखात् कृत्वा पक्वाज्जुहोति&#xA;आयुष्टे विश्वतो दधत् इति पुरोऽनुवाक्यामनूच्य आयुर्दा अग्ने&#xA;हविषो जुषाणः इति याज्यया जुहोति १२&lt;br&gt;&#xA;अथाज्याहुतीरुपजुहोत्यथान्तरेणाग्निं&#xA;चाज्यस्थालीं च स्थालीपाकं निधाय तत्सहस्रं सम्पाताभिहुतं करोति १३&lt;br&gt;&#xA;यो&#xA;ब्रह्म ब्रह्मण उज्जभार प्राणेश्वरः कृत्तिवासाः पिनाकी । ईशानो&#xA;देवस्स न आयुर्दधातु तस्मै जुहोमि हविषा घृतेन स्वाहा ४&#xA;बिभ्राजमानस्सरिरस्य मध्याद्रोचमानो&#xA;घर्मरुचिर्य आगात् स मृत्युपाशादपनुद्य घोरादिहायुषेणो घृतमत्तु&#xA;देवस्स्वाहा १५&lt;br&gt;&#xA;ब्रह्मज्योतिर्ब्रह्मपत्नीषु गर्भं यमादधात्पुरुरूपं&#xA;जयन्तम् सुवर्णरं भग्नहमर्कमर्चं तमायुषे वर्धयामो घृतेन स्वाहा १६&#xA;श्रियं लक्ष्मीमौपलामम्विकां गां षष्ठीं&#xA;जयामिन्द्रसेनेत्युदाहुः तां&#xA;विद्यां ब्रह्मयोनिं सरूपामिहायुषे तर्पयामो घृतेन स्वाहा १७&#xA;दाक्षायण्यस्सर्वयोन्यस्सयोन्यस्सहस्रशो विश्वरूपा&#xA;विरूपाः ससूनवस्सपतयस्सयूथ्या इहायुषेणो घृतमिदं जुषन्तां स्वाहा १८&lt;br&gt;&#xA;दिव्या&#xA;गणा बहुरूपाः पुराणा आयुश्छिदो नः प्रमथन्तु वीरान् तेभ्यो जुहोमि बहुधा&#xA;घृतेन मा नः प्रजां रिरिषो मोतवीरान् स्वाहा १९&lt;br&gt;&#xA;एकः पुरस्ताद्य इदं&#xA;बभूव यतो बभूवुर्भुवनस्य गोपाः । यमप्येति भुवनं साम्पराये स नो&#xA;हविर्घृतमिहायुर्षेऽत्तु देवस्स्वाहा २०&lt;br&gt;&#xA;वसून्&#xA;रुद्रानादित्यान् मरुतोऽथ साध्यान् ऋभून्&#xA;यक्षान् गन्धर्वांश्च पितॄंश्च विश्वान् । भृगून्&#xA;सर्पांश्चाङ्गिरसोऽथ सर्वान् घृतं हुत्वा&#xA;स्वायुष्यामहयाम शश्वत्स्वाहा २१&lt;br&gt;&#xA;षड्विंशतिशतकृत्वस्तदाहुतीनां&#xA;अष्टसहस्रं सम्पद्यते २२&lt;br&gt;&#xA;इतरस्मात्पक्वात्सौविष्टकृतं जुहोति २३&#xA;जयप्रभृति सिद्धमाधेनुवरप्रदानात् २४&lt;br&gt;&#xA;अथाग्रेणाग्निं&#xA;दूर्वास्तम्बेषु हुतशेषं निदधाति मा नो महान्तं मा&#xA;नस्तोके इति द्वाभ्याम् २५&lt;br&gt;&#xA;अपरेणाग्निं प्राङ्मुख उपविश्य वाग्यतः&#xA;स्थालीपाकं सगणः प्राश्नाति । तस्य प्राशनमन्त्रः आयुरसि विश्वायुरसि ।&#xA;सर्वायुरसि सर्वमायुरसि । सर्व म आयुर्भूयात् । सर्वमायुर्गेषम् इति&#xA;प्राश्याप आचम्य जठरमभिमृशति यत इन्द्र भयामहे स्वस्तिदा विशस्पतिः&#xA;इति द्वाभ्याम् २६&lt;br&gt;&#xA;कुमाराणां ग्रहगृहीतानां ज्वरगृहीतानां&#xA;भूतोपसृष्टानां आयुष्येण&#xA;घृतसूक्तेनाहरहस्स्वस्त्ययनार्थं&#xA;स्वाध्यायमधीयीतैतैरेव मन्त्रैराहुतीर्जुहुयादेतैरेव मन्त्रैर्बलीन्&#xA;हरेदगदो हैव भवति २७&lt;br&gt;&#xA;तदेतदृद्धमयनं भूतोपसृष्टानां राष्ट्रभृतः&#xA;पञ्चचोडास्सर्पाहुतिर्गन्धर्वाहुतिरहरहस्स्वस्त्ययनार्थं&#xA;स्वाध्यायमधीयीतैतैरेव&#xA;मन्त्रैराहुतीर्जुहुयात् एतैरेव&#xA;मन्तैर्बलीन् हरेदगदो हैव भवति । तदेतदृद्धमयनं&#xA;हुतप्रहुतानुकृतयोऽन्ये होमाः बलिहरणानुकृतीन्यभ्यर्चनान्याश्रमानुकृतयस्संश्रया&#xA;इति २९&lt;/p&gt;</description>
    </item>
    <item>
      <title>०८</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/3/08/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/3/08/</guid>
      <description>&lt;p&gt;अथ तृतीयप्रश्ने अष्टमोऽध्यायः&#xA;अथातोऽर्धमासेऽर्धमासेष्टम्यां&#xA;ब्राह्मणा ब्रह्मचारिणस्त्रियश्चाहरुपवसन्ति १&lt;br&gt;&#xA;अथ प्रदोषे रुद्रं&#xA;विरूपाक्षं सपत्नीकं ससुतं सगणं सपार्षत्कमावाहयामि&#xA;इत्यावाह्य गन्धपुष्पधूपदीपैरभ्यर्च्य प्रतिपुरुषं पैष्टिकान्&#xA;दीपानेकातिरिक्तांश्चतस्रोऽष्टौ वा देवस्यायतने प्रतिदिशं&#xA;प्रद्योतयति उद्दीप्यस्व जातवेदः मा नो हिंसीत् इति द्वाभ्याम्&#xA;हव्यवाहमभिमातिषाहं स्विष्टमग्ने अभि इति द्वाभ्यां च २&#xA;अथोपसमिद्धमग्निं कृत्वा यदशनीयस्य जुहोति इमा रुद्राय&#xA;स्थिरधन्वने गिरः इति षड्भिरनुच्छन्दसं मा नो महान्तं मा&#xA;नस्तोके इति द्वाभ्यां वास्तोष्पते वास्तोष्पते इति द्वाभ्यां&#xA;आर्द्रया रुद्रः हेती रुद्रस्य इति द्वाभ्यां द्वादश सम्पद्यन्ते द्वादश&#xA;मासास्संवत्सरः संवत्सर एव प्रतितिष्ठति इति ब्राह्मणम् ३&lt;br&gt;&#xA;समिधो&#xA;वाऽभ्यादधातीति विज्ञायते वैष्णवा वै वनस्पतयः&#xA;विष्णोस्सायुज्यं सलोकतामाप्नोति ४&#xA;स्तुतिभिस्स्तुन्वन्ति ब्रह्म वै ब्रह्मा&#xA;व्रह्मणस्सायुज्यं सलोकतामाप्नोति ५&lt;br&gt;&#xA;सर्वं पाप्मानं तरति&#xA;तरति ब्रह्महत्यामपपुनर्मुत्युं जयतीत्याह भगवान् बोधायनः ६&lt;/p&gt;</description>
    </item>
    <item>
      <title>०९</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/3/09/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/3/09/</guid>
      <description>&lt;p&gt;अथ तृतीयप्रश्ने नवमोऽध्यायः&lt;/p&gt;&#xA;&lt;p&gt;बलिहरणानुकृतिरुत्सर्गः १&lt;br&gt;&#xA;तैष्यां पौर्णामस्यां&#xA;क्रियेतापि वा माघ्याम् २&lt;br&gt;&#xA;सहान्तेवासिभिर्ग्रामात्प्राचीं&#xA;वोदीचीं वा दिशमुपनिष्क्रम्य&#xA;यत्रापस्सुतीर्थास्सूपावगाहास्स्रवन्त्यस्स्ववकिन्यश्शङ्खिन्यस्तासामन्तं&#xA;गत्वा स्नात्वाऽप आचम्य सुरभिमत्याऽब्लिङ्गाभिर्वारुणीभिर्हिरण्यवर्णाभिः&#xA;पावमानीभिरिति मार्जयित्वाऽन्तर्जलगतोऽघमर्षणेन त्रीन् प्राणायामान्&#xA;धारयित्वोत्तीर्य वासः पीडयित्वाऽन्यत्प्रयतं वासः परिधायाप&#xA;आचम्यापां समीपे स्थण्डिलानि कृत्वा दर्भानन्योन्यस्मै&#xA;सम्प्रदाय दर्मैरासनानि कल्पयन्ति ब्रह्मणे कल्पयामि प्रजापतये&#xA;बृहस्पतये अग्नये वायवे सूर्याय चन्द्रमसे नक्षत्रेभ्यः&#xA;ऋतुभ्यः संवत्सराय इन्द्राय राज्ञे यमाय राज्ञे वरुणाय राज्ञे सोमाय&#xA;राज्ञे वैश्रवणाय राज्ञे वसुभ्यः रुद्रेभ्यः आदित्येभ्यः&#xA;विश्भ्यो देवेभ्यः साध्येभ्यो देवेभ्यः मरुद्भ्यः ऋभुभ्यः&#xA;भृगुभ्यः अथर्वभ्योऽङ्गिरोभ्यः विश्वामित्राय जमदग्नये जामदग्न्याय&#xA;भरद्वाजाय गौतमाय आत्रेयाय वसिष्ठाय काश्यपाय अरुन्धत्यै&#xA;कल्पयामीति ३&lt;br&gt;&#xA;अथ दक्षिणतः अगस्त्याय कल्पयामीति ४&lt;br&gt;&#xA;अथोत्तरतः&#xA;निवीतिनः कृष्णद्वैपायनाय जातुकर्ण्याय तरुक्षाय तृणबिन्दवे&#xA;सोमशुष्मिणे सोमशुष्मायणाय वाजिने वाजश्रवसे बृहदुक्थाय&#xA;वर्मिणे वज्रिणे वरूथाय सनत्कुमाराय वामदेवाय वाजिरत्नाय वीरजिताय&#xA;हर्यश्वाय उदमेघाय ऋणञ्जयाय तृणञ्जयाय कृतञ्जयाय धनञ्जयाय सत्यञ्जयाय&#xA;बभ्रवे त्र्यरुणाय त्रिवर्षाय त्रिधातवे अश्वज्ञाय पराशराय मृत्यवे कर्त्रे&#xA;विकर्त्रे सुकर्त्रे त्वष्ट्रे धात्रे विधात्रे सुश्रवसे सुतश्रवसे&#xA;सत्यश्रवसे सवित्रे सावित्र्यै छन्दोभ्यः ऋग्वेदाय&#xA;यजुर्वेदाय सामवेदाय अथर्ववेदाय अथर्वाङ्गिरोभ्यः&#xA;इतिहासपुराणेभ्यः सर्पदेवजनेभ्यः सर्वभूतेभ्यः ५&lt;br&gt;&#xA;अथ दक्षिणतः प्राचीनावीतिनो वैशम्पायनाय फलिङ्गवे तित्तिरये&#xA;उखायोख्याय आत्रेयाय पदकाराय कौण्डिन्याय वृत्तिकाराय&#xA;कण्वाय बोधायनाय प्रवचनकारायापस्तम्बाय सूत्रकाराय सत्याषाढाय&#xA;हिरण्यकेशाय वाजसनेयाय याज्ञवल्क्याय भरद्वाजायाग्निवेश्यायाचार्येभ्य&#xA;ऊर्ध्वरेतोभ्यो वानप्रस्थेभ्यः वंशस्थेभ्यः एकपत्नीभ्यः कल्पयामीति ६&#xA;अथ यथास्वयं पितृभ्यः कल्पयन्ति मातामहेभ्यश्च ७&lt;br&gt;&#xA;पृथक्पृथगेतैरेव&#xA;नामधेयैर्गन्धपुष्पधूपदीपैरमुष्मै नमोऽमुष्मै नम इति ८&#xA;अन्नेनामुष्मै स्वाहाऽमुष्मै स्वाहेति । फलोदकेनामुं तर्पयाम्यमुं&#xA;तर्पयामीति ९&lt;br&gt;&#xA;त्रीनादितोऽनुवाकानधीयीरन् काण्डादीन् वा सर्वान् १०&#xA;काण्डात्काण्डात्प्ररोहन्ती या शतेन प्रतनोषि इति&#xA;द्वाभ्यामुपोदके&#xA;दूर्वामारोपयन्तेऽथाधीप्सन्तेऽन्योन्यममुष्मा&#xA;अमुष्मा इति ११&lt;br&gt;&#xA;अथावगाह्य सम्परिगृह्योर्मिमन्तमुदधिं कृत्वा&#xA;त्रिरुद्युत्या तमितोराजिं धावन्ति १२&#xA;प्रत्येत्य गृहानथ ब्राह्मणान्&#xA;तर्पयन्त्यपूपैर्धानाभिस्सक्तुभिरोदनेनेति&#xA;यद्यु वैतेभ्यो भवति १३&lt;br&gt;&#xA;त्र्यहमेकाहं वा नाधीयीरन् मासं प्रदोषे नाधीयेरन्&#xA;नित्यं चैव विद्युत्स्तनितवर्षाणामेकस्मिन् द्वयोर्वा काले&#xA;त्रिषन्निपाते त्र्यहम् १४&lt;br&gt;&#xA;यथोपाकृतौ&#xA;छब्दसामेवमेवमुत्सृष्टौ कल्पानाम् १५&lt;br&gt;&#xA;एवमेव&#xA;पारायणसमाप्तौ काण्डादिदूर्वारोपणोदधिधावनवर्जम् १६&lt;/p&gt;</description>
    </item>
    <item>
      <title>१०</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/3/10/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/3/10/</guid>
      <description>&lt;p&gt;अथ तृतीयप्रश्ने दशमोऽध्यायः&lt;/p&gt;&#xA;&lt;p&gt;बलिहरणानुकृतिरेव सर्पबलिः १&lt;br&gt;&#xA;संवत्सरे संवत्सरे षट्सु षट्सु&#xA;मासेषु चतुर्षु चतुर्षु ऋतावृतौ मासि मासि वा वर्षास्वाश्रेषाषु&#xA;क्रियेत २&lt;br&gt;&#xA;अपां समीपे वल्मीक्राग्रेण वा पचनम् ३&#xA;गन्धोदकैर्दूर्वोदकैश्चाभ्युक्ष्य&#xA;चित्रास्सुमनसस्सम्प्रकीर्य यवपिष्टानि व्रीहिपिष्टानि&#xA;श्यामाकपिष्टानि वाऽऽज्येनेक्षुरसेन वा पक्त्वा पायसं घृतपक्वांश्च&#xA;अपूपानोदनं धानास्सक्तून् करम्भान् लाजानित्युपकिरन्ति नमो अस्तु&#xA;सर्पेभ्यः इति तिसृभिरनुच्छन्दसम् ४&#xA;सर्पेभ्यस्स्वाहाऽऽश्रेषाभ्यस्स्वाहा&#xA;दन्दशूकेभ्यस्स्वाहा इति त्रयस्स्वाहाकाराः ५&lt;br&gt;&#xA;जीर्वरो&#xA;ग्रहपतिरध्वर्युर्धृताराष्ट्र&#xA;ऐरावतो ब्रह्मदत्तस्तापसो होता पृथुश्रवा दूरेश्रवा उद्गाता&#xA;ग्लावश्चाजगश्च प्रस्तोता प्रतिहर्ता शितिपृष्ठो&#xA;मैत्रावरुणः तक्षको&#xA;वैशालकिर्ब्राह्मणाच्छंस्युपनीतिस्तार्क्ष्यस्सदस्यश्शिखातिशिखौ&#xA;नेष्टापोतारौ वारुणो होताऽच्छावाकश्चक्रः पिशङ्ग आग्नीध्रश्चाहिरो&#xA;महेयस्सुब्रह्मण्योऽर्बुदो ग्रावस्तुत्साण्ड उन्नेता&#xA;पशगो ध्रुवगोपः कौस्तुको धुरिमेजयश्च जनमेजयश्चे त्येतैरेव&#xA;नामधेयैः समीची नामासि प्राची दिक् इति षड्भिः पर्या यैः&#xA;हेतयो नाम स्थ तेषां वः पुरो गृहाः इति षड्भिः इदं सर्पेभ्यो हविरस्तु&#xA;जुष्टम् इति चोपस्थानम् ६&lt;br&gt;&#xA;त्रिवृताऽन्नेन ब्राह्मणान् सम्पूज्य आशिषो&#xA;वाचयित्वा ७&lt;br&gt;&#xA;व्याख्यातस्सर्पबलिर्व्याख्यातस्सर्पबलिः ८&lt;/p&gt;</description>
    </item>
    <item>
      <title>११</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/3/11/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/3/11/</guid>
      <description>&lt;p&gt;अथ तृतीयप्रश्ने एकादशोऽध्यायः&lt;/p&gt;&#xA;&lt;p&gt;अथेमे देवते&#xA;प्रबाधिन्यावुद्वाहिकाले यक्ष्यतम्यौ&#xA;भवतस्तयोस्तदुपकॢप्तं भवति यत्सर्पबलौ १&lt;br&gt;&#xA;अपां&#xA;समीपे द्वे स्त्रीप्रतिकृतीकृत्य गन्धैर्माल्येन&#xA;चालङ्कृत्यैवमेवाभ्यर्चयति २&#xA;तयोरर्चनमन्त्रः ते सूनवस्स्वपसम्सुदंससो मही&#xA;जज्ञुर्मातरापूर्वचित्तये । स्थातुश्च&#xA;सत्यं जगतश्च धर्मणि पुत्रस्य पाथः पदमद्वयाविनः ३&lt;br&gt;&#xA;ते मायिनो ममिरे&#xA;सुप्रचेतसो जामी सयोनी मिथुना समोकसा । नव्यं नव्यं तन्तुमातन्वते दिवि&#xA;समुद्रे अन्तः कवयस्सुदीतयः इति ४&lt;br&gt;&#xA;अथैते उपसङ्गृह्य पार्श्वे दत्वा&#xA;प्रवाह्य त्रिवृताऽन्नेन ब्राह्मणान् सम्पूज्याशिषो&#xA;वाचयित्वा व्याख्यातो यक्षीबलिः ५&lt;/p&gt;&#xA;&lt;p&gt;इति बोधायनीयगृह्यसूत्रे तृतीयप्रश्ने एकादशोऽध्यायः&lt;/p&gt;</description>
    </item>
    <item>
      <title>१२</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/3/12/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/3/12/</guid>
      <description>&lt;p&gt;अथ तृतीयप्रश्ने द्वादशोऽध्यायः&#xA;अष्टकानुकृतिर्मासिकं तत्पुरस्ताद्व्याख्यातम् १&#xA;अथाभ्युदयिकेषु प्रदक्षिणमुपचारो यज्ञोपवीतं प्रागग्रान् दर्भान्&#xA;युग्मान् ब्राह्मणान् यवैस्तिलार्थः पृषदाज्यं हविः २&lt;br&gt;&#xA;सोपयामेन पात्रेण&#xA;नान्दीमुखाः पितरः प्रीयन्तामित्यपां प्रतिग्रहणं विसर्जनं च ३&#xA;नान्दीमुखेभ्यः पितृभ्यस्स्वाहेत्यग्नौ करणमनुदेशनम् ४&#xA;आशयेषु परिसमूढेषु प्रागग्रेषु दर्भेषु पृषदाज्येनानुप्रदानं सर्वं&#xA;द्विर्द्विरिति ५&lt;br&gt;&#xA;अथैकोद्दिष्टेषु नाग्नौकरणं नाभिश्रावणं न पूर्वं&#xA;निमन्त्रणं न दैवं न धूपं न दीपं न स्वधा न नमस्कारो&#xA;नात्रापूपम् ६&lt;br&gt;&#xA;सर्वं सिद्धं समानीयायुग्मान् ब्राह्मणान्&#xA;सुप्रक्षालितपाणिपादानप आचमय्य सदर्भोपक्लप्तेष्वासनेषू वेश्य&#xA;सर्वस्मात्सकृत्सकृत् समवदायाभिघार्य दक्षिणतो&#xA;भस्ममिश्रानङ्गागन्निरूह्य&#xA;तेषु जुहुयात् प्रेतायामुष्मै यमाय च स्वाहा इति । तद्धुतमहुतं च भवति ७&#xA;अमुष्मै तृप्तिरस्त्वित्यपां प्रतिग्रहणं विसर्जनं च । अमुष्मा&#xA;उपतिष्ठत्वित्यनुदेशनमाशयेष्वेव पिण्डदानं तृप्यस्वेति&#xA;सङ्क्षालनं तृप्तिरस्त्विति विसर्जनमस्तु तृप्तिरितीतरेषां प्रतिवचनम्&#xA;८&lt;br&gt;&#xA;प्रेतस्य द्वितीयाप्रभृति ब्राह्मणभोजनैरेकोत्तरवृद्धिरादशाहात् ९&lt;br&gt;&#xA;अत्र&#xA;नवं विच्छिद्येत १०&lt;br&gt;&#xA;एकादश्यां श्राद्धं तृतीये पक्षे द्वितीयं&#xA;सन्ततमेकैकेनैकादश मासान्नयन्ति न&#xA;द्वादशमासमभ्यारोहन्ति ११&lt;br&gt;&#xA;संवत्सरे&#xA;सपिण्डीकरणं साग्नौकरणं साभिश्रावणं सपूर्वं सदैवं सधूपं सदीपं&#xA;सस्वधा सनमस्कारं सापूपम् १२&lt;br&gt;&#xA;अथाप्युदाहरन्ति एकोद्दिष्टे&#xA;नवश्राद्धे नाग्नौ करणमिष्यते न चाभिश्रावणं कुर्यान्न च पूर्वं&#xA;तु कारयेत् १३&lt;br&gt;&#xA;प्रणामं च न कुर्वीत स्वधाकारं तथैव च ऊर्ध्वं&#xA;संवत्सरात्प्रेतः पितृत्वमुपपद्यते १४&lt;br&gt;&#xA;इतीन्न्वा&#xA;इमा अनुकृतयो व्याख्याताः १५&lt;/p&gt;</description>
    </item>
    <item>
      <title>१३</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/3/13/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/3/13/</guid>
      <description>&lt;p&gt;अथ तृतीयप्रश्ने त्रयोदशोऽध्यायः&lt;/p&gt;&#xA;&lt;p&gt;अथर्तुसंवेशनादि&#xA;जन्मप्रभृति वा कुमारः क्रियाभिलुप्तस्स्यादुपनयनं चैकं स्यात्&#xA;तासां पृथक्पृथक्क्रियाणां करणं न चैकहोमे सर्वाणि कर्माण्युपपादयेत् १&#xA;यद्येकहोमे सर्वाणि कर्माण्युपपादयेत् प्रधानादौ द्वेद्वे&#xA;मिन्दाहुती जुहुयात् २&lt;br&gt;&#xA;मिन्दाहुती हुत्वा जयानभ्यातानान्&#xA;३&lt;br&gt;&#xA;रुद्राहुत्यन्ते च विज्ञायते रुद्रो वै क्रूरो देवानां सोऽस्य तुष्टः&#xA;प्रीतो भवति इति सर्वत्र&#xA;छेदनभेदनखनननिरसनपितृराक्षसनैरृतरौद्राभिचरणीयेष्वप&#xA;उपस्पृशेदिति विज्ञायते आपो वै शान्ताश्शान्ताभिरेवास्य शुचं शमयति इति&#xA;ब्राह्मणम् ४&lt;br&gt;&#xA;आषोडशात् ब्राह्मणस्यानात्यय इत्याद्वाविंशात्&#xA;क्षत्रियस्याचतुर्विंशाद्वैश्यस्यात ऊर्ध्वं&#xA;पतितसावित्रीका भवन्ति ५&#xA;नैनानुपनयेयुर्नाध्यापयेयुर्न&#xA;विवहेयुर्न याजयेयुः ६&lt;br&gt;&#xA;तांस्त्रिवृता व्रात्यस्तोमेन याजयित्वा विवाहयेयुः&#xA;७&lt;br&gt;&#xA;यच्च किञ्चित्सगोत्राणां सर्वेषां च सशान्तिकम् कन्यानां चैव&#xA;जन्मादिकर्तव्याः कर्ममङ्गलाः ८&lt;br&gt;&#xA;क्रियामयं हि&#xA;ब्राह्मण्यं नाक्रियं ब्रह्मोच्यते नाक्रियं ब्रह्मोच्यत&#xA;इति&lt;/p&gt;</description>
    </item>
    <item>
      <title>१४</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/3/14/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/mUlam/3/14/</guid>
      <description>&lt;p&gt;अथर्तुसंवेशनादि । अष्टकानुकृतिः । अथेमे&#xA;देवते । बलिहरणानुकृतिरेव सर्पबलिः । बलिहरणानुकृतिरुत्सर्गः ।&#xA;अथातोऽर्धमासेऽर्धमासे । आहुतानुकृतिरायुष्यचरुः । अथ यद्यगारे&#xA;विरोहेत् । प्रहुतानुकृतिर्वास्तुशमनम् ।&#xA;अथातोऽवान्तरदीक्षां व्याख्यास्यामः&#xA;। अष्टाचत्वारिंशत्सम्मितम् । आचार्यप्रसूतः कर्माणि करोति ।&#xA;हुतानुकृतिरुपाकर्म १३&lt;/p&gt;&#xA;&lt;p&gt;हुतानुकृतिरुपाकर्म ।&#xA;आचार्यप्रसूतः कर्माणि करोति । अष्टाचत्वारिंशत्सम्मितम् ।&#xA;अथातोऽवान्तरदीक्षां व्याख्यास्यामः ।&#xA;प्रहुतानुकृतिर्वास्तुशमनम् । अथ&#xA;यद्यगारे स्थूणा विरोहेत् । आहुतानुकृतिरायुष्यचरुः ।&#xA;अथातोऽर्धमासेऽर्धमासे ।&#xA;बलिहरणानुकृतिरुत्सर्गः ।&#xA;बलिहरणानुकृतिरेव सर्पबलिः । अथेमे देवते ।&#xA;अष्टकानुकृतिः । अथर्तुसंवेशनादि १३&lt;/p&gt;&#xA;&lt;p&gt;इति बोधायनगृह्यसूत्रे तृतीयप्रश्नः&lt;/p&gt;</description>
    </item>
  </channel>
</rss>
