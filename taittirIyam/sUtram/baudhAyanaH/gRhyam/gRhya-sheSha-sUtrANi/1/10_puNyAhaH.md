+++
title = "१० पुण्याहः"

+++
अथ प्रथमप्रश्ने दशमोऽध्यायः

<details open><summary>विश्वास-प्रस्तुतिः</summary>

अथातः पुण्याहं व्याख्यास्यामः ॥ १ । 
</details>
<details><summary>मूलम्</summary>

अथातः पुण्याहं व्याख्यास्यामः ॥ १ । 
</details>


## स्थितिः
<details open><summary>विश्वास-प्रस्तुतिः</summary>

शुचौ समे देशे दर्भन् दूर्वां धारयमाणाः  
चत्वारो **ब्राह्मणा**  
अरिक्तहस्ताः  
प्राङ्मुखा युग्मास् **तिष्ठन्ति** ॥ २  

</details>
<details><summary>मूलम्</summary>

शुचौ समे देशे दर्भान्दूर्वां धारयमाणाः चत्वारो ब्राह्मणा अरिक्तहस्ताः प्राङ्मुखा युग्मास्तिष्ठन्ति २   
</details>
<details open><summary>विश्वास-प्रस्तुतिः</summary>

तेषां दक्षिणत उदङ्-मुखो वा  
ऽपिहितम् उदकुम्भं धारयन्  
वाचयिता,  
तस्य दक्षिणं बाहुम् आश्रित्य पत्न्यस् तिष्ठन्ति ॥ ३   
</details>
<details><summary>मूलम्</summary>

तेषां दक्षिणत उदङ्मुखो वापिहितमुदकुम्भं धारयन्वाचयिता तस्य दक्षिणं बाहुमाश्रित्य पत्न्यस्तिष्ठन्ति ३
</details>


## कुम्भार्चनादि

<details open><summary>विश्वास-प्रस्तुतिः</summary>

पूर्ण-कुम्भम् **अभ्यर्च्य**  
दर्भेष्व् आसीनो दर्भान् धारयामाणोऽनुज्ञां कुर्यात्-  
**‘भवद्भिर् अनुज्ञातः पुण्याहं वाचयिष्ये'** इति ।  
ते प्रणवपूर्वं **'वाच्यताम्'** इति प्रतिब्रूयुः ॥ ४  
</details>
<details><summary>मूलम्</summary>

पूर्णकुम्भमभ्यर्च्य दर्भेष्वासीनो दर्भान्धारयमाणोऽनुज्ञां कुर्यात् भवद्भिरनुज्ञातः पुण्याहं वाचयिष्ये इति । ते प्रणवपूर्वं वाच्यताम् इति प्रतिब्रूयुः ४   
</details>

## विप्रार्चनम्


<details open><summary>विश्वास-प्रस्तुतिः</summary>

- **ओं** स्थित्वा तेषां सपावित्रेषु पाणिषु जलं ददाति **‘ओम् आपः'** इति ।  
  - **‘शिवा आपस्तन्तु'** इति प्रत्यूचुः ॥ ६  
</details>
<details><summary>मूलम्</summary>

ॐ स्थित्वा तेषां सपवित्रेषु पाणिषु जलं ददाति ओमापः इति । शिवा आपस्तन्तु इति प्रत्यूचुः ५   
</details>
<details open><summary>विश्वास-प्रस्तुतिः</summary>

- ततः **‘गन्धाः'** इति गन्धं ददाति ! 
  - **‘सुगन्धाः पान्तु'** इति प्रतिगृह्णन्ति ॥ 

</details>
<details><summary>मूलम्</summary>

ततः गन्धाः इति गन्धं ददाति । सुगन्धाः पान्तु इति प्रतिगृह्णन्ति ६
</details>
<details open><summary>विश्वास-प्रस्तुतिः</summary>

- तेभ्यः **‘सुमनसः'** इति पुष्पं ददाति ।  
  - ते **‘सौमनस्यम् अस्तु'** इति प्रतिगृह्णन्ति ॥  
</details>
<details><summary>मूलम्</summary>

तेभ्यः सुमनसः इति पुष्पं ददाति । ते सौमनस्यमस्तु इति प्रतिगृह्णन्ति ७   
</details>
<details open><summary>विश्वास-प्रस्तुतिः</summary>

- तेषां पाणिषु **‘अक्षतम्'** इति अक्षतान्ददाति । अक्षत-शब्देन व्रीहिमिश्रास् तण्डुला उच्यन्ते ।  
  - **‘अक्षतं चारिष्टं चास्तु'** इति प्रतिगृह्णन्ति ॥ 
</details>
<details><summary>मूलम्</summary>

तेषां पाणिषु अक्षतम् इति अक्षतान्ददाति । अक्षतशब्देन व्रीहिमिश्रास्तण्डुला उच्यन्ते । अक्षतं चारिष्टं चास्तु इति प्रतिगृह्णन्ति ८   
</details>
<details open><summary>विश्वास-प्रस्तुतिः</summary>

- ब्राह्मणा अभुक्ताश्चेत् **‘ओम् अन्वाहार्यः'** इत्य् ओदनं ददाति ।  
  - ते **‘स्व्-अन्वाहार्योऽस्तु'** इति प्रतिगृह्णन्ति ॥ ९ 
</details>
<details><summary>मूलम्</summary>

ब्राह्मणा अभुक्ताश्चेत् ओमन्वाहार्यः इत्योदनं ददाति । ते स्वन्वाहार्योऽस्तु इति प्रतिगृह्णन्ति ९   
</details>
<details open><summary>विश्वास-प्रस्तुतिः</summary>

- तेभ्यो **‘दक्षिणाः'** इति दक्षिणां ददाति ।  
  - **‘स्वस्ति, दक्षिणाः पान्तु, बहुदेयं चास्तु'** इति प्रत्यूचुः ॥ १० 
</details>
<details><summary>मूलम्</summary>

तेभ्यो दक्षिणाः इति दक्षिणां ददाति । स्वस्ति दक्षिणाः पान्तु बहुदेयं चास्तु इति प्रत्यूचुः १०   
</details>




## अभिमन्त्रणम्

<details open><summary>विश्वास-प्रस्तुतिः</summary>

ततो वाचयिता दक्षिणं जानुं भूमौ निधाय,  
सव्यम् उत्थाप्योदुङ्मुखः 'इडा देवहूः' इति जपात । 

<div class="js_include" includetitle="false" newlevelforh1="5" unfilled url="/vedAH_yajuH/taittirIyam/saMhitA/yajuH/sarva-prastutiH/3/3/02_stotropAkaraNam_pratigarAngamantrAshcha/iDA_devahUH.md">
<details open><summary><h5>इडा॑ देव॒हूः ...{Loading}...</h5></summary>
<details><summary>भास्करोक्त-विनियोगः</summary>

3आर्त्विज्यं वा करिष्यन् शस्त्रं वा प्रतिगरिष्यन् जपति - इडेति ॥ 
</details>
<details><summary>मूलम् (संयुक्तम्)</summary>

इडा॑ देव॒हूर्मनु॑र्यज्ञ॒नीर्बृह॒स्पति॑रुक्थाम॒दानि॑ शꣳसिष॒द्विश्वे॑ दे॒वाः [3]  सू॒क्त॒वाच॒ᳶ पृथि॑वि मात॒र्मा मा॑ हिꣳसी॒र्मधु॑ मनिष्ये॒ मधु॑ जनिष्ये॒ मधु॑ वख्ष्यामि॒ मधु॑ वदिष्यामि॒ मधु॑मतीन्दे॒वेभ्यो॒ वाच॑मुद्यासꣳ शुश्रू॒षेण्या᳚म्मनु॒ष्ये᳚भ्य॒स्तम्मा॑ दे॒वा अ॑वन्तु शो॒भायै॑ पि॒तरोऽनु॑ मदन्तु ॥ [4]  
</details>
<details open><summary>विश्वास-प्रस्तुतिः</summary>

इडा॑ देव॒हूर्,  
मनु॑र् यज्ञ॒-नीर्,  
बृह॒स्-पति॑र् उक्था-म॒दानि॑+++(=प्रतिगरान्)+++ **शꣳसिष॒द्** ,  
विश्वे॑ दे॒वास् सू᳚क्त॒-वाचः॑  ।  
</details>
<details><summary>Keith</summary>

May Ida who summoneth the gods, Manu who leadeth the sacrifice,  
May Brhaspati recite the hymns and acclamations.  
The All-gods [1] are reciters of the hymns.
</details>
<details><summary>मूलम्</summary>

इडा॑ देव॒हूर्, मनु॑र्यज्ञ॒नीर्, बृह॒स्पति॑रुक्थाम॒दानि॑ शꣳसिष॒द् , विश्वे॑ दे॒वास्सू᳚क्त॒वाचः॑  ।  
</details>
<details><summary>भट्टभास्कर-टीका</summary>

इडा देवी गौर् वा प्रष्टिर्वा,  
यामुपह्वयते सा देवहूः  
देवानामाह्वाता होता ।  
यद्वा - सा देवानां  
मनुर् यज्ञनीः यज्ञस्य नेता मनुः प्रजापतिः वा  
बृहस्पतिरुक्थामदानि शस्त्र-प्रतिगरादीनि  
**शंसिषत्** शंसति शस्त्राणि शंसति  
मदान् प्रतिगरान् शंसति । शंसेर्लेटि 'सिब्बहुलं लेटि' इति सिप् । उक्थशब्दस्य संहितायां छान्दसं दीर्घत्वम् । विश्वेदेवाः सूक्तवाचः सूक्तवाकस्य वक्तारः सूक्तं सूक्तवाकः, तद्ब्रुवन्तीति सूक्तवाचः । 'क्विब्वचि' इत्यादिना क्विप्दीर्घत्वे । यस्मादेवं सर्वमेतदिडादयः कुर्वन्ति तस्मात्सत्यपि प्रमादे न मे कश्चिदपराधः ।
</details>
<details open><summary>विश्वास-प्रस्तुतिः</summary>

पृथि॑वि मात॒र् मा मा॑ हिꣳसीः ।   
</details>
<details><summary>Keith</summary>

O earth mother, do not harm me.
</details>
<details><summary>मूलम्</summary>

पृथि॑वि मात॒र्मा मा॑ हिꣳसीः ।   
</details>
<details><summary>भट्टभास्कर-टीका</summary>

तस्मात् हे पृथिवि मातः सर्वस्य रक्षिके मा मा हिंसीः ।
</details>
<details open><summary>विश्वास-प्रस्तुतिः</summary>

मधु॑ **मनिष्ये** ।  
मधु॑ **जनिष्ये** ।  
मधु॑ **वख्ष्यामि** ।  
मधु॑ **वदिष्यामि** ।  
</details>
<details><summary>Keith</summary>

Of honey shall I think, honey shall I produce, honey shall I proclaim, honey shall I speak, 
</details>
<details><summary>मूलम्</summary>

मधु॑ मनिष्ये ।  
मधु॑ जनिष्ये ।  
मधु॑ वख्ष्यामि ।  
मधु॑ वदिष्यामि ।  
</details>
<details><summary>भट्टभास्कर-टीका</summary>

अहं तु मधु मनिष्ये मधुवदेव मनसा चिन्तयिष्यामि ।
</details>
<details open><summary>विश्वास-प्रस्तुतिः</summary>

मधु॑मतीन् दे॒वेभ्यो॒ वाच॑म् **उद्यासꣳ**
शुश्रू॒षेण्या᳚म् मनु॒ष्ये᳚भ्यः
</details>
<details><summary>Keith</summary>

may I utter speech full of honey for the gods, and acceptable to men.
</details>
<details><summary>मूलम्</summary>

मधु॑मतीन्दे॒वेभ्यो॒ वाच॑मुद्यासꣳ
शुश्रू॒षेण्या᳚म्मनु॒ष्ये᳚भ्यः
</details>
<details><summary>भट्टभास्कर-टीका</summary>

देवेभ्यो मधुमतीं मधुवदनहेतुं न केवलप्रमादां वाचं उद्यासं वदितुं समर्थो भूयासम् । 'किदाशिषि' इति कित्त्वात् 'वचिस्वपि' इति संप्रसारणम् ।

मनुष्येभ्यः शुश्रूषेण्यां श्रवणीयां श्रुतिसुखहेतुं वाचं उद्यासमित्येव । उभयत्रापि षष्ठ्यर्थे चतुर्थी । सनन्तादौणादिक एण्यप्रत्ययः ।
</details>
<details open><summary>विश्वास-प्रस्तुतिः</summary>

तम् मा॑ दे॒वा **अ॑वन्तु** शो॒भायै॑ ।
पि॒तरो **ऽनु॑ मदन्तु** ॥
</details>
<details><summary>Keith</summary>

May the gods aid me to radiance, may the Pitrs rejoice in me.
</details>
<details><summary>मूलम्</summary>

तम्मा॑ दे॒वा अ॑वन्तु शो॒भायै॑ ।
पि॒तरोऽनु॑ मदन्तु ॥
</details>
<details><summary>भट्टभास्कर-टीका</summary>

तं मामेवंगुणं देवा अवन्तु रक्षन्तु शोभायै यथा मया कृतं शोभते तथा अनुमदन्तु अनुमोदन्तां, उत्कृष्टत्वेन समीचीनं करोतीति शोभार्थं पितरश्च अनुमोदन्तु । माद्यतेर्व्यत्ययेन शप् ॥


इति तृतीये तृतीये द्वितीयोनुवाकः ॥  
</details>
</details>
</div>
<div class="js_include" includetitle="false" newlevelforh1="5" unfilled url="/vedAH_yajuH/taittirIyam/saMhitA/yajuH/sarva-prastutiH/1/6_aiShTika-yAjamAnAdi/03_bhaxyAnumantraNAdi/iDa_ehi.md">
<details open><summary><h5>इड॒ एहि॑ ...{Loading}...</h5></summary>
<details open><summary>विश्वास-प्रस्तुतिः</summary>

इड॒ एहि॑+++(=आ+इ॑हि)+++ ।  
अदि॑त॒ एहि॑ ।  
सर॑स्व॒त्य् एहि॑+++(=आ+इ॑हि)+++ ।
</details>
<details><summary>Keith</summary>

O Ida, come hither; O Aditi, come hither; 
O Sarasvati, come hither.
</details>
<details><summary>मूलम्</summary>

इड॒ एहि॑ ।  
अदि॑त॒  एहि॑ ।  
सर॑स्व॒त्येहि॑ ।
</details>
<details><summary>भट्टभास्कर-टीका</summary>

**इडादयश्** शब्दा गवां नामानि, यथा - 'इडे रन्तेदिते सरस्वति प्रिये प्रेयसि महि विश्रुत्येतनि ते अघ्निये नामानि' इति । ताच्-छब्द्येनेडा स्तूयते । 

तत्र गवां भेदान् **निमृढ्वम्** इति बहुवचनम् उपपद्यते, हे इडादयो यूयमागत्य मां निमृढ्वमिति ।  यदा तु गोभिर् अभेदेनेडोच्यते हे इडादिरूपे इड इति तदा त्वेकवचनम् एव न्याय्यम् । **इडा** पशुसाधनीड्या वा । **अदितिर्** अदीना अखण्डनीया ।  
सरस्वती सरणवती सरस्वतीसदृशा वा ।
</details>
</details>
</div>

**‘उदकुम्भम् आदायोपतिष्ठ'** इति प्रत्यूचुः ॥ 
</details>
<details><summary>मूलम्</summary>

ततो वाचयिता दक्षिणं जानुं भूमौ निधाय सव्यमुत्थाप्योदुङ्मुखः इडा देवहूः इति जपति । उदकुम्भमादायोपतिष्ठ इति प्रत्यूचुः ११   
</details>


## वाचनम्

<details open><summary>विश्वास-प्रस्तुतिः</summary>

- ततो वाचायिता **‘मनस्समाधयताम्'** इति । **‘समाहित मनसस्स्मः'** इतीतरे प्रत्याहुः ॥ 
</details>
<details><summary>मूलम्</summary>

ततो वाचयिता मनस्समाधीयताम् इति समाहितमनसस्स्मः इतीतरे प्रत्याहुः १२
</details>
<details open><summary>विश्वास-प्रस्तुतिः</summary>

- कर्ता **'प्रसीदन्तु भवन्तः'** इति । **‘प्रसन्नास्स्मः।'** इति वाचयित्वा । यद्वा-सर्वमन्त्रैर् अनवानं वदेत् ॥ १३ 
</details>
<details><summary>मूलम्</summary>

कर्ता प्रसीदन्तु भवन्तः इति प्रसन्नास्स्मः इति वाचयित्वा यद्वा सर्वैर्मन्त्रैरनवानं वदेत् १३   
</details>
<details open><summary>विश्वास-प्रस्तुतिः</summary>

- **'शान्तिरस्तु, पुष्टिरस्तु, तुष्टिरस्त, वृद्धिरस्तु, अविघ्नमस्तु, आरोग्यमस्तु, शिवं कर्मास्तु'** इति । एवमेवेतरे प्रत्याहुः ॥ 
</details>
<details><summary>मूलम्</summary>

शान्तिरस्तु पुष्टिरस्तु तुष्टिरस्तु वृद्धिरस्तु अविघ्नमस्तु आरोग्यमस्तु शिवं कर्मास्तु इति । एवमेवेतरे प्रत्याहुः १४   
</details>
<details open><summary>विश्वास-प्रस्तुतिः</summary>

- यद्देवत्यं भवति, तस्य नाम गृह्णाति **‘असौ प्रीयताम्'** इति । एवम् एवेतरे ॥ 
</details>
<details><summary>मूलम्</summary>

यद्देवत्यं भवति तस्य नाम गृह्णाति असौ प्रीयताम् इति । एवमेवेतरे १५   
</details>
<details open><summary>विश्वास-प्रस्तुतिः</summary>

- वाचायिता **'पुण्याहं भवन्तो ब्रुवन्तु'**। **'पुण्याहम्'** इतीतरे प्रयाहुः । एवमेव त्रिः ॥ 
</details>
<details><summary>मूलम्</summary>

वाचयिता पुण्याहं भवन्तो ब्रवन्तु ॐ पुण्याहम् इतीतरे प्रत्याहुः । एवमेव त्रिः १६   
</details>
<details open><summary>विश्वास-प्रस्तुतिः</summary>

- ततः **‘स्वस्ति भवन्तो ब्रुवन्तु'** इति । **'ओं स्वस्ति'** इततिरे प्रत्यूचुः ॥ 
</details>
<details><summary>मूलम्</summary>

ततः स्वस्ति भवन्तो ब्रुवन्तु इति । ॐ स्वस्ति इतीतरे प्रत्यूचुः १८   
</details>
<details open><summary>विश्वास-प्रस्तुतिः</summary>

- ततो वाचयिता **‘ओं ऋद्धिं भवन्तो त्रुवन्तु '** इति । **‘ओं ऋध्यताम्'** इतीतरे प्रत्याहुः ॥ 
</details>
<details><summary>मूलम्</summary>

ततो वाचयिता ॐ ऋद्धिं भवन्तो ब्रवन्तु इति । ॐ ऋध्यताम् इतीतरे प्रत्याहुः १८   
</details>
<details open><summary>विश्वास-प्रस्तुतिः</summary>

- एवमेव त्रिर् वचयित्वा **‘ओं पुण्याहसमृद्धिरस्तु, अस्तु'** इति, 
  - **‘ओं शिवं कर्मास्तु, अस्तु'** इतीतरे प्रत्याहुः ॥ १९ 
</details>
<details><summary>मूलम्</summary>

एवमेव त्रिर्वाचयित्वा ॐ पुण्याहसमृद्धिरस्तु अस्तु इति ॐ शिवं कर्मास्तु अस्तु इतीतरे प्रत्याहुः १९   
</details>
<details open><summary>विश्वास-प्रस्तुतिः</summary>

- यद्देवत्यं भवति तस्य नाम गृहाति **‘असौ प्रीयताम्'** इति ॥  
  - **'प्रीयतामसौ'** इति प्रतिबूयुः ॥ 
</details>
<details><summary>मूलम्</summary>

यद्देवत्यं भवति तस्य नाम गृह्णाति असौ प्रीयताम् इति २०   
प्रीयतामसौ इति प्रतिब्रूयुः २१   

</details>


## प्रोक्षणान्तम्
<details open><summary>विश्वास-प्रस्तुतिः</summary>

अथ व्याहृतिभिर् भूमौ जलं विसृज्योपविश्य  
सुरभिमत्याऽब्लिङ्गाभिर् वारुणीभिर् हिरण्यवर्णाभिः पावमानीभिर् व्यहृतीभिर् इति मार्जयित्वा  
पत्नीं च प्रोक्षतीत्य् आह भगवान् बोधायनः। 
</details>
<details><summary>मूलम्</summary>

अथ व्याहृतिभिर्भूमौ जलं विसृज्योपविश्य सुरभिमत्याऽब्लिङ्गाभिर्वारुणीभिर्हिरण्यवर्णाभिः पावमानीभिर्व्याहृतीभिरिति मार्जयित्वा पत्नीं च प्रोक्षतीत्याह भगवान्बोधायनः २२   
</details>



इति बोधायनीये गृह्यशेषे प्रथमप्रश्ने दशमोऽध्यायः
