<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२ on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/gRhya-paribhAShA/2/</link>
    <description>Recent content in &#43;०२ on यजुर्वेदे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/gRhya-paribhAShA/2/index.xml" rel="self" type="application/rss+xml" />
    <item>
      <title>१</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/gRhya-paribhAShA/2/1/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/gRhya-paribhAShA/2/1/</guid>
      <description>&lt;p&gt;अथ द्वितीयप्रश्ने प्रथमोऽध्यायः&lt;/p&gt;&#xA;&lt;p&gt;अथ व्रीहिभ्यो यवेभ्यश्च नवानामनिरुप्तं स्थालीपाकं श्रपयित्वाऽग्निमुपस-माधाय सम्परिस्तीर्याघारावाघार्याज्यभागाविष्ट्वाग्रयणदेवताभ्य इन्द्राग्निभ्यां विश्वेभ्यो देवेभ्यो द्यावापृथिवीभ्यां सोमाय स्विष्टकृच्चतुर्थीभ्यो जुहुयात् १&lt;br&gt;&#xA;कामं पुरस्तात्स्विष्टकृतोऽज्यानीरुपजुहोति २&lt;br&gt;&#xA;प्रसिद्धौ प्राशनमन्त्रौ ३&lt;br&gt;&#xA;वैश्वदेवं कृत्वा ब्राह्मणेभ्यो दत्वा प्राशनम् ४&lt;br&gt;&#xA;एतेन सर्वासामोषधीनामाग्रयणं व्याख्यातमन्यत्र श्यामाकवेणुयवेभ्यश्च ५&lt;br&gt;&#xA;सौम्यश्श्यामाकश्चरुरग्नीन्द्रो वेणुयवानां वैश्वदेवो वा ६&lt;br&gt;&#xA;समानौ प्राशनमन्त्रौ ७&lt;br&gt;&#xA;अथ फलानां मूलानां भक्षणानां ब्राह्मणेभ्यो दत्वा प्राशनमेव ८&lt;br&gt;&#xA;पुष्पाणामन्येषां च नवानां ब्राह्मणेभ्यो दत्वोपयोगः ९&lt;br&gt;&#xA;अथ षट्सु षट्सु मासेष्वयनप्रतिपत्तौ वाऽथ देवयजनो-ल्लेखनप्रभृत्याप्रणीताभ्यः कृत्वा स्रुक्स्रवं निष्टप्य सम्मृज्य स्रुचि चतुर्गृहीतं गृहीत्वा सग्राहं षड्ढोतारं हुत्वामिक्षां श्रपयित्वा पक्वमोदनं पायसं वा याचति १०&lt;br&gt;&#xA;तमभ्युक्ष्याग्नावधिश्रयति ११&lt;br&gt;&#xA;आज्यं निर्वपति १२&#xA;अथाज्यमधिश्रयति १३&lt;br&gt;&#xA;उभयं पर्यग्नि कृत्वा मेक्षणं स्रुवं च सम्मार्ष्टि १४&lt;br&gt;&#xA;अथैतं चरुं श्रपयित्वाभिघार्योदञ्चमुद्वास्य प्रतिष्ठितमभिघारयति १५&lt;br&gt;&#xA;परिधानप्रभृत्याग्नि-मुखात् कृत्वा पुरस्तात्स्वाहाकृतिं स्रुवाहुतिं जुहोति स्वाहा देवेभ्यः इति १६&lt;br&gt;&#xA;अथ स्रुचि चतुर्गृहीतं गृहीत्वा वपां जुहोति जातवेदो वपया गच्छ देवान् त्वं हि होता प्रथमो बभूथ । घृतेन त्वं तनुवो वर्धयस्व स्वाहाकृतं हविरदन्तु देवाः स्वाहा इति १७&#xA;अथोपरिष्टात्स्वाहाकृतिं स्रुवाहुतिं जुहोति देवेभ्य-स्स्वाहा इति १८&lt;br&gt;&#xA;अथ पक्वाज्जुहोति इन्द्राग्निभ्यां स्वाहा अग्नये स्वाहा इति १९&lt;br&gt;&#xA;अथ वाजिनस्य जुहोति घृतं घृतपावानः पिबत वसां वसापावानः पिब-तान्तरिक्षस्य हविरसि स्वाहा त्वान्तरिक्षाय स्वाहा इति २०&lt;br&gt;&#xA;अथामिक्षायै जुहोति इन्द्राग्नी रोचना दिवः श्नथद्वृत्रम् इति २१&lt;br&gt;&#xA;अथ वाजिनस्यैव दिशो जुहोति दिशः प्रदिश आदिशो विदिश उद्विशस्स्वाहा दिग्भ्यो नमो दिग्भ्य-स्स्वाहा इति २२&lt;br&gt;&#xA;अथ पृषदाज्यात् स्रुवाहुतिं जुहोति वनस्पतये स्वाहा इति २३&lt;br&gt;&#xA;अथामिक्षाया एव स्विष्टवतीभ्यां सौविष्टकृतं जुहोति २४&lt;br&gt;&#xA;अथ स्रुचि चतुर्गृहीतं गृहीत्वा समुद्रं गच्छ स्वाहा इत्येकादश विग्राहं जुहोति २५&lt;br&gt;&#xA;जयप्रभृति सिद्धमाधेनुवरप्रदानात् २६&#xA;एतेनास्य पशुबन्धयाजित्वं भवति २७&lt;br&gt;&#xA;पार्वणेनतोऽन्यानि कर्माणि व्याख्यातान्येकदेवत्यान्याग्रयणेन बहुदेवत्यान्या-मिक्षया पशुबन्ध आचाराद्यानि गृह्यन्ते २८&lt;br&gt;&#xA;यथोपदेशं देवताः २९&lt;br&gt;&#xA;अग्निं स्विष्टकृतं चान्तरेणोपहोमाः ३०&lt;br&gt;&#xA;वैश्वदेवे विश्वेदेवाः पौर्णमास्यां पौर्णमासी यस्यां क्रियेत ३१&lt;br&gt;&#xA;उपाकरणे समापने च ऋषिर्यः प्रज्ञायते ३२&#xA;सदसस्प-तिर्द्वितीयः ३३&lt;br&gt;&#xA;स्त्रियानुपतेन क्षारलवणावरान्नससृष्टस्य तु होमं परिचक्षते ३४&lt;br&gt;&#xA;यथोपदेशं काम्यानि बलयश्च ३५&lt;br&gt;&#xA;अथापि काम्यानि भवन्ति अथ वै भवति प्रजापतीः प्रजा असृजत तास्सृष्टा इन्द्राग्नी अपागूहताम् इत्येतस्माद्ब्रा-ह्मणात् ३६&lt;br&gt;&#xA;येऽमुत्र पुरोडाशास्त इह चरवो यथादेवतं याज्यापुरोनुवाक्याः योऽमुत्र वषट्कारस्स इह स्वाहाकार इति ३७&lt;br&gt;&#xA;अग्न्याधेयमग्निहोत्रं दर्शपूर्ण-मासावाग्रयणं चातुर्मास्यानि पशुबन्धस्सोम इत्येष आघारवान् दर्वीहोमः ३८&lt;br&gt;&#xA;अथात आग्निहोत्रिकं व्याख्यास्यामः ३९&lt;br&gt;&#xA;सर्वमेवैतत् स्वाहाकारप्रदानं कुर्या-दिति सिद्धम् ४०&lt;br&gt;&#xA;आ परिधानात्कृत्वा अमुष्मै स्वाहा इति दैवतं जुहोति ४१&lt;br&gt;&#xA;अग्निस्स्विष्टकृद्द्वितीयः ४२&lt;br&gt;&#xA;द्विर्जुहोति द्विर्निमार्ष्टि द्विः प्राश्नात्युत्सृप्याचा-मति निर्लेढि इति ४३&lt;br&gt;&#xA;एष आग्निहोत्रिकः ४४&#xA;अथातोऽपूर्वं व्याख्यास्यामः ४५&lt;br&gt;&#xA;सायम्प्रातर्दशहोतारं जुहुयात्पर्वसु चतुर्होतारमाग्रयणेष्वज्यानीः चातुर्मा-स्येषु पञ्चहोतारं पशुबन्धं षड्ढोतारमृतुमुख ऋतुमुखीय सोमे सप्तहोतारम् इति पयसा दशहोतारं जुहुयादन्नेन चतुर्होतारं पायसेनाज्यानीः पृषदाज्येन पञ्चहो-तारमामिक्षया षड्ढोतारमाज्येन ऋतुमुखीयं सोमेन सप्तहोतारम् इति ४६&lt;br&gt;&#xA;स एष औपासननिष्ठानां याथातथ्यदर्शितां निरीप्सितानां श्रद्दधानानामपूर्वो होमः प्रजासंस्कारार्थो वा किञ्चिज्ज्ञानानां प्राकृतेन हविषां यत्कामयते तज्जुहोति हुतमेवास्य तद्भवति ४७&lt;br&gt;&#xA;इत्यपूर्वो व्याख्यातः ४८&lt;br&gt;&#xA;इति बोधायनीये गृह्यपरिभाषासूत्रे द्वितीयप्रश्ने प्रथमोऽध्यायः&lt;/p&gt;</description>
    </item>
    <item>
      <title>२</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/gRhya-paribhAShA/2/2/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/gRhya-paribhAShA/2/2/</guid>
      <description>&lt;p&gt;अथ द्वितीयप्रश्ने द्वितीयोऽध्यायः&lt;/p&gt;&#xA;&lt;p&gt;अथ वै भवति निवीतं मनुष्याणां प्राचीनावीतं पितृणामुपवीतं देवानाम् इति १&#xA;कथमु खल्वेतानि विजानीयादिति २&lt;br&gt;&#xA;उपरिष्टादंसाभ्यां ग्रीवां हृदयं च सपरिगृह्य हृदयस्याधस्तादूर्ध्वं नाभेरङ्गुष्ठाभ्यां परिगृह्णाति तन्निवीतं मनुष्या-णामिति ऋषीणामित्येवेदमुक्तं भवति ३&lt;br&gt;&#xA;एतेन कृष्णद्वैपायनादयो व्याख्याताः ४&lt;br&gt;&#xA;तेषां सप्त ऋषयो राजानो भवन्ति येह सन्ततिस्ते मनुष्या इति ५&lt;br&gt;&#xA;अथ निवीतकार्याणि ऋषीणां तर्पणं व्यवायः प्रजासंस्कारोऽन्यत्रहोमान्मूत्रपुरी-षोत्सर्गः प्रेतोद्वहनं यानि चान्यानि मनुष्यकार्याणि कण्ठेऽवसक्तं निवीतमिति ६&lt;br&gt;&#xA;दक्षिणस्यां सस्योपरिष्टाद्ग्रीवां हृदयं पृष्ठं च परिगृह्य सव्यस्य हस्त-स्याधस्तात् प्राचीनावीतं पितृणामिति मृतानामित्येवेदमुक्तं भवति ७&lt;br&gt;&#xA;एतेन वैशम्पायनादयो व्याख्याताः ८&lt;br&gt;&#xA;तेषां सोमः पितृमान् यमोऽङ्गिरस्वान् अग्नि-कव्यवाहन इति राजानो भवन्ति या प्रेत्य सन्ततिस्ते पितर इति ९&lt;br&gt;&#xA;सव्यस्यांसस्योपरिष्टाद्ग्रीवां हृदयं पृष्ठं च सम्परिगृह्य दक्षिणस्य हस्तस्या-धस्तादुपवीतं देवानामित्यमृतानामेवेदमुक्तं भवति १०&lt;br&gt;&#xA;एतेन ब्रह्म दयो व्याख्याताः ११&lt;br&gt;&#xA;तेषामिन्द्रस्सोमो यमो वरुणः कुबेर इति राजानो भवन्ति याऽमुत्र सन्ततिस्ते देवा इति १२&lt;br&gt;&#xA;कथमु खलु यज्ञोपवीतमिति विजानीयात् १३&lt;br&gt;&#xA;तदेतद्दक्षिणस्य हस्तस्याधस्ताद्भवति योऽयं दक्षिणो हस्तस्य यज्ञ इति यज इत्ययं शब्दो देवपूजासङ्गतिकरणदानेषु यस्मादेतानि कुर्वते तस्माद्यज्ञः १४&lt;br&gt;&#xA;वाग्यज्ञस्तस्याग्निरधिदैवतं स चात्र यतस्तस्माद्यज्ञोपवीतम् १५&lt;br&gt;&#xA;यश्चाय-मङ्गुष्ठस्स विस्णुस्स यज्ञस्याधिदैवतं तस्माच्च भवतीति तीर्थत्वाच्च १६&lt;br&gt;&#xA;वागेव यज्ञो यद्वाचा वदति तदनेन निर्वर्तयतीति १७&lt;br&gt;&#xA;यज्ञोपवीतं व्याख्यातम् १८&lt;br&gt;&#xA;इति बोधायनीये गृह्यपरिभाषासूत्रे द्वितीयप्रश्ने द्वितीयोऽध्यायः&lt;/p&gt;</description>
    </item>
    <item>
      <title>३</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/gRhya-paribhAShA/2/3/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/gRhya-paribhAShA/2/3/</guid>
      <description>&lt;p&gt;अथ द्वितीयप्रश्ने तृतीयोऽध्यायः&lt;/p&gt;&#xA;&lt;p&gt;अथ वै भवति ब्राह्मण एकहोता । स यज्ञः इति स एष कुसिन्धोऽधिकृतस्तस्य दशहोता निदानं तस्य यश्च कश्चन भवति सोऽन्तरात्मा कुसिन्ध आत्मा यज्ञः परमात्मा स पुरुषः पुरुष एवेदं सर्वं यद्भूतं यच्च भव्यं यद्भविष्यदिति तदग्निहोत्रं तदेव तत् कुसिन्धोऽधिकृतस्तदस्य दशहोता निदानं स यज्ञस्स आत्मनि वर्तते तस्योपवीतं यज्ञोपवीतमिति १&lt;br&gt;&#xA;अथ वै भवति यज्ञवित्सर्वविद्भवति यज्ञस्सर्वम् इति श्रुतिः तस्माद्याज्ञीषु चिन्तासु रमन्ते तत्त्वदर्शिनः इत्यग्निहोत्रं कुसिन्धमेकहोतृत्वं स्थूरिः केवलमित्येकार्थवाचकाश्शब्दाः श्रद्धालक्षाणा भवन्ति अप्सु प्रतिष्ठिताः श्रद्धा वा आपः इति विज्ञायते । ताश्च यज्ञ आप्यमग्निहोत्रमाप्यं कुसिन्धमेवहोतृत्वं स्थौर्यं कैवल्यं तद्ब्रह्मैकाक्षरं परं ब्रह्मेत्योमिति ब्रह्मेति २&lt;br&gt;&#xA;अथ वै भवति अक्ति ब्रह्म प्रणक्त्यापः पापं नुदति कर्मणा । नोदनाच्चैव सङ्गानां ब्राह्मणस्तुतिरुच्यते । इति ब्राह्मणत्वमेकहोतृत्वं च । जिह्वाया आप्यत्वादध्यात्मभावेन रसवाचकस्थानत्वादधिभूतभावेन बुद्धिकर्मणोरेकत्वादधिदैवतभावेनाग्नीषोमयोरेकत्वादधिदैवतभावेन एष सो-मो वै चन्द्रमाः इति मानसत्वाद्यज्ञत्वात् प्राजापत्यो यज्ञो यज्ञो मनः इति यज्ञोपवीत्यप आचामेदिति नित्यमित्याचार्यास्सम्प्रतिपन्नाः कथमेतदुच्यत इति ४&lt;br&gt;&#xA;इति बोधायनीये गृह्यपरिभाषासूत्रे द्वितीयप्रश्ने तृतीयोऽध्यायः&lt;/p&gt;</description>
    </item>
    <item>
      <title>४</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/gRhya-paribhAShA/2/4/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/gRhya-paribhAShA/2/4/</guid>
      <description>&lt;p&gt;अथ द्वितीयप्रश्ने चतुर्थोऽध्यायः&lt;/p&gt;&#xA;&lt;p&gt;अजिनं वासस्सूत्रं वा द्वितीयम् यस्य यद्भवति तेन स उपव्ययते देवलक्ष्ममेव तत्कुरुते इति ब्राह्मणम् १&lt;br&gt;&#xA;अथाप आचम्येति तदपि द्वितीयमब्लिङ्गाभिस्त्रिः पिबेद्व्याहृतिभिस्त्रिः परिमृजेदपि वा व्याहृतिभिस्त्रिः पिबेदब्लिङ्गाभिः त्रिः परिमृजेद्यज्ञस्य देवा देवानां यज्ञ इति यज्ञस्य देवानां च संयोगं करोति २&lt;br&gt;&#xA;अथ दर्शपूर्णमासयोश्चत्वार ऋत्विज आदित्योऽध्वर्युश्चन्द्रमा ब्रह्माग्निर्होता वायुराग्नीध्रश्चातुर्मास्यप्रभृत्यश्विनावध्वर्यू पर्जन्य उद्गातापो होत्रका रश्मयश्च-मसाध्वर्यव इति यज्ञस्य देवानां च संयोगं करोति ३&lt;br&gt;&#xA;अथ गृहस्थस्य वैश्वदेवं कृत्वाग्रं दत्वा कालयोर्भोजन मानुषम् ४&lt;br&gt;&#xA;मासिमास्यपरपक्षे मासिकं पितृ-णामिति ५&lt;br&gt;&#xA;उभौ कालावग्निपरिचर्या च होमाश्चार्धमासेऽर्धमासे पार्वणो वि-धिर्देवानामिति ६&#xA;त्रयाणां त्रयो नियमाष्षट् सम्पद्यन्ते षोढाविहितो वै पुरुषः इति तस्मादात्मनिष्क्रयणम् ७&lt;br&gt;&#xA;पञ्च महायज्ञाः देवयज्ञः पितृयज्ञो भूतयज्ञो मनुष्ययज्ञो ब्रह्मयज्ञ इति ८&lt;br&gt;&#xA;देवयज्ञस्स्वाहाकारः आ काष्ठात् ९&#xA;पितृयज्ञ-स्स्वधाकार औदनपात्रात् १०&lt;br&gt;&#xA;भूतयज्ञो नमस्कार आपुष्पेभ्यः ११&lt;br&gt;&#xA;मनुष्ययज्ञो दानमामूलफलशाकेभ्यः १२&#xA;ब्रह्मयज्ञ ॐकार आव्याहृतिभ्यः १३&#xA;अथा-स्यातिथयोऽभ्यागता वर्णाश्रमा आनुशंसा अभ्युत्थेया अर्घ्या अर्चनीया आभ्यन्तरा रहस्या विश्वास्याश्च भवन्ति १४&lt;br&gt;&#xA;श्रान्तोऽदृष्टपूर्वोऽश्रुतः केवल-मन्नार्थी नान्यत्प्रयोजनो य एति सोऽतिथिर्भवति १५&lt;br&gt;&#xA;अपि वा सर्ववर्णाना-मन्यतमः काले यथोपपन्नस्सर्वेषामतिथीनां श्रेष्ठतमोऽतिथिर्भवति १६&lt;br&gt;&#xA;श्वश्रूश्व-शुरयोनिसम्बन्धाः स्नेहवन्धमाभिभाषमाणा भूयोभूयोऽभ्यागच्छेरन् तथा प्रेषणिकाश्चाभ्यागता भवन्ति १७&lt;br&gt;&#xA;सखा सहाधीतिस्सहाध्वनीनः ब्राह्मणक्षत्रि-यवैश्यरथकाराः सगृहास्साग्निहोत्रिका अनस्विनो रथिनश्चातिथयो भवन्ति १८&#xA;तेषामन्तराले विपङ्क्तीः कृत्वा सर्वान् कामानुपहरेत् सानड्वाहपशूनाम् १९&lt;br&gt;&#xA;विज्ञायते च तस्मादनस्वी च रथी चातिथीनामपचिततमावपचिततमो भवति य एवं वेद इति ब्राह्मणम् २०&lt;br&gt;&#xA;इति बोधायनीये गृह्यपरिभाषासूत्रे द्वितीयप्रश्ने चतुर्थोऽध्यायः&lt;/p&gt;</description>
    </item>
    <item>
      <title>५</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/gRhya-paribhAShA/2/5/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/gRhya-paribhAShA/2/5/</guid>
      <description>&lt;p&gt;अथ द्वितीयप्रश्ने पञ्चमोऽध्यायः&lt;/p&gt;&#xA;&lt;p&gt;अथ यदि ब्राह्मणः क्षत्रियश्च समेत्यायातां ब्राह्मणोऽतिथिः क्षत्रिये सान्त्वम् १&lt;br&gt;&#xA;अथ यदि क्षत्रियो वैश्यश्च समेत्यायातां क्षत्रियोऽतिथिर्वैश्ये सान्त्वम् २&lt;br&gt;&#xA;अथ यदि वैश्यश्शूद्रश्च समेत्यायातां वैश्योऽतिथिश्शूद्रे सान्त्वम् ३&lt;br&gt;&#xA;अथ यदि शूद्रमभ्यागतं कर्मणि नियुञ्ज्यात् ४&lt;br&gt;&#xA;अथ यदि ब्रह्मचारी मातापित्रोराचार्यार्थं वाऽध्वनि वर्तमानो गृहमागच्छेन्नैनं प्रत्युत्तिष्ठेत् स्वागतमित्युक्त्वासनं पाद-शौचं च दत्वा कुशलमभिभाष्योपासीत ५&#xA;कापालमस्मै दद्यात् नियम-मेवोपतिष्ठस्व इति ६&lt;br&gt;&#xA;उपावृत्ताय भैक्षमिति ब्रुवते गृहादेवान्नं भैक्षमित्युपहरेत्स तस्योपचारः ७&lt;br&gt;&#xA;अथ यदि वानप्रस्थमभ्यागतं स्वागतमित्युक्त्वाभ्युत्थायासनं पादशौचं च दत्वा कुशलमभिभाष्योपासीत ८&lt;br&gt;&#xA;विदित्वा चरणं कन्दमूल-फलशाकान्यारण्याश्चौषधय इत्युपहरेत्स तस्योपचारः ९&lt;br&gt;&#xA;अथ यदि यतिमागतं स्वागतमित्युक्त्वाभ्युत्थायासनं पादशौचं च दत्वा कुशलमभिभाष्योपासीत १०&lt;br&gt;&#xA;नैनं पूर्वमुपामन्त्रयेन्न चास्मै प्रक्रियां प्रकुर्वीत ११&lt;br&gt;&#xA;काले त्वन्नं भैक्षमि-त्युपहरेत्स तस्योपचारः १२&lt;br&gt;&#xA;अथ यद्यर्थी वसत्या शय्यादेशमुपकल्प्य काले ज्योतिष्करणं नोपस्तरणमेके ब्रुवते दद्याद्वा १३&lt;br&gt;&#xA;बालानां वृद्धानां स्त्रीणां तु विभ्रष्टानां गूढचरितविकृतवेषाणामपि वा श्वचण्डालादीनामानृशंस्यवत् संविभागो विहितः १४&lt;br&gt;&#xA;मूढो मत्त उन्मत्त आर्तो भीतो राजा चोरश्चेति स-म्भ्रमेणाभ्युस्थेयाः १५&lt;br&gt;&#xA;आचार्य ऋत्विक्पिता मातुलः श्वशुरो वेदविद्ब्राह्मणः क्षत्रियोऽभिषिक्तस्सहस्रप्रदो वैश्यो राजपुरोहितश्चेत्यर्घ्यार्हा भवन्ति १६&#xA;पितृ-ज्येष्ठकनीयसामुपाध्यायपुत्रस्त्रिमधुस्त्रिणाचिकेतस्त्रिसुपर्णः पञ्चाग्निष्षडङ्गवित् शीर्षको ज्येष्ठसामिकोऽथर्वाङ्गिरसोऽध्येतारस्स्नातका इत्येते संवाहनस्नापन-शय्यालङ्कारविभूषणाच्छादनैरर्चनीया भवन्ति १७&lt;br&gt;&#xA;अथ यदि बहवोऽतिथयो-ऽभ्यागच्छेरन् तत्रापि विद्वद्वृद्धकृशबालाश्चार्चनीया भवन्ति १८&lt;br&gt;&#xA;अथ यद्य-तिथिरार्तो व्याधितो वा यद्ब्रूयादिदं मे क्रियतामित्यविद्यमानोऽन्यां प्रक्रियां प्रकुर्वीत १९&lt;br&gt;&#xA;अथ यद्याग्रयणेष्टिपशुचातुर्मास्याध्वराणामुद्यतां दक्षिणां नोत्सृ-जेत्तां तस्मै दद्यात् अतिथिस्सर्वयज्ञक्रतुसम्मितः इति विज्ञायते २०&lt;br&gt;&#xA;अथ यद्यतिथिरभ्यागतो वा यस्य गृहे नाश्नीयात् तस्य सर्वा देवता अवरुद्धा भवन्ति तस्मात्सदारस्सापत्योऽभ्युत्थायासनं पाद्यमर्हणमर्घ्यं वा प्रयच्छेत यास्तत्रौषधयस्ता उपहरेत् २१&lt;br&gt;&#xA;य एतेन विधिनाऽतिथीन्नियच्छति यश्चेतेन विधिनाऽतिथीन् पूजयति नैनं मृत्युरभिभवति नार्तिर्नावृत्तिर्न जरा न शोको यश्चैवं वेद यश्चैवं वेद २२&lt;br&gt;&#xA;इति बोधायनीये गृह्यपरिभाषासूत्रे द्वितीयप्रश्ने पञ्चमोऽध्यायः&lt;/p&gt;</description>
    </item>
    <item>
      <title>६</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/gRhya-paribhAShA/2/6/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/gRhya-paribhAShA/2/6/</guid>
      <description>&lt;p&gt;अथ द्वितीयप्रश्ने षष्ठोऽध्यायः&lt;/p&gt;&#xA;&lt;p&gt;यथो एतद्यत्किञ्चिदन्यत्र विहाराद्धूयते सर्वास्ताः पाकयज्ञसंस्था इति १&lt;br&gt;&#xA;या एवैता अभिचाराय पावनाय शान्तये समृद्धये स्वस्तये वा हूयन्ते ता एवैता उक्ता भवन्ति २&lt;br&gt;&#xA;ताश्चेद्राजन्यो वैश्यश्च ब्राह्मणं पुरोदधीत ३&#xA;तदभिगम्याभिबाद्य ब्रूयात् आकूत्यै त्वा कामाय त्वा समृधे त्वा पुरोदधे अमृतत्वाय जीवसे इति ४&lt;br&gt;&#xA;पुरोहितो जपति आकूतिमस्यावसे काममस्य समृद्ध्यै । इन्द्रस्य युञ्जते धियः इति ५&lt;br&gt;&#xA;स्वयं जपति आकूतिं देवीं मनसः पुरोदधे । यज्ञस्य माता सुहवा मे अस्तु । यदिच्छामि मनसा स कामो विदेयमेनद्धृदये निविष्टम् इति ६&lt;br&gt;&#xA;सर्वत्र दैवेषु पुरस्तादुदग्वोपक्रमोऽपवर्गः प्रदक्षिणमुपचारो यज्ञोपवीतं प्रागग्रैर्दर्भैरग्नीनां परिस्तरण प्रागुदगग्रैर्वा पवित्राभ्यामुत्पवनम् ७&lt;br&gt;&#xA;एवमेव विपरीतोपक्रमोपवर्गः पित्र्येषु दक्षिणाग्रैर्दर्भैरग्नीनां सम्परिस्तरणं दक्षिणाप्रती-च्यग्रैर्वा पवित्रेणोत्पवनम् ८&lt;br&gt;&#xA;तेषामियमेव प्रतिपत्तिर्व्याहृतिपर्यन्तो होमः ९&lt;br&gt;&#xA;अतोऽन्ये कर्मव्यञ्जका उपहोमाः पृथग्विनिविष्टा अन्योन्यमुपजीवन्तः १०&#xA;तदानीन्तनेष्वाचार्या ऊहसन्नमनैश्च मन्त्रैर्यज्ञं प्रतिसन्दधुरविच्छेदाय ११&lt;br&gt;&#xA;य एवं विद्वान् यज्ञं यजेत यश्चैवं विद्वान् यज्ञेन यजते सर्वेण वै यज्ञेन यजते सर्वं चैव यज्ञं यजति १२&lt;br&gt;&#xA;तदेषाऽभिवदति आ देवानामपि पन्थामगन्म यच्छक्रवाम तदनु प्रवोढुम् । अग्निर्विद्वान् स यजात्सेदु होता सो अध्वरान्त्स ऋतून् कल्पयाति इति १३&lt;br&gt;&#xA;इति बोधायनीये गृह्यपरिभाषासूत्रे द्वितीयप्रश्ने षष्ठोऽध्यायः&lt;/p&gt;</description>
    </item>
    <item>
      <title>७</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/gRhya-paribhAShA/2/7/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/gRhya-paribhAShA/2/7/</guid>
      <description>&lt;p&gt;अथ द्वितीयप्रश्ने सप्तमोऽध्यायः&lt;/p&gt;&#xA;&lt;p&gt;षष्ठोऽहनि शुची स्नातौ शुक्लवस्त्रौ स्वलङ्कृतौ हविष्यमन्नमादाय ब्राह्मणान् सुसमाहितान् १&lt;br&gt;&#xA;भोजयित्वोपसङ्गृह्य सुसन्तृप्तेषु तेष्वथ पुण्याहं वाचयित्वा तानभिवाद्य प्रणम्य च २&#xA;श्वेतायाश्श्वेतवत्सायास्स्थालीपाकं तु पाचयेत् गायत्र्याऽष्टसहस्रं तु सम्पाताभिहुतो भवेत् ३&lt;br&gt;&#xA;उभौ तु तद्धुतं प्राश्य कुर्वीत प्रतिमन्त्रणम् जघन्ये रात्रिपर्याये सर्वत्रोपगमस्स्मृतः ४&lt;br&gt;&#xA;प्रागग्रेषु तु दर्भेषु प्राक्शिरां तु निपातयेत् चतुर्होतारं मनसाऽनुद्रुत्य प्रणवेनाहुतिर्भवेत् ५&lt;br&gt;&#xA;एवमुत्पादिताः पुत्रा न लुप्यन्ते कदाचन न लुप्यन्ते कदाचनेति ६&lt;br&gt;&#xA;इति बोधायनीये गृह्यपरिभाषासूत्रे द्वितीयप्रश्ने सप्तमोऽध्यायः&lt;/p&gt;</description>
    </item>
    <item>
      <title>८</title>
      <link>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/gRhya-paribhAShA/2/8/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/baudhAyanaH/gRhyam/gRhya-paribhAShA/2/8/</guid>
      <description>&lt;p&gt;षष्ठेऽहनि शुची स्नातौ । यथो एतद्यत्किञ्चित् । अथ यदि ब्राह्मणः क्षत्रियश्च समेत्यायाताम् । अजिनं वासस्सूत्रं वा द्वितीयम् । अथ वै भवति ब्राह्मण एकहोता । अथ वै भवति निवीतं मनुष्याणाम् । अथ व्रीहिभ्यो यवेभ्यश्च ७&lt;br&gt;&#xA;अथ व्रीहिभ्यो यवेभ्यश्च । अथ वै भवति निवीतं मनुष्याणाम् । अथ वै भवति ब्राह्मण एकहोता । अजिनं वासस्सूत्रं वा द्वितीयम् । अथ यदि ब्राह्मणः क्षत्रियश्च समेत्यायाताम् । यथो एतद्यत्किञ्चित् । षष्ठोऽहनि शुची स्नातौ ७&lt;br&gt;&#xA;इति बोधायनीये गृह्यपरिभाषासूत्रे द्वितीयः प्रश्नः समाप्तः इति बोधायनीयगृह्यपरिभाषा समाप्ता&lt;/p&gt;</description>
    </item>
  </channel>
</rss>
