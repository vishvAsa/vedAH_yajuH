<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;गृह्यम् on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/taittirIyam/sUtram/vaikhAnasaH/gRhyam/</link>
    <description>Recent content in &#43;गृह्यम् on यजुर्वेदे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/vedAH_yajuH/taittirIyam/sUtram/vaikhAnasaH/gRhyam/index.xml" rel="self" type="application/rss+xml" />
    <item>
      <title>गृह्यम्</title>
      <link>https://vishvAsa.github.io/vedAH_yajuH/taittirIyam/sUtram/vaikhAnasaH/gRhyam/mUlam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/vaikhAnasaH/gRhyam/mUlam/</guid>
      <description>&lt;p&gt;वैखानसगृह्यसूत्रम्&lt;br&gt;&#xA;अथ निषेकादिसंस्कारान्व्याख्यास्यामः&#xA;ऋतुसङ्गमनगर्भाधानपुंसवनसीमन्तविष्णुबलिजातकर्मोत्थाननामकरणान्नप्राशनप्रवासागमनपिण्डवर्धनत्तौडकोपनयनपारायणव्रतबन्धविसर्गोपाकर्मस-मावर्तनपाणिग्रहणानीत्यष्टादश&#xA;संस्काराः शारीराः यज्ञाश्च द्वाविंशत् ब्रह्मयज्ञो देवयज्ञः पितृयज्ञो&#xA;भूतयज्ञो मनुष्ययज्ञश्चेति पञ्चानामहरहरनुष्ठानं स्थालीपाक&#xA;आग्रयणमष्टका पिण्डपितृयज्ञो मासिश्राद्धं&#xA;चैत्र्याश्वयुजीति सप्त पाकयज्ञाः&#xA;अग्न्याधेयमग्निहोत्रं&#xA;दर्शपूर्णमासावाग्रयणेष्टिश्चातुर्मास्यो&#xA;निरूढपशुबन्धः सौ-त्रामणीति सप्त हविर्यज्ञाः अग्निष्टोमो ऽत्यग्निष्टोम&#xA;उक्थ्यः षोडशी वाज-पेयोऽतिरात्रोऽप्तोर्याम इति सप्त सोमयज्ञा&#xA;इत्येते चत्वारिंशद्भवन्ति निषेकादा जातकात्संस्कृतायां&#xA;ब्राह्मण्यां ब्राह्मणाज्जातमात्रः पुत्रमात्र उपनीतः&#xA;सावि-त्र्यध्ययनाद्ब्राह्मणो वेदमधीत्य शारिरैरा&#xA;पाणिग्रहणात्संस्कृतः पाकयज्ञैरपि यजन्श्रोत्रियः स्वाध्यायपर&#xA;आहिताग्निर्हविर्यज्ञैरप्यनूत्तानः सोमयज्ञैरपि भ्रूणः&#xA;संस्कारैरेतैरुपेतो&#xA;नियमयमाभ्यामृषिकल्पः&#xA;साङ्गचतुर्वेदतपोयोगादृषिः नारा-यणपरायणो&#xA;निर्द्वन्द्वो मुनिरिति संस्कारविशेषात्पूर्वात्पूर्वात्परोवरीवानिति&#xA;विज्ञायते १&lt;br&gt;&#xA;अथ चातुराश्रमिणां&#xA;स्वानविधिरभिषेकदिव्यवायव्याग्नेयगुर्वनुज्ञा&#xA;इति पञ्चधा भवति नदीतटाककूपानामलाभे पूर्वस्योत्तरमुपतिष्ठते प्राङ्मुख&#xA;उदङ्मुखो वाक्रम्य जलस्थलेष्वासीनः पाणिपादावा मणिबन्धजानुतो&#xA;दक्षिणादि प्रत्येकं&#xA;प्रक्षा-ल्याकेनावस्त्रावमविच्छिन्नमद्रुतमशब्दमबहिर्जानुहृदयङ्गममुदकं&#xA;गोकर्णव-त्पाणिं कृत्वा&lt;br&gt;&#xA;ब्राह्मेण तीर्थेन त्रिराचम्य&#xA;द्विरङ्गुष्ठमूलेनास्यं परिमार्ष्ट्यङ्गुष्ठस्याग्निः प्रदेशिन्या वायुर्मध्यमस्य प्रजापतिरनामिकायाः सूर्यः कनिष्ठिकस्येन्द्र इत्यधिदेवता भवन्त्य्&lt;br&gt;&#xA;अङ्गुष्ठमध्यमाभ्यां सर्वतीर्थैर्वा मुखं मार्ष्ट्यङ्गुष्ठानामिकाभ्यां चक्षुषी अङ्गुष्ठप्रदेशिनीभ्यां नासिकामङ्गुष्ठकनिष्ठिकाभ्यां श्रोत्रे भुजौ ताभ्याम-ङ्गुष्ठेन वा हृदयमङ्गुलिभिर्नाभिं चाङ्गुष्ठेन प्रत्यङ्गमपश्च स्पृष्ट्वा जङ्घयोर्वामे पाणा-वप्यभ्युक्ष्य&#xA;सर्वाभिर्मूर्धानं&#xA;स्पृशतीन्द्रोऽहमुभ्याभ्यामिति&#xA;करावापः पादाव-स्मिन्कुल इति पादौ च तथा प्रक्षाल्यापः पुनन्त्विति&#xA;पुनस्तथाचामति ऋग्वेदः प्रीणातु यजुर्वेदः प्रीणातु&#xA;सामवेदः प्रीणात्विति त्रिरपः पीत्वाथर्ववेदः&#xA;प्रीणात्वितिहासवेदः प्रीणातु चन्द्रमाः&#xA;प्रीणात्विति त्रिधा मुखं मार्ष्टि महेश्वरः प्रीणात्विति&#xA;मूर्धानमादित्यः प्रीणातु सोमः प्रीणात्विति चक्षुषी&#xA;दिशः प्रीणन्त्विति श्रोत्रे वायुः प्रीणात्विति नासिकामिन्द्रः&#xA;प्रीणात्विति भुजौ विष्णुः प्रीणात्विति हृदयमग्निः प्रीणात्विति&#xA;नाभिं स्पृशतीत्येके २&lt;br&gt;&#xA;अथापो नमस्कृत्यावगाह्य&#xA;यावदमनश्शङ्कमद्भिर्मृदा च&#xA;गात्रशुद्धिं कृत्वा वस्त्रमा दशात्सूदितमिति नेनेक्ति&#xA;गायत्र्या प्रागग्रिकमुदगग्रिकं वास्तृणाति शुष्के तयैव&#xA;गृह्णीयादिदमापः प्रवहतेत्यभिगम्य हिरण्यशृङ्गमिति&#xA;जलं प्रणम्य स-मृदोदकेनापः पुनात्वित्यभ्युक्ष्येदमापः शिवा इत्यपो&#xA;विगाह्य सुस्वातीदं ब्रह्म पुनीमह इति पवित्रं गृहीत्वा ब्रह्म&#xA;पुनात्वित्यङ्गुल्यां निक्षिप्य शतधारमिति जलं गृहीत्वा&#xA;पयस्वतीरोषधय इत्याचम्य भूरग्नय&#xA;इत्युपस्थानमादित्यस्य&#xA;चित्पति-रिति त्रिभिरनामिकोपान्ताभ्यां समृदोदकेन&#xA;त्रिः प्रदक्षिणमावर्त्य शिरो मार्ष्ट्या-पोहिरण्यपवमानैः&#xA;प्रोक्षयत्युद्वयमित्यादिनादित्यमुपस्थाय महाव्याहृत्या&#xA;ज-लमभिमन्त्र्य कर्णावपिधायाभिमुखमादित्यार्धं निमज्ज्य ऋतं च&#xA;सत्यं च यासु गन्धा इति त्रिरावर्तयन्नघमर्षणं करोति ततो मन्दं&#xA;निःश्वस्य धौतं परिधा-यानुपमृज्य वासः प्रातः&#xA;सूर्यश्चेत्यादिनाचम्यापोहिष्ठादिभिरृग्भिस्तिसृभिः&#xA;प्रोक्ष्य गायत्र्यापोऽभिमन्त्र्यादित्याभिमुखं विक्षिप्य प्रदक्षिणं करोति&#xA;प्राणा-याममेकावरं कृत्वाष्टावरां सावित्रीमभ्यस्य&#xA;मित्रस्येत्यादिभिरृग्भिस्तिसृभि-स्तिष्ठन्सन्ध्यामुपासीत&#xA;मध्याह्न आपः पुनन्त्वित्याचम्य तथा&#xA;प्रोक्ष्योद्वयमि-त्यादिभिर्यजुर्भिस्तिष्ठन्नादित्यमुपस्थाय&#xA;तथा करोति सायमग्निश्चेत्यादिनाचम्य तथा प्रोक्ष्य यच्चिद्धीत्यादिभिः&#xA;सामभिरुपास्यासीनस्तथा करोत्युदितार्कां प-श्चिमार्कामिति च&#xA;सन्ध्ये यथादिशं तन्नामादिना दिग्देवताः पितॄन्सापसव्यं&#xA;ब्रह्माणं चोदङ्मुखो नारायणादीन्नमोऽन्तेनोपतिष्ठेत ३&#xA;अथाचम्य कौरुक्षेत्रमिति जलं नमस्कृत्य महाव्याहृत्या जलमभिमन्त्र्य&#xA;हस्तेन तलतीर्थक्रमेण कूप्याभ्यः स्वाहेत्यादिभिस्तर्पयति भूपतिं&#xA;तर्पयामि भुवनपतिं तर्पयामि भूतानां पतिं तर्पयामि प्रजापतिं&#xA;तर्पयामि ब्रह्माणं तर्पयामि नारायणं तर्पयामि महादेवं तर्पयामि&#xA;स्कन्दं तर्पयामि विनायकं तर्पयामि यथादिशं तन्नामादिना&#xA;दिग्देवतास्तर्पयतीन्द्रं तर्पयामि यमं तर्पयामि वरुणं तर्पयामि&#xA;कुबेरं तर्पयाम्यग्निं तर्पयामि निरृतिं तर्पयामि वायुं तर्पयामीशानं&#xA;तर्पयाम्यादित्यं तर्पयामि सोमं तर्पयाम्यङ्गारकं तर्पयामि बुधं&#xA;तर्पयामि बृहस्पतिं तर्पयामि शुक्रं तर्पयामि शनैश्चरं तर्पयामि&#xA;राहुं तर्पयामि केतुं तर्पयामि ग्रहाँस्तर्पयामि नक्षत्राणि&#xA;तर्पयामि ताराँस्तर्पयामि विश्वान्देवाँस्तर्पयामि सर्वाश्च&#xA;देवतास्तर्पयामि वेदाँस्तर्पयामि यज्ञाँस्तर्पयामि छन्दाँसि&#xA;तर्पयामि स्वगो-त्रादिसप्तर्षींस्तर्पयति विश्वामित्रं तर्पयामि&#xA;जमदग्निं तर्पयामि भरद्वाजं तर्पयामि गौतमं तर्पयाम्यत्रिं तर्पयामि&#xA;वसिष्ठं तर्पयामि कश्यपं तर्पयामि भृगुं प्राचीनावीती पित्र्याणि&#xA;करोति ऊर्म्योदकान्त इति पितृभ्यः पितामहेभ्यः प्रपितामहेभ्यो&#xA;ज्ञातिवर्गेभ्यः पितृपत्नीभ्यः पितामहपत्नीभ्यः&#xA;प्रपितामहपत्नीभ्यो ज्ञातिवर्गपत्नीभ्यः स्वधा नमस्तर्पयामीति तर्पयति अथ&#xA;निवीती भौमाँस्तर्पयामि भौमदिव्याँस्तर्पयामि नागाँस्तर्पयामि&#xA;नागदिव्याँस्तर्पयामि यावन्तो&#xA;जलार्थि-नस्तावन्तः&#xA;प्रतिगृह्णन्त्वित्यपो&#xA;विसृज्याचम्य ब्रह्मयज्ञं करोति शुद्धे देशे&#xA;बर्हिरास्तीर्य ब्राह्ममासनमास्थाय&#xA;पवित्रपाणिर्ब्रह्माञ्जलिं&#xA;कृत्वा प्राङ्मुखः सावित्रीपूर्व नित्यमिषे त्वोर्जे त्वेत्यादि यथाकामं&#xA;नैमित्तिकमृतं च सत्यं च देवकृतस्य यन्मे गर्भे तरत्स मन्दी वसोः पवित्रं&#xA;जातवेदसे विष्णोर्नु कं सहस्रशीर्षैकाक्षरमा त्वाहार्षं त्वमग्ने&#xA;पवस्वादीन्स्वाधायमधीयीत सौरीभिरृग्भिर्यथाकाममादित्यं&#xA;चोपतिष्ठेत ४&lt;br&gt;&#xA;अशक्तो नित्यं पादौ प्रक्षाल्याचम्य अतो देवादि वैष्णव&#xA;जप्त्वा दिव्यं वायव्यमाग्नेयं मन्त्रस्नानं वा कृत्वा&#xA;पूर्ववदाचमनादीनि&#xA;कुर्याद्दिवश्च्युतैर्गाङ्गे-यैराधावैः&#xA;सातपैर्वर्षैर्वासेचनं दिव्यं गवां पादोद्गतैर्वायुनीतैः पांसुभिः स्पर्शनं&#xA;वायव्यं भस्मना शुद्धेन सर्वाङ्गमालेपनमाग्नेयमापो हि ष्ठेति&#xA;मन्त्रेणाग्नेयेन तीर्थेनाभ्युक्षणं&#xA;मन्त्रस्नानं&lt;br&gt;&#xA;दक्षिणपाणेर्मध्यतलमाग्नेयं तीर्थं&lt;br&gt;&#xA;कनिष्ठाङ्गुलिमूलं दैवं&lt;br&gt;&#xA;सर्वाङ्गुलिमूलाग्रमार्षं&#xA;प्रदेशिन्यङ्गुष्ठयोर्मध्यं पैतृकम्&lt;br&gt;&#xA;अङ्गुष्ठस्य मूलं ब्राह्मं&lt;br&gt;&#xA;दैवेन तीर्थेनोपवीती दैविकं कार्यम्&lt;br&gt;&#xA;आर्षेणार्षं&lt;br&gt;&#xA;पैतृकेण पित्र्यं&lt;br&gt;&#xA;सर्वं ब्राह्मेण ब्रह्मतर्पणम् आचमनम्&lt;br&gt;&#xA;आग्नेयेन तीर्थेनाभ्युक्षणं&#xA;करोति दक्षिणहस्तमुद्धत्योपवीतं धारयेदुप-वीती वाममुद्धृत्य&#xA;प्राचीनावीती कण्ठसक्ते निवीती भवति स्नात्वा पुण्येऽहनि&#xA;संस्कारहोमं जुहुयादिति विज्ञायते ५&lt;br&gt;&#xA;अथ पुण्याहं&#xA;पञ्चावराञ्छ्रोत्रियानाहूयाभिपूजयत्याचार्यः&#xA;करकं धारास्वित्यद्भिरापूर्येदमापः शिवा इत्यपोऽभिमन्त्र्य पुष्पाद्यैः&#xA;सर्वतीर्थजलमित्यभ्यर्च्य प्रतिवाचकान् प्राङ्मुखानुदङ्मुखात्वा&#xA;स्थापयित्वोदङ्मुखः सुपुण्याहं करोमीति रुङ्कल्प्य स्वस्ति&#xA;सुप्रोक्षितमस्त्विति स्थानं प्रोक्ष्य प्रजापतिः&#xA;प्रियतामित्युक्त्वा तैः&#xA;प्रियतामिति वाचयति शाम्यन्तु घोराणीत्युत्तरान्तं&#xA;त्रिरपः स्रावयति अतो देवा इत्यग्रं दैविके सं त्वा सिञ्चामीत्यग्रं&#xA;सूतके शुची वो हव्येत्यग्रं प्रेतके द्रविणोदाः सविता नवो नवो&#xA;विद्युच्छतं जीवाष्टौ देवा हिरण्यरूप ऋध्याम स्तोममाहार्षं&#xA;त्वार्यमणं सोमँ राजानमिन्द्रावरुणा श्रिये जातो या गुङ्गुर्यस्त्वा&#xA;हृदा यस्मै त्वं नर्य प्रजां सुत्रामाणं शतायुधाय दक्षिणावतां भद्रं&#xA;कर्णेभिः शतमिन्न्वदितिर्द्यौरित्यृत्विजः सर्वे वदेयुः ६&lt;br&gt;&#xA;देवा ऋषयः&#xA;पितरो ग्रहा देव्य ऋषिपत्न्यः पितृपत्न्यो वेदा यज्ञाश्च&#xA;सर्वाद्याः प्रियन्तामन्तः प्रतिवचनं पुण्याहं&#xA;शिवमायुष्यमरोग्यमविघ्नमचलमैश्वर्यं यत्पापं&#xA;तत्प्रतिहतं यच्छ्रेयः शिवं कर्म शिवः पक्ष&#xA;इत्यस्त्वन्तास्तथान्तः प्रतिवचनं&#xA;शिवा ऋतवः सन्तु शिवानि नक्षत्राणि भवन्तु सर्वकर्मसमृद्धिरस्तु&#xA;सर्वधन-धान्यसम्पूर्णमस्त्वित्येकैकमुक्तवन्तः प्रतिवचनं&#xA;यत्पुण्यं स्वस्ति न ऋध्यास्मेति पूर्वोक्तामितरेऽनुवदन्ति&#xA;यजमानस्य नक्षत्रनामादि गोत्रनाम सुतान्तं मातृगोत्र-नामान्तात्परं&#xA;शर्मान्तं नाम प्रणवादि भवन्तो ब्रुवन्तु पुण्याहं&#xA;स्वस्त्यृद्ध्यन्तं प्रत्येकं त्रिधा&#xA;त्रिधा यथाविभक्तिवाचितमनुवाचयेयुः आपोहिरण्यपवमानैः प्रोक्षयति&#xA;पुण्याहे कृते तदहः पुण्यं भवत्यादावन्ते वा पुण्याहेन सर्वाः क्रियाः&#xA;पुण्याः परिपूर्णा भवन्ति स्वाङ्कृतोऽसीति दक्षिणाकालमुक्तवत्सु&#xA;घृतात्परी-त्यद्भिर्यथाशक्ति दक्षिणां हस्तेन दक्षिणेन ददाति&#xA;त्वमग्ने यज्ञानाँ होतेति तदाददीरन्यत्र दक्षिणादानादाने तत्रैवं&#xA;स्यादिति विज्ञायते ७&lt;br&gt;&#xA;अथाग्न्यायतनं प्राक्प्रवणे वोत्तरप्रवणे&#xA;वा शुद्धे देशे गोमयेनोपलिप्ते शुद्धाभिः सिकताभिः प्राक्पश्चिमं&#xA;दक्षिणोत्तरं च द्वात्रिंशदङ्गुल्यायतं&#xA;द्व्यङ्गुलोन्नतं यथा-लाभोन्नतं वा&#xA;स्थण्डिलमग्न्यायतनं भवति परिस्तरणबर्हिषः प्रतिदिक्&#xA;पञ्चदश स्थण्डिलप्रमाणाः कुण्डे&#xA;षट्त्रिंशदङ्गुलास्तथैकाङ्गुलिपरिणाहा&#xA;व्रणवक्रहीनाः परिधयः पञ्चदशदर्भैर्ग्रथितं चतुरङ्गुलाग्रं&#xA;द्व्यङ्गुलग्रन्थि हस्तमात्रं&#xA;प्रोक्षणकूर्चं तथैव द्वादशाङ्गुलमात्रं पवित्रं&#xA;तत्प्रमाणा याज्ञिकाः समिधः पात्रस्रुवादयो यज्ञे प्रोक्ता दर्भेषु&#xA;द्वन्द्वं पात्रादिसम्भारानुत्तरे दैविके प्रत्येकं दक्षिणतः पैतृके&#xA;सम्भरति नित्यहोमेऽग्निशालायां मृदा चतुर्दिशं द्वात्रिंशदङ्गुल्यायतां&#xA;चतुरङ्गुलविस्तारां द्व्यङ्गुलोन्नतामूर्ध्ववेदिं&#xA;चतुरङ्गुलिविस्तारोन्नतां तत्परिगतामधोवेदिं&#xA;च मध्ये निम्नं षडङ्गुलमग्निकुण्डं कृत्वास्मिन् गृहस्थोऽग्निमौपासनमाधाय&#xA;नित्यं जुहोति वनस्थस्य श्रामणकाग्रेः कुण्डमाधानविशेषं च धर्मे&#xA;वक्ष्यामः ८&lt;br&gt;&#xA;अथाघारविधानं ब्राह्मं प्राङ्मुखमासीन एतो&#xA;न्विन्द्रमित्यग्न्यालयं प्रोक्ष्य मयि देवा&#xA;इत्यादिभिश्चतुर्दिशं&#xA;दर्भानुक्षयेदुद्धन्यमानमिति&#xA;मध्यपूर्वापरयमाग्निनि-रृतिसोमेशानमरुतो बर्हिषा&#xA;खनति तथा पूत ह्यातनेति षड्रेखा लिखि-त्वाष्टाबन्धमिति वक्रितं दर्भं&#xA;दक्षिणपश्चिमस्यामुत्सृज्य रेखा गायत्र्या प्रोक्ष्य जातवेदो&#xA;भुवनस्येत्यरणिं गृहीत्वा मथितं लौकिकं वाग्निमादायाहरेत घृतप्रतीक इति&#xA;प्रज्वाल्यायुर्दा इति प्रणम्योपावरोहेति निधायाग्न आयाह्ययं ते योनिरिति&#xA;प्रज्वाल्य मयि गृह्णामीत्यभिवन्द्य कर्मणे वामिति करौ प्रक्षालयति&#xA;इदमापः शिवा इत्यपोऽभिमन्त्र्यादितेऽनुमन्यस्व दक्षिणत वेदिं&#xA;परिमृजामीति दक्षिणवेदिं नैरृत्याद्यन्तमनुमतेऽनुमन्यस्व&#xA;पश्चिमतो वेदिं परिमृजामीति तथा पश्चिमवेदिं&#xA;सरस्वतेऽनुमन्यस्वोत्तरतो वेदिं&#xA;परिमृजामीत्युत्तरवेदिं वायव्याद्यन्तं देव सवितः प्रसुव&#xA;पुरस्ताद्वेदिं परिमृजामीति पूर्ववेदिं&#xA;चाग्नेयाद्यन्तमङ्गुली-रास्तीर्य&#xA;साधावेन पाणिना कूर्चेन वा परिमृज्य गायत्र्या वेदीः प्रोक्षयति&#xA;ब्रह्मसोमावृत्विजौ वरयित्वाध्वर्युरॐ भूपते भुवनपत&#xA;इति प्रत्येकं प्रेक्ष्य ताभ्यामहं भूपतिरित्युक्ते ब्रह्मन् सोम&#xA;प्रोक्षिष्यामीत्यन्तं तथोक्त्वा पुनस्ताभ्यां&#xA;प्रोक्षेत्युक्तस्तथा प्रोक्षयति ९&#xA;पात्रादाधावमादाय पवित्रे स्थ इति वेद्यां&#xA;बर्हिषः स्थापयित्वा तान्परशुरसीति प्रोक्ष्य समिधो मुक्तबन्धाः&#xA;कृष्णोऽसीति वेदिरसीति वेदिं स्रुवादीन्बर्हिषो बर्हिरसि&#xA;स्रुग्भ्य इति बर्हिषोऽग्रं दिवे त्वेति&#xA;मध्यमन्तरिक्षायेति मूलं पृथिव्यै&#xA;त्वेति प्रोक्षयति पोषाय त्वेत्यपो बर्हिर्बन्धने संस्राव्य स्वधा&#xA;पितृभ्य इति सापसव्यं दक्षिणतः प्रोक्ष्यापां शेषं&#xA;पश्चिमस्यामुत्तरान्तमूर्ग्भवेति&#xA;स्रावये-दुभाभ्यामिति पाणी प्रक्षालयति पूषा त इति बर्हिर्बन्धं विसृज्य&#xA;मूला-दूर्ध्वमादित्यं व्यञ्जनमसीत्यभिमृश्य पश्चिमतो&#xA;वेद्यधस्तादुत्तराग्रमूर्णाम्रद-समिति&#xA;दर्भैः परिस्तीर्य स्वासस्थं देवेभ्य इति प्रागग्रं स्वासने चैकं&#xA;निधाय विष्णोः स्तूपोऽसीति प्राच्यां दक्षिणत इति याम्यामुत्तरत&#xA;इत्युदीच्यां पश्चिमत इति प्रतीच्यां प्रागुत्तराग्रं&#xA;परिस्तृणात्युत्तराग्रमैशान्यामूर्ध्वं कृत्वा गन्धर्वोऽसीति&#xA;पश्चिमस्यामिन्द्रस्येति याम्यां मित्रावरुणावित्युदीच्यां वेद्यां&#xA;प्रागुत्तराग्रान्परिधीन्परिदधाति १०&#xA;वायव्यामुत्तराग्रमूर्ध्वं करोति&#xA;सूर्यस्त्वेति प्राच्यामुत्तरान्तमुपरिष्टादित्यूर्ध्वमधस्तान्नागा&#xA;इत्यधश्च परिषिच्य वीतिहोत्रमित्यग्न्यालये&#xA;समिधावग्नीश-योर्दिशोरूर्ध्वाग्ने&#xA;निदधाति परिस्तीर्यमित्यादिनैन्द्राद्यमुदगन्तमार्षेणापो दत्त्वा&#xA;सृतासीत्यादिभिर्दक्षिणादि तेनैव प्रागन्तमुत्तरान्तं&#xA;च परिषिच्य तरुणा-सीत्याग्नेयादीशानान्तं प्रदक्षिणमाग्नेयान्तमद्भिः&#xA;परिषिञ्चति वानस्पत्योऽसीति प्रणिधी प्रक्षाल्य पृथिव्यापो&#xA;ग्रहीष्यामीति साक्षतमद्भिरापूर्य वसूनां&#xA;पवित्र-मित्युदगग्रे पवित्रे प्रक्षिप्य&#xA;दक्षिणेन पाणिनाग्रमितरद्वामेन गृहीत्वा देवो वः सवितेति त्रिरुत्पूय&#xA;तथा निदधाति ब्रह्मन्नप इति सोमाय इति च ब्रह्म-सोमावृत्विजौ प्रत्येकं&#xA;प्रेक्ष्य ताभ्यां तथा प्रणयेत्युक्तः को व इति प्रणीय वेद्यां&#xA;दक्षिणोत्तरयोः प्रणिधी निधाय संविशन्तामिति&#xA;कूर्चेन जलं संस्राव्य गायत्र्या स्रुवं प्रोक्षयेत् ११&lt;br&gt;&#xA;भूः&#xA;स्रुवं गृह्णामीति स्रुवं गृहीत्वा वर्षिष्ठे अधि नाक इति&#xA;वेद्यधस्तात्समिधौ न्यस्याहीनो निर्वपामीति स्रुवं&#xA;प्रक्षाल्य निर्दग्धमिति पर्यग्निं कृत्वा निष्टप्तमिति&#xA;समिधोर्निदध्याददितिरस्यछिद्रेत्याज्यस्थालीं&#xA;गृहीत्वोत्तरे भूतकृतः स्थोपोढ-मित्यङ्गारं न्यस्य सगराः स्थेति विन्यस्य&#xA;महीनामिति पचति पूर्ववत्पवित्रेण त्रिरुत्पूयाज्यस्थाल्याः&#xA;पृष्ठभस्मेदं विष्णुरिति वेदेन शोधयित्वोद्भवः&#xA;स्थोद-हमिति बर्हिर्दग्ध्वाङ्गारमन्तरितमित्याज्यस्य दर्शयति&#xA;दक्षिणतोऽङ्गारं गायत्र्या न्यस्य तयैव चरुस्थालीमधिश्रित्य&#xA;दर्भोल्केन पक्त्वावतारयति पवित्रेणाज्यं पात्रे त्रिरुत्पूय&#xA;घर्मोऽसीति ग्रन्थिं विसृज्योत्तरपश्चिमे निधायाद्भिः&#xA;प्रोक्ष्या-प्यायन्तामिति पवित्रं जुहोति वीतिहोत्रमिति समिदग्रं&#xA;घृताक्तं वायव्येऽग्नौ स्थापयित्वा देवस्य त्वेति स्रुवेण होम्यं द्विधा&#xA;विहरति १२&lt;br&gt;&#xA;दक्षिणप्रणिधौ ब्राह्मेण तीर्थेन&#xA;प्रजापतिपुरोगानादाहयामीत्युत्तरप्रणिधौ&#xA;दैवेनाग्न्यादीनौपासनयज्ञं&#xA;यज्ञदैवतविश्वान्देवान्सर्वदेवानावाहयामीत्यन्तं&#xA;पैतृके वैश्वदेवयज्ञं&#xA;यज्ञदैवतविश्वान्देवानावाहयामीत्यन्तमावाहयेद्यथावाहनं&#xA;स्रुवे-णाज्यमूर्ध्व नीत्वा जुष्टं निर्वपामीति निर्वापं करोति&#xA;तृप्यधिद्वयेन द्विधाग्नौ होम्यं&#xA;दर्शयित्वाग्निर्ज्योतिर्द्वयेन&#xA;समिदुल्केन द्विधा दहति समिदसि स्वाहेति समिधं जुहोति&#xA;स्रुवेणाज्यं गृहीत्वामृतमसीति अनुत्तानमन्तरितमित्युत्तानं&#xA;प्रत्युष्टमि-त्यनुत्तानं होम्यं प्रदक्षिणमभिमन्त्र्याज्यं&#xA;गृहीत्वोत्तानं स्वतो दक्षिणतो वामतः प्रणीतायां सन्धाय&#xA;चित्पतिस्त्वादिभिस्त्रिभिरेव त्रिधाग्नौ संवपति १३&#xA;गायत्र्या समिधः प्रोक्ष्यैकविंशतिराहुतिप्रमाणाः करसम्पूर्णा वा&#xA;समिधो गृहीत्वा मूलाग्राभ्यां घृतं&#xA;स्पर्शयित्वाभ्यर्च्याक्षताज्यचरुभिरिमा&#xA;मे अग्न इति मूलमध्याग्राणि स्पृशन्नधो नीत्वोर्ध्वभागे मध्ये च सन्दधाति&#xA;दैवेन तीर्थेन दक्षिणस्यामद्भिः प्रागन्तमदितेऽनुमन्यस्वेति&#xA;पश्चिमस्यामुत्तरान्तमनुमतेऽनुम-न्यस्वेत्युत्तरस्यां&#xA;प्रागन्तं सरस्वतेऽनुमन्यस्वेति देव सवितः प्रसुवेति&#xA;पूर्वस्या-मुदगन्तमाग्नेयाद्यन्तं सर्वतश्च&#xA;प्रदक्षिणं परिषिञ्चति षष्टिँ शतेत्यभिमन्त्र्यायं त इध्म&#xA;इतीध्मानसङ्कुलाञ्छरोऽङ्गारेऽग्नौ&#xA;जुहुयाद्यस्यै देवतायै हविर्निरुप्यते तां देवतां&#xA;मनसा ह वै ध्यायन्निर्वपेद्यथा ह वास्य सुषुम्ना ज्योतिष्मती&#xA;प्राणवती रेतोधा इत्येता हुतं गृहीत्वा रश्मयश्चतस्रः&#xA;पृश्नौ सन्दधीरन्स ह वा शुद्धामृतवहा चिनुही दिव्या&#xA;लोकपावनीत्येताभिश्चन्द्रमसमाप्याययत्यसौ नु&#xA;राजा सोम आप्यायितो मूलगामी वपायन्यमृतोद्गारी सुरप्रियेत्येताभिरमृतेन&#xA;तां देवतां तर्पयति १४&lt;br&gt;&#xA;स्रुवेणाज्यं स्रावयन्परिधी स्पृष्ट्वा&#xA;वायव्याद्याग्नेयान्तं प्रजापतये स्वाहेति नैरृत्यादीशानान्तमिन्द्राय स्वाहेत्याघारौ जुहुयाच्चक्षुषी&#xA;बुद्ध्वाग्नये स्वाहा सो-माय&#xA;स्वाहेत्याज्यभागावुत्तरदक्षिणयोर्जुहोति&#xA;युक्तो वहेति पश्चिमादिसौम्यान्तं या तिरश्चीति सौम्यादीन्द्रान्तं&#xA;सँराधन्ये देव्यै स्वाहेतीन्द्रादियाम्यान्तं प्रसाधन्यै&#xA;देव्यै स्वाहेति याम्यादिवारुणान्तं स्रावयन् हुत्वा मध्यमास्यमिति&#xA;बुद्ध्वा तत्र व्याहृतीर्जुहोति तदग्निमुखमिति ब्रह्मवादिनो वदन्ति&#xA;सत्येनेत्यभिमृश्याज्येन जुहोत्यग्नये स्वाहा सोमाय स्वाहाग्नीषोमाभ्याँ&#xA;स्वाहा प्रजापतये स्वाहा ब्रह्मणे स्वाहेन्द्राय स्वाहा वसुभ्यः&#xA;स्वाहा मरुद्भ्यः स्वाहा रुद्रेभ्यः स्वाहा विष्णवे स्वाहा&#xA;बृहस्पतये स्वाहा मित्राय स्वाहा वरुणाय स्वाहादित्येभ्यः&#xA;स्वा-हाश्विभ्याँ स्वाहा पूष्णे स्वाहा कक्षाय स्वाहा&#xA;कक्षदैवतसोमाय स्वाहौ-पासनयज्ञाय स्वाहा&#xA;यज्ञदैवतविश्वेभ्यो देवेभ्यः स्वाहा सर्वदेवेभ्यः&#xA;स्वाहेत्यन्तं हुत्वा दर्व्याभिघार्य चरुं सावित्र्या&#xA;गृहीत्वा जुह्वा व्याहृतीर्जुहोति अतो देवा इदं विष्णुरित्याज्यं&#xA;समृद्ध्यै जुहुयात्पैतृके वैश्वदेवयज्ञाय स्वाहा&#xA;यज्ञदैव-तविश्वेभ्यो देवेभ्यः&#xA;स्वाहेत्यन्तं हुत्वा पक्वं जुहुयादिति&#xA;सर्वहोमानामादिराघारो विज्ञायते १५&lt;br&gt;&#xA;अथ&#xA;सामान्यतः क्रियाया होममन्त्राः धाता ददातु नो रयिं धाता&#xA;प्रजाया धाता ददातु नो रयिं प्राचीं धाता ददातु दाशुषेऽनु&#xA;नोऽद्यानुमतिरन्विदनुमते त्वमा मा वाजस्य समाववर्त्त्यनुमन्यतां&#xA;यस्यामिदं राकामहँ यास्ते राके सिनीवालि या सुपाणिः कुहूमहुँ&#xA;कुहूर्देवानामिति धातादि षोडश १६&lt;br&gt;&#xA;इमं मे वरुण&#xA;तत्त्वा यामि त्वं नो अग्ने स त्वं नो अग्ने त्वमग्ने अयास्ययासन्निति पञ्च वारुणं प्रजापते न त्वत्प्रजापतिर्जयानित्युपांशुयाजे&#xA;प्राजापत्ये चित्तं च चित्तिश्चाकूतं चाकूतिश्च विज्ञातं&#xA;चाविज्ञानं च मनश्च शक्वरीश्च दर्शश्च पूर्णमासश्च बृहच्च रथन्तरं च&#xA;स्वाहेति चित्तादि द्वादश जयाः अग्निर्भूता-नामधिपतिः स&#xA;मावत्विन्द्रो ज्येष्ठानां यमः पृथिव्या वायुरन्तरिक्षस्य सूर्यो&#xA;दिवश्चन्द्रमा नक्षत्राणां बृहस्पतिर्ब्रह्मणो मित्रः सत्यानां&#xA;वरुणोऽपां समुद्रः स्रोत्यानामन्नं सम्राज्यानामधिपतिं तन्मावतु&#xA;सोम ओषधीनँ सविता प्रसवानाँ रुद्रः पशूनां त्वष्टा रूपाणां विष्णुः&#xA;पर्वतानां मरुतो गणानामधिपतयस्ते मावन्तु पितरः पितामहाः परेऽवर&#xA;इत्यष्टादशाग्निर्भूतादयोऽभ्यातानाः १७&#xA;ऋताषाडृतधामाग्निर्गन्धर्वस्तस्यौषधयोऽप्सरस&#xA;ऊर्जो नामेति सँहितो विश्वसामा सूर्यो गन्धर्वस्तस्य मरीचयोऽप्सरस आयुवो&#xA;नामेति सुषुम्नः सूर्य-रश्मिश्चन्द्रमा गन्धर्वस्तस्य नक्षत्राण्यप्सरसो&#xA;बेकुरयो नामेति भुज्युः सुपर्णो यज्ञो गन्धर्वस्तस्य दक्षिणा अप्सरसस्तवा&#xA;नामेति प्रजापतिर्विश्वकर्मा मनो गन्धर्वस्तस्यर्क्सामान्यप्सरसो वह्नयो&#xA;नामेति इषिरो विश्वव्यचा वातो गन्ध-र्वस्तस्यापोऽप्सरसो मुदा नामेति&#xA;भुवनस्य पत इति परमेष्ठ्यधिपतिर्मृ-त्युर्गन्धर्वस्तस्य विश्वमप्सरसो&#xA;भुवो नामेति सुक्षितिः सुभूतिर्भद्रकृत्सु-वर्वान्पर्जन्यो&#xA;गन्धर्वस्तस्य विद्युतोऽप्सरसो रुचो नामेति दूरेहेतिरमृडयो&#xA;मृत्युर्गन्धर्वस्तस्य प्रजा अप्सरसो भीरुवो नामेति चारुः कृपणकाशी कामो&#xA;गन्धर्वस्तस्याधयोऽप्सरसः शोचयन्तीर्नामेति स नो भुवनस्य पत इति&#xA;ऋताषाडृतादि भुवनस्य स न इति वर्जयित्वा प्रत्येकं ताभ्योऽन्ता&#xA;राष्ट्रभृतो द्वादर्शेति प्राजापत्यादि मूलहोमो बभूवपैतृकयच्छान्ते&#xA;व्याहृतिः १८&lt;br&gt;&#xA;अथान्ते होममन्त्राः यदस्याग्नये&#xA;स्विष्टकृतेऽग्नयेऽन्नादायाग्नयेऽन्नपतये&#xA;प्रजापतय इन्द्राय विश्वेभ्यो देवेभ्यः सर्वाभ्यो देवताभ्यः&#xA;सर्वत्रैवाग्नये स्विष्टकृते वास्तुपत इति&#xA;स्विष्टाकारो यन्म आत्मनः पुनरग्निश्चक्षुरिति मिन्दाहुती&#xA;इष्टेभ्य इत्यादि दशान्ते व्याहृतिरित्यृद्धिः आश्रावितं ब्रह्म&#xA;यदकर्मेति कृतान्तं यत्प्रमत्तो मनो ज्योतिरयाश्चाग्ने यदस्मिन्स्वस्ति&#xA;नो यत इन्द्र इति विच्छिन्नमधोऽस्ये-धिषीमहि स्वाहा बैल्वं समिदसि&#xA;तेजोऽसि तेजो मयि धेहि स्वाहा पालाशं यमस्य धीमहि मृत्योर्मे&#xA;पाहि स्वाहा नैयग्रोधं सूर्यस्य धीमहि चक्षुर्मे पाहि स्वाहा&#xA;आश्वत्थं सोमस्य धीमहि चित्तं मे पाहि स्वाहा औदुम्बरं&#xA;वायोर्धीमहि प्राणान्मे पाहि स्वाहा शमीं ब्रह्मणो धीमहि&#xA;बुद्धिं मे पाहि स्वाहा खादिरमिति सप्त समिधः सप्त ते अग्ने ऋतुधा नेति&#xA;पूर्णाहुती अग्निर्भुक्त-मित्युपजुह्वामाज्यं गृहीत्वाग्निर्जीर्णमिति&#xA;जुह्वा चरुमवदाय हुत्वा समङ्तां बर्हिरिति स्रावय-ञ्जुहोति ततो&#xA;वामेन स्रुवं गृहीत्वा दक्षिणेनाज्यपात्रं सङ्गृह्याग्नेरुपरि धारयन्नाज्यशेषमिन्द्राय स्वाहेति जुहुयात् १९&lt;br&gt;&#xA;तत्पात्रेणाधावमादाय&#xA;स्रुवेणान्तरितमग्निस्तृप्यत्वित्युपाग्नि पश्चिमतो वेदिस्तृप्यत्विति वेद्यां द्यौस्तृप्यत्वित्याकाशे पृथिवी तृप्यत्विति&#xA;भूमौ ब्रह्माद्या-स्तृप्यन्तामिति दक्षिणस्यां तर्पयति प्रणीतायां&#xA;दक्षिणस्यां दैवेनापो गृही-त्वौषधिवनस्पतिगन्धर्वाप्सरसश्चैव&#xA;तृप्यन्तामित्युत्तरस्यां वेद्यां तर्पयति तथो-त्तरस्यां&#xA;प्रणीतायां सापसव्यमपो गृहीत्वा पैतृकेण दक्षिणतः&#xA;पितरः पितामहाः प्रपितामहाश्चाक्षय्यमस्तु तृप्यन्तामिति&#xA;दक्षिणस्यां तर्पयति प्रासावीरित्य-न्तैश्चतुर्भिः&#xA;प्रवाहणं कृत्वा&#xA;दक्षिणादिप्रणिध्योरुपान्ताङ्गुष्ठानामिकाभिः&#xA;पवित्र-मक्षतं गृहीत्वा पवित्रमसि पूर्णमसि सदसि सर्वमसीति पर्यायतो&#xA;जुहो-त्यक्षितमसीति प्रणिधिमुत्तरां चालयित्वा तदाधावेन&#xA;प्राच्यां दिशि दक्षिणायां दिशि प्रतीच्यां दिश्युदीच्यां&#xA;दिश्यूर्ध्वायां दिश्यधोधराधरैरिति यथादिशं परिषिच्य माहं प्रजामिति&#xA;गृहीत्वा दक्षिणप्रणिधौ स्वल्पमाधावं स्रावयित्वा स्वां योनिमिति&#xA;दक्षिणप्रणिध्यां जलमुदकपात्रे स्रावयति आपोहिष्ठादिना&#xA;तदद्भिः प्रोक्ष्य प्रणिधी विसर्जयति २०&lt;br&gt;&#xA;पुनर्देवेभ्यो हव्यं&#xA;वहेत्यग्नेर्दर्शनेन स्रुवं विसृज्य वर्षिष्ठा&#xA;गह्वरेष्ठोऽग्रिमिति वर्षिष्ठसमिधौ&#xA;जुहुयादूर्ध्वं यज्ञं नयतमित्यूर्ध्वसमिधौ पश्चिमतः&#xA;परिधि-मपनयेत्येवं दक्षिणत उत्तरतश्च परिधीन् पश्चिमतो&#xA;विष्णोः सदनमसीत्येवं दक्षिणत उत्तरतः प्राच्यामिति च&#xA;परिस्तरणबर्हिषः&#xA;सर्वान्परिसमूह्याप्याय-न्तामिति&#xA;जुहोति शुध्यन्तां पितृषदनँ शुध्यन्तां देवसदनमित्यविच्छिन्नमास्तीर्य&#xA;नैरृते दहेदविच्छिन्नेन ब्रह्मवर्चसायेति भूतिः स्मेति भस्म&#xA;गृहीत्वा लला-टहृद्बाहुकण्ठादीनादित्यः सोमो नम&#xA;इत्यूर्ध्वाग्रमालिप्यापो हि ष्ठेति&#xA;प्रोक्ष्य ॐ च मे स्वर इति बालकृतं वेति चाग्निं पूर्ववदादित्यं&#xA;चोपस्थाय पुनर्वे-दिमूलमासाद्याग्निं वैश्वानरसूक्तेनोपस्थाय प्रणामं&#xA;कुर्यादिति क्रियान्ते होमः ॐ च मे खर इति लौकिकाग्निविसर्जनमिति विज्ञायते&#xA;२१&lt;br&gt;&#xA;प्रथमः प्रश्नः समाप्तः अथ शारीरेषु संस्कारेष्वृतुसङ्गमनवर्जं&#xA;नान्दीमुखं कुर्यात् श्वः कर्तास्मीति&#xA;गर्भाधानादिक्रियां यदहः करोति तदहर्नन्दी&#xA;भवति तस्या मुखं सर्वदेव-पितृदैवत्यं नान्दीमुखमभ्युदयश्राद्धं&#xA;दैविकवत्करोति पूर्वेद्युरेव पूर्वाह्णे&#xA;युग्मा-न्ब्राह्मणान्सुप्रक्षालितपाणिपादाञ्छ्रोत्रियानन्नेन&#xA;परिवेष्याथेडामभ्युक्ष्याथाव-नीदमिति मण्डलान्युपलिप्यास्त्वासनमित्यासनानि&#xA;सदर्भयवानि निधाय तेष्वामीनान्पुष्पःद्यैर्यथोपपादमलङ्करोति&#xA;शुक्लबलिश्वेतसर्षपदधितण्डुलमि-त्यामनन्ति&#xA;चतुःशुक्लमेतदादायाग्नेर्दक्षिणतोऽग्नये सोमाय प्रजेशाय विश्वेभ्यो देवेभ्य&#xA;ऋषिभ्यः पितृभ्यो भूतेभ्यः सर्वाभ्यो देवताभ्यो नम इत्यन्तेन तन्नाम्ना&#xA;पुष्पादिभिरभ्यर्च्य बलिं ददाति १&lt;br&gt;&#xA;चरुमपूपादि च निवेद्योदकुम्भं&#xA;धारास्वित्यद्भिरापूर्य नमः सुलोमीति पाप्मनोऽपहत्यै सपल्लवं&#xA;कूर्चं पवित्रमाभरणं तस्मिन्निदधाति प्रतिसरां कुतपस्य&#xA;दुकूलस्य वा त्रिवृतां पुष्पाद्यपि सम्भृत्यादाय&#xA;जुहुयादृचोऽग्ने नयाद्यग्निदेवत्याः सोमो धेन्वादि&#xA;सौमदैवत्या ब्रह्मजज्ञानादि ब्रह्मदैवत्ये रुद्रमन्यमित्यादि&#xA;रुद्रदैवत्ये अतो देवादि विष्णुदैवत्या आनोविश्वादि&#xA;विश्वेदेवदैवत्या यतः स्वमसीत्यादि सप्तर्षिदैवत्या ये भूता इत्यादि&#xA;भूतदैवत्या व्याहृतीरग्नये कव्यवाहनाय सोमाय पितृमते यमाय चाङ्गिरस्पतये&#xA;एते य इह पितर उगन्तस्त्वा सा नो ददात्वित्यृचः पितृदैवत्याः&#xA;पृथिवीगतेभ्यः पितृभ्यो ऽन्तरिक्षगतेभ्यः&#xA;पितामहेभ्यो दिविगतेभ्यः प्रपितामहेभ्यः स्वधा नमः&#xA;स्वाहेति पितृभ्यः पैतृकमुपवीती हुत्वा व्याहृतीः सामान्यतो&#xA;देवताभ्यस्ताभ्योऽष्टाभ्यो जुहोति पात्रेष्वाज्यभागं स्रुवेणाभिघार्य&#xA;द्विर्देवशेषं पितृभ्यः प्रागन्तं क्षिप्त्वा तदङ्गुष्ठेन तच्चरुं&#xA;स्पर्शयति ततो नमस्कृत्या सत्येन रजसेति क्षीरेण दध्ना&#xA;वा श्वेतमन्नं ब्राह्मणान्भोजयेत् अनुत्थितेभ्यः समूह्योच्छिष्टं&#xA;शोधयित्वाचान्ता-ननुमान्य पुण्याहं वाचयित्वा स्वस्तिसूक्तेन&#xA;तामभिमृश्य स्वस्तिदा विश-स्पतिरिति प्रतिसरां बध्नाति नान्दीमुखेभ्यः&#xA;पितृभ्यः स्वधा नमो नान्दीमुखेभ्यः पितामहेभ्यः स्वधा नमो नान्दीमुखेभ्यः&#xA;प्रपितामहेभ्यः स्वधा नम इत्युक्ते स्वधास्त्विति प्रतिवदतो देवान्तं&#xA;विसर्जयति तेनोदकुम्भेनापरेद्युः स्नायान्नान्दीमुखमिति&#xA;विज्ञायते २&lt;br&gt;&#xA;अथ गर्भाधानादिवर्षे पञ्चमे&#xA;ब्रह्मवर्चसकाममायुष्काममष्टमे&#xA;नवमे श्रीकामं वसन्ते ब्राह्मणमुपनयीतैकादशे ग्रीष्मे राजन्यं द्वादशे शरदि&#xA;वैश्यमा षोडशा-द्ब्राह्मणमा द्वाविंशात् क्षत्रियमा चतुर्विंशाद्वैश्यमिति&#xA;वातीते सावित्रीपतिता भवन्ति तेषामुद्दालकप्रायश्चित्तं द्वौ मासौ यावकेन&#xA;मासं क्षीरेणामिक्षया-र्धमासमष्टरात्रं घृतेनायाचितं षड्रात्रं&#xA;त्रिरात्रमुदकेनोपवासमहोरात्रं वर्तत&#xA;इत्येत-दुद्दालकमनेन वाश्वमेधावभृथस्नानेन वा&#xA;व्रात्यस्तोमेन वेष्ट्वा पुनर्गर्भाधानादिसंस्कारान्कृत्वा&#xA;शुद्धा उपनेयाः सावित्रीपतिता भवन्तीति विज्ञायते ३&lt;br&gt;&#xA;ब्राह्मणस्य&#xA;पालाशो बैल्वो वा केशान्तो निर्व्रणोऽनुमृष्टोऽनुद्वेजनो यूपवदवक्रो दण्डः कृष्णमृगस्याजिनं मौञ्जी मेखला क्षत्रियस्य नैयग्रोधो&#xA;ललाटान्तो दण्डो रौरवमजिनं मौर्वी मेखला वैश्यस्यौदुम्बरो नासिकान्तो&#xA;दण्डो बा-स्तवमजिनं शाणी मेखला ॐ भूर्भुवः सुवस्तत्सवितुरिति सावित्री&#xA;ॐ भूर्भुवः सुवस्तत्सवितुरापो ज्योती रस इति प्राणायाम ॐ भूर्भुवः सुवः&#xA;स्वाहेति व्या-हृतिः अग्नये समिधमिति द्वे अग्नये समिधाविति&#xA;चत्वार्यग्नये समिध इति समि-दाधानमेतानि ब्राह्मणस्य&#xA;ॐ भूर्भुवस्तत्सवितुरिति सावित्री ॐ भूर्भुवस्तत्स-वितुस्तेजो ज्योती रस&#xA;इति प्राणायाम ॐ भूर्भुवः स्वाहेति व्याहृतिः अग्नये स-मिधमिति द्वे&#xA;अग्नये समिधाविति समिदाधानमेतानि क्षत्रियस्य ॐ भूस्तत्स-वितुरिति&#xA;सावित्री ॐ भूस्तत्सवितुरग्निर्ज्योती रस इति प्राणायाम ॐ&#xA;भूः स्वाहेति व्याहृतिः अग्नये समिधमिति समिदाधानमेतानि वैश्यस्य&#xA;भवन्ति ४&lt;br&gt;&#xA;प्रोष्ठपदहस्तावश्विन्यनूराधापूर्वोत्तरपुनर्वसू मृगशिरो&#xA;वा यावन्ति पुन्नामानि नक्षत्राणि&#xA;तत्राग्नेर्वायव्यामुपवीताजिनमेखलाहतवस्त्रदण्डशरावाश्मसमिद्द-र्भादिसम्भारान्दर्भेषु&#xA;सम्भृत्य सं च त्वे जग्मुरिति प्रोक्षयत्यथाज्येनाघारं हुत्वाचान्तं&#xA;मङ्गलयुक्तं कुमारमासयित्वाग्नेर्नैरृत्यां मस्तके दर्भौ&#xA;प्रागुत्तराग्रौ विन्यस्य सरोमाणं दर्भमिन्द्र शस्त्रमिति चतुर्भिः&#xA;प्रदक्षिणं चतुर्दिशं छित्त्वा येनाव-पद्यत्क्षुरेणेति सर्वतो वपति&#xA;नाधो जत्रोर्गोशकृद्युक्ते शरावे केशान्गृह्णीयात् यत्र मौण्ड्यं&#xA;शिखाभ्रूवर्जमानखं वपति स्नात्वाचान्तं पुण्याहं&#xA;वाचयित्वा भुक्त-वन्तमामयति दक्षिणे कुमारमथ परिस्तीर्यायुर्दा&#xA;अग्न आयुर्दा देवेति प्रधानं पञ्च वारुणं व्याहृतिपर्यन्तं&#xA;जुहोत्यातिष्ठेति वायव्यामश्म&#xA;पादाङ्गुष्ठेन दक्षिणेन स्पर्शयति या अकृन्तन्निति&#xA;वस्त्रमियम् दुरुक्तादिति मेखलां परीदमित्युत्तरीयं यज्ञोपवीतमित्युपवीतं&#xA;मित्रस्य चक्षुरिति कृष्णाजिनं तस्मै ददाति ५&lt;br&gt;&#xA;ततो विधिवदाचमनं&#xA;कारयित्वा सदस्याननुज्ञाप्य देवस्य त्वेति बाहू आलभ्योत्तरे प्राङ्मुखः प्राङ्मुखमुपनयीतायुष्टे विश्वत इति&#xA;दक्षिणपाणिं गृहीत्वो-द्धरत्यग्निष्टे हस्तमग्रभीदिति&#xA;विसर्जत्यसावपोऽशानेत्याचारं मम हृदय इति तस्य हृदयस्पर्शनं&#xA;कृत्वा भूर्भुव सुवः सुप्रजा इति प्रशंसति भूरृक्षु त्वेति भुवो यजुःषु&#xA;त्वेति सुवः सामसु त्वेतीष्टुतस्त इत्यनलस्य त इतीदं वत्स्याव इति&#xA;षड्भिः कर्णे जपित्वा नाम शर्मान्तं&#xA;कुर्यादग्निरायुष्मानित्यादिकैः&#xA;पञ्चभि-र्दक्षिणहस्ते कनिष्ठाद्यङ्गुल्यग्राणि पर्यायेण विसृजेदायुर्दा इति&#xA;दक्षिणे कर्णे प्रतिष्ठ वायाविति वामे च जपति स्वस्ति देवेत्यग्निं&#xA;प्रदक्षिणं कारयित्वा दक्षिणे निवेश्य राष्ट्रभृदसीति&#xA;कूर्चं दत्त्वा शं नो देवीरिति प्रोक्ष्य मूलहोमं&#xA;व्याहृतिपर्यन्तं जुहोत्यदितिस्ते&#xA;कक्ष्यामिति हुतशेष भोजयित्वा योगे योगे&#xA;तवस्तरमित्याचमनं ददाति शतमिन्न्वित्यादित्यं&#xA;नमस्कृत्यागन्त्रा समगन्महीति प्रदक्षिणं कारयि-त्वा शकाय&#xA;त्वेत्युत्तमाङ्गमभिमृश्याधीहि भो इति तेन&#xA;प्रार्थितो गुरुरथाह सा-वित्रीं भो इति शिष्यमनुशास्ति गणानां त्वेति&#xA;गणमुख्यमोजोऽसीति सावित्रीं पावका नः सरस्वतीति सरस्वतीं च प्रणम्य&#xA;यथोक्तं सावित्रीं पच्छोऽर्धर्चशो व्यस्तां समस्तामध्यापयेत् ६&#xA;धातादिपूर्वं सवित्रे काण्डर्षये सदसस्पतिमा देवो यात्वभीवृतं स घा&#xA;नो वि जनाञ्छ्यावा वि सुपर्णो भगं धियमिति सावित्रव्रतसूक्तमग्ने&#xA;वायविन्द्रादित्य व्रतानामिति सावित्रव्रतबन्धं&#xA;पञ्चभिर्व्याहृत्यन्तं जुहोत्यग्नये समिधमिति द्वे अग्नये&#xA;समिधाविति चत्वार्यग्नये समिध इति सप्त पालाशाङ्कुराणि घृताक्तानि&#xA;जुहोति सूर्य एष ते पुत्र इत्यादित्यं दर्शयत्यष्टाभिः&#xA;समिद्भिर्होमकर्मणि शिष्यं योजयेद्यथा हेति&#xA;दक्षिणादिप्रदक्षिणं वेदिं परिमृज्य पूर्ववत्परिस्तृणाति&#xA;व्याहृतीरेषा ते मेधां म इन्द्रो ददात्वप्सरास्वा&#xA;मां मेधेत्यष्टौ जुहोति यथा हेति तथा परिमृज्य&#xA;प्रासावीरित्यन्तैश्चतुर्भिः&#xA;प्रवाहणं कृत्वा भूतिः स्मेति भस्मा-लिप्यापोहि ष्ठेति प्रोक्ष्य यत्ते&#xA;अग्ने तेजस्तेनेत्यग्निमुद्वयामित्यादित्यं चोपतिष्ठेत नित्यं&#xA;सायम्प्रातरेवं जुहुयाद्यतो&#xA;ब्रह्मदत्तमिदमिज्यमग्निहोत्रमेतन्मूलास्तदग्नय&#xA;इति ब्रह्मवादिनो वदन्ति ७&lt;br&gt;&#xA;अग्निष्ट आयुरिति दण्डमिन्द्रो मरुद्भिरिति&#xA;शरावं कठिनं वा भैक्षपात्रं दद्यात् भवति भिक्षां देहीति&#xA;ब्राह्मणो ब्रूयात्क्षत्रियो भिक्षां भवति देहीति वैश्यो&#xA;भिक्षां देहि भवतीति मौनव्रतेन ब्राह्मणेभ्यो भैक्षमाममितरेभ्यो&#xA;गृह्णीयाद्यस्य त इति गुरुर्भैक्षमादाय सुश्रव इति&#xA;प्रोक्षयति हविषापूपलाजसमायुतेन मिन्दाहुती&#xA;हुत्वान्तहोमो हूयते मौनव्रतेना सन्ध्यागमात्तिष्ठति&#xA;तस्मा आश्रमधर्माण्या-चक्षीत चोदितातिक्रमे दण्डेन न हन्याद्दुष्टवाक्यैर्न&#xA;शपत्यतिक्रमानुरूपं कृच्छ्र-मादिशति गुरुणा शिष्यो रक्षितव्यो&#xA;यस्माच्छिष्यकृतं दुरितं&#xA;प्राप्नोत्यव-श्यमकुर्वन्तं&#xA;शिष्यं त्यजत्यन्यथा त्यागे पत्नीपुत्रशिष्याणां पतति&#xA;काषायाजि-नयोरन्यतरवासा जटी शिखी वा मेखली&#xA;दण्डी सूत्राजिनधारी ब्रह्मचारी शुचिरक्षारलवणाशी यथोक्तेषु वर्णेषु&#xA;ब्रह्मचारिधर्माण्यनुतिष्ठतीति विज्ञायते ८&lt;br&gt;&#xA;अथ पारायणव्रतानि&#xA;चतुर्थे पञ्चमे सप्तमे वा पुण्ये पुन्नाम्नि नक्षत्रे शिष्यमाचान्तं&#xA;पुण्याहं वाचयित्वाग्निं परिस्तीर्य प्राङ्मुखमुपवेशयति&#xA;तस्योत्तरे माता ब्रह्मचारी वासीत धातादिपूर्वं&#xA;सावित्रव्रतसूक्तमग्ने वायविन्द्रादित्य&#xA;व्रताना-मित्यूहित्वाचारिषं विसर्जयामीति सावित्रव्रतविसर्गं&#xA;हुत्वा पूर्वाणि सूत्रद-ण्डादीन्यप्सु विसृज्य स्नाताय नवान्युपवीतादीनि&#xA;पूर्ववद्दत्त्वा तमद्भिरभ्युक्ष्य दक्षिणे निवेश्य धातादिपूर्वं&#xA;प्रजापतये काण्डर्षये सदसस्पतिं प्रजापते न त्वद्रयीणां पतिं&#xA;प्रजापते त्वं निधिपास्तवेमे लोकाः प्रजापतिं प्रथमं यो राय&#xA;इत्यग्न्यादिषु पञ्चसु प्राजापत्यमित्युभयत्रोहित्वा&#xA;वार्षिकं प्राजापत्यव्रतबन्धं हुत्वा शिष्येण व्रतं&#xA;बन्धयति वर्षे वर्षे तथैव व्रतविसर्गं हुत्वा तत्तद्व्रतं&#xA;विसृज्यान्यद्व्रतं बध्नाति ९&lt;br&gt;&#xA;सोमाय काण्डर्षये सदसस्पतिं सोमो&#xA;धेनुमषाढं त्वं सोम क्रतुभिर्या ते धामानि हविषा त्वमिमा&#xA;ओषधीर्या ते धामानि दिवीति सूक्तं सौम्यव्रतस्याग्नये काण्डर्षये&#xA;सदसस्पतिमग्ने नय प्र वः शुक्रायाच्छा गिरोऽग्ने त्वमस्मदग्ने त्वं&#xA;पारय प्र कारवो मननेति सूक्तमाग्नेयव्रतस्य विश्वेभ्यो देवेभ्यः&#xA;काण्डर्षये सदसस्पतिमा नो विश्वे शं नो देवा ये सवितुरग्ने याहि&#xA;द्यौः पितर्विश्वे देवाः शृणुतेति सूक्तं वैश्वदेवव्रतस्य&#xA;ब्रह्मणे काण्डर्षये सदसस्पतिं ब्रह्म जज्ञानं पिता विराजां&#xA;ब्रह्म देवानन्तरस्मिन् ब्रह्मन्देवाश्चतस्र इति सूक्तं ब्राह्मव्रतस्य&#xA;ऋतं च सत्यं च देवकृतस्य यन्मे गभ तरत्स मन्दीति प्राजापत्ये वसोः&#xA;पवित्रं पवस्व विश्वचर्षण इति सौम्ये जातवेदस इत्याग्नेये&#xA;विष्णोर्नु कं सहस्रशीर्षा त्वमग्ने रुद्रा त्वाहार्षमिति&#xA;वैश्वदेवे एकाक्षरं त्वक्षरितेति ब्राह्मे तत्तद्व्रतदैवत्यं&#xA;स्वाध्यायसूक्तं तत्तत्काण्डं चाधीयीत १०&lt;br&gt;&#xA;तथैव&#xA;धातादिव्रतविसर्गं हुत्वा ब्राह्मव्रतं विसृज्य&#xA;नवान्युपवीतादीनि पूर्ववद्दत्त्वा प्रवर्ग्यदेवताभ्यः कल्पयामि&#xA;सांराज्यै कल्पयामि महावीराय क-ल्पयामि पृथिव्यै कल्पयामि&#xA;स्वाहेत्युत्तरे सोमाय कल्पयामि पितृभ्यः कल्प-यामि&#xA;पितृभ्यो मन्त्रपतिभ्यः कल्पयामि रुद्राय कल्पयामि रुद्राय&#xA;रुद्रहोत्रे कल्पयामि स्वाहेति दक्षिणे चाहुतीरेता हुत्वाग्ने&#xA;व्रतपते शुक्रियव्रतं बन्ध-यामीति शुक्रियव्रतं षाण्मासिकं त्रैमासिकं वा&#xA;बध्नीयाच्चितः स्थ परिचितः स्थेत्यादिनानुवाकेन शिरोऽहतेन&#xA;वाससावेष्टयेद्यथैनमहः सूर्यो&#xA;नाभितपे-न्मुखमस्य तस्माद्रेफायति&#xA;स्त्रीशूद्राभ्यामनभिभाष्य&#xA;शुक्रियब्राह्मणारुणनारायणाद्यारण्यकाण्डमधीयीत इति व्रतपारायणं&#xA;विज्ञायते ११&lt;br&gt;&#xA;अथाषाढोपाकर्म कुर्यादापूर्यमाणपक्षे रिक्तापर्वणी&#xA;वर्जयित्वा बुधवारे तिथिं गृह्णाति तत्राघारं हुत्वाग्निं&#xA;परिस्तीर्य शिष्यं वापयित्वा स्नातं पुण्याहं वाच-यित्वा&#xA;प्रोक्षणैः प्रोक्ष्याग्निं प्रदक्षिणं कारयित्वा कूर्चं&#xA;ददात्यासयित्वा दक्षिणे शं नो देवीरिति प्रोक्ष्य&#xA;प्रधानाः पञ्चाशदाहुतीराज्यचरुभ्यामक्षतधानाभ्यां वा&#xA;जुहोत्यग्नये पृथिव्यै ऋग्वेदाय यजुर्वेदाय&#xA;सामवेदायाथर्वणवेदाय वाय-वेऽन्तरिक्षाय दिवसाय सूर्याय&#xA;दिग्भ्यश्चन्द्रमसेऽध्यायायानध्यायायाध्या-यदेवताया&#xA;अनध्यायदेवतायै श्रद्धायै मेधायै धारणाया आचार्याय&#xA;छन्दस ऋषिभ्यः सप्तर्षिभ्यो मुनिभ्यो&#xA;गुरुभ्योऽहोरात्रेभ्योऽर्धमासेभ्यो&#xA;मासेभ्य ऋतुभ्यः संवत्सरेभ्यः परिवत्सरेभ्य इदावत्सरेभ्य इद्वत्सरेभ्यो&#xA;वत्सरेभ्यो ब्रह्मणे सा-वित्र्यै प्रजापतय उशनसे त्र्यवनाय&#xA;बृहस्पतये सोमायाङ्गिरसे दर्भाय शङ्खाय लिखिताय स्थूलशिरसे&#xA;वैनतेयाय शिखिन ईश्वरायाधिकृताधिदेवताभ्यः सदसस्पतिमद्भुतं प्रियमिन्द्रस्य&#xA;काम्यम् सनिं मेधामयासिषं स्वाहेति पूर्व-वत्प्राजापत्यव्रतबन्धं धातादि&#xA;पञ्च वारुणं मूलहोमं स्विष्टाकारं च हुत्वा हुतशेषमदितिस्ते&#xA;कक्ष्यामिति भोजयित्वा योगे योगे तवस्तरमित्याचमनं&#xA;ददात्यथ प्राङ्मुखमुदङ्मुखं वा ब्रह्माञ्जलिं कारयित्वा&#xA;दक्षिणमध्यासीनं वेदान्वेदौ वेदं वा&#xA;सूत्रसहितमध्यापयत्यन्तराप्येवमध्यापयितुकामो&#xA;हुत्वाध्यापयेदर्ध-पञ्चमानर्धषष्ठान्वा मासानध्यायानुपाकुर्वीतात ऊर्ध्वं&#xA;शुक्लेषु कामं तु वेदा-ङ्गानीति वेदोपाकरणमथ श्रावणे पौर्णमास्यामग्निं&#xA;परिस्तीर्य शिष्यं वापयित्वा स्नातं पुण्याहं वाचयित्वा पूर्ववद्व्रतबन्धं&#xA;धातादि पञ्च वारुणं मूलहोमं स्विष्टाकारं च जुहोत्यध्ययनपारायणायेति&#xA;श्रावणं तथैव नैष्ठिको यावज्जीवमाश्रमधर्माण्यनु&#xA;तिष्ठेतोपाकुर्वाणो वेदमधीत्य स्नायादिति&#xA;विज्ञायते १२&lt;br&gt;&#xA;अथ समावर्तनं व्याख्यास्याम उदगयन आपूर्यमाणपक्षे&#xA;तिष्योत्तरेषु चित्राविशाखयोर्हस्तरोहिण्योर्मृगशिरसि वा नक्षत्रे&#xA;यत्रापस्तत्रागारे गोष्ठे वाघारं हुत्वाग्निं परिस्तीर्य तथैव&#xA;धातादिव्रतविसर्गं हुत्वा वयः सुपर्णा इति वस्त्रावकुण्ठनं&#xA;मोचयित्वा शुक्रियव्रतं विसृजतीमँ स्तोमं त्र्यायुषं जमदग्नेरिति&#xA;प्रधानं पञ्च वारुणं मूलहोमान्तं हुत्वोद्वयं तमस उदु&#xA;त्यमित्येताभ्यामादि-त्यमुपस्थायोदुत्तममित्युत्तरीयमथा&#xA;वयमिति सूत्रदण्डादीन्यप्सु विसृज्य शिवो नामासीति क्षुरमुपलेन&#xA;कर्षयित्वा साक्षतैराधावैः शिवा न इति शिरोऽञ्जयित्वा&#xA;गोदानमप उन्दन्त्वोषधे त्रायस्व यत्क्षुरेणेति चतुर्दिशं येनावपदिति&#xA;सर्वतो नखान्तं वपति शरावे सानडुहगोशकृति&#xA;केशादीन्यादायेदमहममुष्येत्युदु-म्बरदर्भयोर्मूले&#xA;गोष्ठे वा गूहयेदन्नाद्याय व्यूहध्वमिति दन्तधावनमौदुम्बरेण काष्ठेन करोति&#xA;शीतोष्णाभिरद्भिरापो हि ष्ठेत्यादिभिरृग्भिस्तिसृभिः स्नापयित्वा&#xA;हिरण्यपवमानाभ्यां प्रोक्षयतीति पूर्वं तथा&#xA;प्रधानान्हुत्वा पुरोदयादादित्यस्य&#xA;ब्राह्मव्रतं विसृज्य शुक्रियव्रतस्य&#xA;ग्रहणविसर्गावित्येके १३&lt;br&gt;&#xA;दिवि&#xA;श्रयस्वेत्यहते वाससी गन्धाभरणादीनि च प्रोक्ष्य नमो ग्रहायेति&#xA;गन्धं गृहीत्वा प्राचीनमञ्जलिं कृत्वाप्सरस्स्विति&#xA;गात्राण्यनुलेपयेत्तेजोवत्सव&#xA;इति वस्त्रं परिधाय सोमस्य तनूरसीत्युत्तरीयं गृह्णाति&#xA;पूर्ववन्मेखलादीन्याददीताभरणकुण्डलमणीन्बदरेण सुवर्णेन वा कृतानाच्छाद्य&#xA;दर्भेण बध्नीयात् १४&lt;br&gt;&#xA;तदग्नावुपरि धारयन्नायुष्यं वर्चम्यमुच्चेर्वादि&#xA;शुनमहं प्रियं मेयमोषधीति पञ्चभिर्जुहुयात्सुम्राजं च विराजं&#xA;चेत्युदकपात्रे परिप्लाव्य ऋतुभिरिष्ट्वार्तवैरि-यमोषधीति ताभ्यां&#xA;कुण्डलाभ्यां दक्षिणादिकर्णयोरलङ्करोति शुभिक इति मणिना कण्ठमामुच्येदं&#xA;ब्रह्म पुनीमह इत्यङ्गुलीयकं गृहीत्वा यदाञ्जनमिति दक्षिणं&#xA;चक्षुर्यन्मे मन इति वामं चाञ्जनेनाञ्जयित्वेमाः सुमनस&#xA;इति स्रजमादाय देवस्य त्वेत्यादर्शमवेक्षेत तेनैव वैणवं दण्डमृजुं&#xA;गृह्णीयादिन्द्रस्य वज्रोऽसीति वेगवेजमिति&#xA;त्रिरुन्मार्ष्ट्युपानहावित्युपानहावारुह्य&#xA;प्रजापतेः शरणं भुवः पुनात्विति द्वाभ्यां छत्त्रं गृह्णीयाद्यो मे&#xA;दण्ड इति पुनर्दण्डं प्रमादे सत्याहरेत्ततो वाहनं पूजयित्वा प्रतिष्ठे&#xA;स्थो देवतानामित्यभिमृश्य रथन्तरमसीति रथमश्वोऽसि हयोऽसीत्यश्वमिन्द्रस्य&#xA;त्वा वज्रेणेति हस्तिनमारुह्यावतरेद-भ्यागतमुत्तमं कन्याप्रदः&#xA;सँस्रवन्त्विति निरीक्ष्य यशोऽसीत्यावसथे विष्टरं&#xA;कूर्चं पाद्यमर्घ्यमाचमनीयं मधुपर्कं च सङ्कल्पयति १५&lt;br&gt;&#xA;तत्रोपवेश्य&#xA;राष्ट्रभृदसीति कूर्चं दत्त्वापः पादाविति पादौ सव्यादि प्रक्षालयति स धौतपादो विराज इति स्वहस्तेन तद्धस्तं परिमृश्य तेनात्मनो&#xA;हृदय-मभिमृशति ततो मयि तेज इत्यर्घ्यमाचमनीयं&#xA;चाददीता मा गन्यशसेति मधुपर्कं दद्याद्देवस्य त्वेति&#xA;प्रतिगृह्य यन्मधुनो मधव्यमिति प्राश्नीयाद्&lt;br&gt;&#xA;योगे योग इत्याचम्याचमेद्&lt;br&gt;&#xA;अमृतापिधानमसीति धेनुं बद्ध्वा गौर्धेनुरिति&#xA;तृणमुष्टिं प्रदाय गौरस्य-पहतेति संस्पृश्य तत्सुभूतमिति&#xA;विसर्जयति विराज इति पाद्यदानमा मा&#xA;गन्यशसेत्याचमनममृतोपस्तरणमसीति&#xA;मधुपर्कदानं पृथिवीति तस्यान्नसङ्कल्पनममृतापिधानमसीति मुखवासदानमिति&#xA;विशेष इत्येके १६&lt;br&gt;&#xA;द्यौस्त्वा ददात्विति ब्राह्मणान्भोजयित्वा&#xA;इन्द्राग्नी मे वर्च इत्येषां प्रणामं कुर्यात्पुण्याहं&#xA;वाचयित्वाज्येन व्याहृतीर्हुत्वा बान्धवैः सह धाम&#xA;भुञ्जीत मधुधाम्नोश्चोदनायां तोयपिष्टौ प्रतिनिधी&#xA;गृह्णीयाद्यस्मादापो वै सर्वा देवताः सर्वार्थसाधका&#xA;इति वेद्यर्थं सम्भारार्थं पृथिवी वनस्पतयः पश्वर्थमोषधय इति वेदानुशासनं&#xA;भवति १७&lt;br&gt;&#xA;अथ प्राणाग्निहोत्रविधानं स्वयञ्ज्योतिरात्मा यजमानो बुद्धिः&#xA;पत्नी हृदयपुण्डरीकं वेदी रोमाणि दर्भाः प्राणो गार्हपत्योऽपान&#xA;आहवनीयो व्यानोऽन्वाहार्य उदानः सभ्यः समान आवसथ्य इति पञ्चाग्नयो भवन्ति&#xA;जिह्वादीन्द्रियाणि यज्ञपात्राणि रसादयो विषया हवींष्यस्य&#xA;फलमोमर्थावाप्तिस्तदेवमेकाध्व-र्युरात्मयज्ञं&#xA;सङ्कल्प्यामृतोपस्तरणमसीत्यन्नं&#xA;प्रोक्ष्यान्नसूक्तेनाभिमृश्योर्जस्करमि-त्याधावं&#xA;पीत्वाङ्गुष्ठानामिकामध्यमैरादायान्नं प्राणाय स्वाहापानाय स्वाहा व्यानाय&#xA;स्वाहोदानाय स्वाहा समानाय स्वाहेति पञ्चाहुतीः पात्रं स्पृशन्नेव&#xA;हुत्वोर्जस्करमिति पुनश्चाधावं पीत्वाश्नीयादाचम्यापो&#xA;गृहीत्वादित्याभिमुखमॐ&#xA;प्राणानाप्यायस्वेत्युदरमभिमृशेद्दक्षिणेन&#xA;कराङ्गुष्ठाग्रेणाणोरणीयानिति दक्षिण-पादाङ्गुष्ठे संस्रावयेदेवं&#xA;सायम्प्रातः प्राणाग्निहोत्रं&#xA;यजेतात्मयाजिनामिदमि-ज्यमग्निहोत्रं&#xA;यावज्जीवकमिति ब्रह्मवादिनो वदन्ति तदेवं भुक्त्वा गच्छन्तमनृणो&#xA;ब्रह्मपदमभ्येतीति सामपूर्वं माता पिता गुरुर्वा&#xA;पैतृकादिकमृणत्रयं जायमानस्य ब्राह्मणस्य सहजातमित्युक्त्वा&#xA;वारयेदिति विज्ञायते १८&lt;br&gt;&#xA;द्वितीयः प्रश्नः समाप्तः अथातः&#xA;पाणिग्रहणमष्टौ विवाहा भवन्ति ब्राह्मो दैवः प्राजापत्य आर्ष&#xA;आसुरो गान्धर्वो राक्षसः पैशाच इति यदभिरूपं&#xA;वृत्तवयःसम्पन्नमाहूयार्हयित्वा&#xA;कन्या-लङ्कृता दास्यते स ब्राह्म इति गीयते यदृत्विजो यज्ञस्यात्मनोऽलङ्कृत्य&#xA;कन्यां प्रतिपादयति स दैवो युगपद्धर्मानुवर्तिनौ स्यातामिति&#xA;वाचानुमान्याग्निकार्यं स्वयं कृत्वा&#xA;यत्कन्यामर्हयित्वा दद्यात्स प्राजापत्यो भवति&#xA;यद्गोमिथुनेनैकेन द्वाभ्यां वा कन्यां ददाति&#xA;तमार्षमाचक्षते यत्कन्यामाभरणमारोप्य शक्त्या बन्धु-भ्यो धनं&#xA;दत्त्वाहरते तमासुरमामनन्ति कामयोगो यदुभयोः स&#xA;गान्धर्वः प्रसह्य यत्कन्याहरणं स राक्षसः सुप्तां&#xA;प्रमत्तां वा रहसि यद्गच्छति स पशाचो भवतीत्येतेषां प्रथमे&#xA;चत्वारस्तोयप्रदानपूर्वकाः शस्ता ब्राह्मणस्य नेतरे जघन्या&#xA;यस्मात्त्रीन्पूर्वांस्त्रीनपरानार्षीजातः&#xA;षट् पूर्वान्षडपरान्प्राजापत्येनोढाया जातः सप्त&#xA;पूर्वान्सप्तापरान्दैवीसुतो&#xA;दश पूर्वान्दशापरानात्मानं चैकविंशतिकं ब्राह्मीपुत्रः पावयेदिति १&#xA;मातुरसपिण्डां पितुरसमानऋषिगोत्रजातां लक्षणसम्पन्नां&#xA;नग्निकां कन्यां वरयि-त्वा पञ्चाहेषु कुलस्य परिशुद्ध्यै&#xA;सपिण्डैः श्रोत्रियैः सह भूतं भुञ्जीत यस्मात्स पूतो भवतीति&#xA;विज्ञायते कनिक्रदादिना कन्यागृह गत्वा प्र सु ग्मन्तेति&#xA;तामी-क्षित्वाभ्रातृघ्नीमिति तयेक्ष्यमाणो&#xA;गुरुणाग्निमुखे कृते कन्याप्रदो वरगोत्रनाम शर्मान्तं&#xA;तथैतामस्य सहधर्मचारिणी भवतीति ब्राह्मे विवाहे धर्मप्रजासम्पत्त्यर्थं&#xA;यज्ञापत्त्यर्थं ब्रह्मदेवर्षिपितृतृप्त्यर्थं प्रजासहत्वकर्मभ्यो&#xA;ददामीत्युदकेन तां द-द्यात् तां प्रजापतिः स्त्रियामित्युदकेन हरते&#xA;वस्त्रगन्धाभरणादीनि सम्भृत्य कनि-क्रदादिना कन्यागृहं सह&#xA;बान्धवैर्गत्वा तेज आयुः श्रियमिति&#xA;वस्त्रादिनालङ्कृत्य प्रजापतिः सोममिति&#xA;तथाभरणमारोप्याददीतेत्येके २&lt;br&gt;&#xA;ततः सह स्नाताया&#xA;बध्वा नववस्त्रालङ्कारायाः पुण्याहान्ते पाणिं गृहीत्वा सुमङ्गलीरियं&#xA;वधूरित्यग्निशालामागत्य प्राङ्मुखमासयित्वा तस्यै शुद्धाम्बरवेषः&#xA;कूर्चं ददाति ततः परिस्तीर्याग्निरैत्विमामग्निस्त्रायतां मा ते गृहे&#xA;द्यौस्ते पृष्ठमप्रजस्तां देवकृतमिति पञ्चवारुणान्तं&#xA;प्रधानाञ्जुहुयादग्नेरपरस्यामास्तीर्णेषु&#xA;दर्भेष्वश्मानमातिष्ठेति वध्वाः पादाङ्गुष्ठेन&#xA;दक्षिणेन स्पर्शयति प्रत्यङ्मुख इति पाणिग्रहणं सरस्वतीति&#xA;विसर्गमघोरचक्षुरित्यासनं च&#xA;कृत्वेमांल्लाजानि-त्यभिघार्येयं&#xA;नारीति तस्या लाजाञ्जलिना जुहोत्युदायुषेत्युत्तिष्ठति प्रत्यङ्मुख&#xA;इति वधूमुखेक्षणं सरस्वतीति पाणिग्रहणमघोरचक्षुरिति&#xA;विसर्गमिमांल्लाजानिति लाजपूरणमियं&#xA;नारीति होममुदायुषेत्यग्निप्रणामं कुर्यादित्येके ३&lt;br&gt;&#xA;विश्वा उत&#xA;त्वयेत्यग्निं प्रदक्षिणं कृत्वातिगाहेमहि द्विष&#xA;इत्यासित्वा त्रिधैवं लाजहोमं जुहुयात्ततो मूलहोमान्तेऽग्निं&#xA;पतिघ्न्यन्तं वायुः निन्दितान्तमादित्यं घोरान्तं गन्धर्वं&#xA;यशोघ्न्यन्तं चन्द्रं पुत्रघ्न्यन्तं हुत्वा व्याहृतिः&#xA;प्रासावीरि-त्यन्तैश्चतुर्भिः प्रवाहणं कृत्वा पुनः&#xA;परिस्तीर्य स्विष्टकृन्मिन्दाहुती विच्छिन्न-मृद्धिसप्तसमिद्व्याहृतीश्च&#xA;जुहुयादग्नेरपरस्यामास्तीर्योदगग्रान्सप्त बर्हिषो वध्वा सह दक्षिणेन&#xA;पादेनैकमिषे विष्णुरिति द्वे ऊर्ज इति त्रीणि व्रतायेति चत्वारीति&#xA;पञ्च पशुभ्य इति षड्रायस्पोषायेति सप्त सप्तभ्य इति तान्पर्यायेणाक्रम्य&#xA;गत्वा सखेति निवर्तेत मम हृदय इति तस्या हृदयमभिमृशति प्रोक्षणैः&#xA;प्रोक्ष्य पुण्याहं स्वस्तिघोषेणारुन्धतीन्द्राण्यदितिः&#xA;श्रीरिवेति वध्वा मनुः प्रजापतिः पुरुषोत्तमो महेन्द्र इवेति वरस्य च&#xA;चत्वारि स्तोमान्यारोपयेयुरिति पाणिग्रहणं ध्रुवदर्शनान्तमित्येके ततः&#xA;प्रभृति गार्हस्थ्यं धर्ममनुतिष्ठतीति विज्ञायते ४&lt;br&gt;&#xA;अथ चतुर्थीवासो&#xA;वैवाहिकमग्निं वध्वा सहादाय सम्प्रवाहारयन्विति वधूं समं&#xA;वध्वेत्यग्निं संशास्ति दक्षिणं पादमग्रेऽतिहर&#xA;देहलिं माधिष्ठा इत्यावसथे प्रविश्य प्राच्यामर्धे&#xA;समादधीताग्नेरपरस्यामानडुहं चर्म&#xA;लोहितं कृष्णाजिनं वा प्राचीनग्रीवमुत्तरलोमास्तृणाति तत्र&#xA;प्राङ्मुखमुदङ्मुखं वा वधूमुपवेश्य पतिरिह&#xA;गावः प्रजायध्वमिति पश्चान्निषीदेता ज्योतिषां&#xA;दर्शनाद्वाचंयमावन्यतरानुपे-तावासातामुदिते&#xA;नक्षत्रे प्राचीमुदीचीं वा देवीः षडुर्वीरिति दिशमुपस्थाय मा हास्महि&#xA;प्रजयेति चन्द्रं सप्तर्षय इति सप्तर्षीन्कृत्तिका&#xA;नक्षत्राण्यरुन्धतीं च ध्रुवक्षितिरिति ध्रुवं च&#xA;दृष्ट्वोपतिष्ठेयातां मनोज्ञं तया सह सम्भाष्याथाग्नेयः स्था-लीपाकः&#xA;प्रजा स्थालीमिति स्थालीमभिमृश्याग्नये जुष्टं निर्वपामीति&#xA;स्थाल्यां तण्डुलान्निर्वाप्य वाचस्पतये पवस्वेति वध्वा&#xA;चरुं श्रपयत्यभिघार्योदगुद्वास्य परिस्तीर्याग्निमुपसमाधाय&#xA;हव्यवाहमिति स्विष्टकृता यजेत हुतशेषेण श्रोत्रियं&#xA;ब्राह्मणं तर्पयित्वा तस्मा ऋषभं दत्त्वानृणो भवतीति विज्ञायते ५&#xA;अत ऊर्ध्वं पर्वणि स्थालीपाकेन यजेत नित्यं यवैर्व्रीहिभिर्वा हस्तेन&#xA;सूर्याय स्वाहा प्रजापतये स्वाहेति प्रातराहुती अग्नये स्वाहा&#xA;प्रजापतये स्वाहेति साय-माहुती&#xA;जुहुयादग्न्यन्तरसंसर्गेऽनुगते&#xA;वा पत्नी कृच्छ्रं चरति श्रोत्रियागारान्मथि-त्वा वाग्निमादाय&#xA;पुनरौपासनमादधीतो दक्याशुष्यादिसंसर्गे च विधानं&#xA;यज्ञ-प्रायश्चित्ते वक्ष्यामो वियोगे पक्षस्योपावरोहेति समिधं यावत्कृष्णं&#xA;तावत्तप्त्वा समारोप्य गच्छेदहरहस्तां प्रज्वाल्य हुत्वा तथान्यां समिधं&#xA;निदधाति ६&lt;br&gt;&#xA;पचने वावसथ्ये चरुमभिघार्य वैश्वदेवं यथा हेति मण्डलं&#xA;प्रदक्षिणमुपलिप्य परिमृज्याग्नये स्वाहा सोमाय&#xA;स्वाहेत्युत्तरदक्षिणयोर्मध्ये व्याहृतीर्विश्वेभ्यो&#xA;देवेभ्यः स्वाहा धन्वन्तरये स्वाहा कुह्वै स्वाहानुमत्यै स्वाहा&#xA;प्रजापतये स्वाहा द्यावापृथिवीभ्याँ स्वाहा व्याहृतीरिमा मे अग्न इति&#xA;चरुं सेध्मं जुहुयादग्निहोत्राय स्वाहा वैश्वदेवयज्ञाय स्वाहा ब्रह्मयज्ञाय&#xA;स्वाहा देवयज्ञाय स्वाहा भूतयज्ञाय स्वाहा मनुष्ययज्ञाय स्वाहा पितृयज्ञाय&#xA;स्वधा नमः स्वाहा पञ्चमहायज्ञाय स्वाहा व्याहृतीः स्विष्टकृद्व्याहृतीरथ&#xA;गृहदेवताभ्यो यथादिशं बलिहरणं ब्रह्मणे नमो ब्रह्मपुरुषेभ्यो नमो&#xA;वास्तोष्पतये नम इति गृहमध्ये इन्द्राय नम&#xA;इन्द्रपुरुषेभ्यो नमो यमाय नमो&#xA;यमपुरुषेभ्यो नमो वरुणाय नमो वरुणपुरुषेभ्यो नमः&#xA;सोमाय नमः सोमपुरुषेभ्यो नमोऽग्नये नमो निरृतये नमो वायवे नम&#xA;ईशानाय नम इति सर्वं दक्षिणे पितृभ्यो&#xA;ज्ञातिवर्गपत्न्यन्तेभ्यः&#xA;कृतोपवीती यावन्तोऽन्नार्थिनस्तावद्भ्यो निर्वपामीति निरूप्याकाशे&#xA;विश्वेभ्यो देवेभ्यो नमो दिवाचरेभ्यो नमो भूतेभ्यो नमो&#xA;नक्तञ्चरेभ्यो नम इत्युच्छीर्षके श्रिया इति पादतो भद्रकाल्या इति&#xA;प्रतिद्वारं पूर्वान्तमुत्तरान्तं वा भुवङ्गयोर्मरुद्भ्य इति&#xA;चुल्याः पक्षयोरग्नय इत्युदधान्यामद्भ्य इति पेषण्योरुभयोर्दृषद&#xA;इत्युलूखलमुसलयो-र्वनस्पतिभ्य इति शूर्प ओषधीभ्य इति&#xA;वास्तुपृष्ठे शुनां च पतितानां च श्वपचां&#xA;पापरोगिणाम् । वयसां च क्रिमीणां च भूमावन्नं&#xA;वपाम्यहमिति बलिशेषं निर्वपति पूर्ववत्प्रवाहणं&#xA;कृत्वा भूतिः स्मेति भस्मालिप्यापो हि ष्ठेति प्रोक्ष्य य-त्ते&#xA;अग्ने तेजस्तेनेत्यग्निमुद्वयमित्यादित्यं चोपतिष्ठेत नित्यं&#xA;सायम्प्रातः पत्नी वा पुष्टिकामा बलिं&#xA;हरेद्वैश्वदेवकाले प्राप्तमतिथिं&#xA;शक्त्या तर्पयेद्वैश्वानरो ह्येष भवति ७&lt;br&gt;&#xA;तदेवं त्रिरात्रम्&#xA;हविष्याशिनौ ब्रह्मचारिणौ धौतवलव्रतचारिणौ स्यातां ततोऽपरस्यां&#xA;रात्रौ चतुर्थ्यामलङ्कृत्याग्निमुपसमाधाय नव प्रायश्चित्तानि&#xA;जुहुयादग्ने वायवादित्यादित्य वायवग्नेऽग्ने वायवादित्य&#xA;व्याहृतिर्भूर्भनमिति चतुर्भिर्वधू-मूÞर्याज्येन&#xA;जुहुयादग्निं प्रदक्षिणं कृत्वा प्राच्यामुदीच्यां वा तामुपवेश्याभिष्ट्वा&#xA;पञ्चशाखेनेति योनिमभिमृश्य सं ना मन इत्युपगच्छेदिमामनुव्रतेत्यालिङ्गनं&#xA;मधु हे मध्विदमिति मैथुनं कुर्वीत सुप्रजास्त्वायेत्युपगमनं सं ना मन&#xA;इत्यालिङ्गनमिमामनुव्रतेति वधूमुखेक्षणमित्येके ८&lt;br&gt;&#xA;अथ&#xA;त्रिरात्रमृतौ मलवद्वासाः स्नानाञ्जनादीनि&#xA;वर्जयेदेकभक्ता स्यादखर्वेणाञ्जलिनायसेन वा पिबेन्न&#xA;शुल्बेनाश्नाति न ग्रहानीक्षेत न दिवा स्वपे द्यथोक्तं व्रतं&#xA;कुर्याच्चतुर्थ्यां दन्तधावनं गन्धामलकादिभिः स्नात्वा&#xA;श्वेतवस्त्रानुलेपना&#xA;स्त्रीशूद्राभ्यामनभिभाष्यापरमदृष्ट्वा&#xA;भर्तारं पश्येद्यस्मादृतुस्नाता यादृशं पुरुषं पश्येत्तादृशी प्रजा भवति&#xA;ऋतुरात्रयो द्वादश भवन्ति षोडशेति चाचक्षते प्रथमास्तिस्रो न गम्याः&#xA;पुमान्समासु विषमासु स्त्री जायते शालिव्रीहि-यवानामन्नं पयसा&#xA;प्राश्नीयाद्यस्मादाहारमूला धातवो भवन्ति&#xA;लक्ष्मी-वटशुङ्गसहदेवीनामन्यतममभिषूय&#xA;प्रक्षिपेद्दक्षिणे नासापुटे&#xA;पुत्रकामाया वामे स्त्रीकामाया न निष्ठीवनं&#xA;कुर्याच्छोकरोषौ वर्जयति तत एनां यन्मे गर्भादिभिः&#xA;प्रोक्षणैः प्रोक्ष्य विष्णुर्योनिं कल्पयत्विति तामुपगच्छेत्&#xA;परिषिच्य वैश्वदेवं वैष्णवं मूलहोमाङ्गहोमौ हुत्वा विष्णुर्योनिं&#xA;कल्पयत्वित्युपगमनमित्येके ९&lt;br&gt;&#xA;अथ गृहीतगर्भालिङ्गानि&#xA;शरीराटोपः सक्थिसीदनं द्वेषो भर्तुररुचिराहारो लालाप्रकोपः&#xA;खरता वाचः स्फुरणं योनेरिति गर्भस्य दैवानुबन्धं ज्ञात्वापूर्यमाणपक्षे&#xA;पुण्ये पुन्नाम्नि शुभे नक्षत्र आज्येनाघारं हुत्वा तां&#xA;मङ्गलयुक्तामुपवेश्य परिषिच्य धातादि पञ्च वारुणं&#xA;मूलहोमं स्विष्टाकारं च हुत्वा वृषोऽसीति यवान्ददाति पयो दधि घृतं समं&#xA;गृहीतं त्रिवृदित्यामनन्ति भूस्त्वयि ददामीत्येनां&#xA;त्रिवृत्प्राशयेदाचान्ताया&#xA;नाभेरूर्ध्वमाभिष्ट्वाहं पराञ्चेति दर्भेण&#xA;त्रिरुन्मार्ज्य पुण्याहं कुर्याद्ब्राह्मणानन्नेन&#xA;तर्पयति १०&lt;br&gt;&#xA;अथ गर्भाधानादिचतुर्थे मासि पुंसवनं भवति शुक्लपक्षे&#xA;शुद्धेऽहनि पूर्वाह्नेऽग्निमुपसमाधाय पूर्ववत्स्विष्टकारान्तं&#xA;हुत्वा दक्षिणतोऽग्नेरपरस्यामासीनाया वृषोऽसीति&#xA;सर्षपमिश्रितान्यवानाण्डौ स्थ इति&#xA;दद्यादलाभे माषधान्यौ प्रतिनिधी स्यातामॐ भूर्भुवः सुवो&#xA;राकामहं यास्ते राके सोम एव विश्वा उत&#xA;त्वयेत्युदरमभिमृशेत्पूर्ववत्त्रिवृत्प्राशनादीनीति&#xA;विज्ञायते ११&lt;br&gt;&#xA;अथ गर्भाधानाद्यष्टमे मासि सीमन्तोन्नयनं कुर्यात्पक्षो दिनं&#xA;च व्याख्यातं पूर्ववद्धातादि हुत्वा त्रेण्या शलल्या सह शलाटुग्लप्सं&#xA;साग्रपत्रं कुशाङ्कुरं च दर्भेण त्रिराबध्यॐ भूर्भुवः सुवरिति&#xA;गृहीत्वा तस्यास्तथासीनायाः स्रग्गन्धवत्याः सीमन्ते राकामहं&#xA;यास्ते राक इति स्थापयित्वोन्नयनं कुर्यात्सोम एवेति पुरस्तादिव&#xA;कुर्यात्पूर्ववत्त्रिवृत्प्राशनं पुण्याहान्तमित्येके १२&lt;br&gt;&#xA;अथ&#xA;विष्णुबलिमुत्तरप्रणिधावग्न्यादीन्देवानॐ भूः&#xA;पुरुषमॐ भुवः पुरुषोँ सुवः पुरुषमॐ भूर्भुवः सुवः पुरुषं चेत्यावाह्य&#xA;तथैव निर्वापाद्याघारं हुत्वाग्नेः पूर्वस्यां दर्भासनेषु केशवं नारायणं&#xA;माधवं गोविन्दं विष्णुं मधुसूदनं त्रिविक्रमं वामनं श्रीधरं हृषीकेशं&#xA;पद्मनाभं दामोदरमिति नामभिर्देवं विष्णुमावाह्यापोहिर-ण्यपवमानैः&#xA;स्नापयित्वा तत्तन्नाम्नार्चयत्यतो&#xA;देवाद्यैर्विष्णोर्नु कं तदस्य&#xA;प्रियं प्र तद्विष्णुः परोमात्रया विचक्रमे त्रिर्देव इति&#xA;द्वादशाहुतीराज्येन हुत्वा पायस-माज्यसंयुक्तं हविर्देवं&#xA;निवेद्य द्वादशनामभिरतो देवाद्यैर्विष्णोर्नुकाद्यैराज्यमिश्रं&#xA;पायसं जुहुयादृग्यजुःसामाथर्वभिर्मन्त्रैर्वैष्णवैर्देवं संस्तूय&#xA;नमोऽन्तैर्नामभिः प्रणमेत्पायसशेषं पत्नीं प्राशयति १३&lt;br&gt;&#xA;अथ जातकर्म&#xA;व्याख्यास्यामोऽरिष्टाङ्गारं यथोक्तं कृत्वा वृषभोषितं तिलसर्षपैर्धूपयित्वा तां प्रवेशयेत्तज्ज्ञाः&#xA;स्त्रियस्तिस्रश्चतस्रो वा&#xA;परिगृह्यैनां संवाह-येयुः कुक्षौ शिथिले हृदयबन्धं मुक्त्वा&#xA;सशूले जघने प्रजायत इत्यवधारयेत् गर्भसङ्गेविशल्यां सुवर्चलां वा योनौ&#xA;निष्पीड्य निदध्याद्धूपयेत्पिण्डी-तकेनाहिकृत्त्या वा योनिं&#xA;हिरण्यपुष्प्या मूलं हस्तपादयोरादधाति यदा नासाग्रं&#xA;दृश्यते तदास्य ग्रहस्थितिं ज्ञात्वा शुभाशुभं परीक्षेत&#xA;यस्मात्तद्गुणान्वितं वर्धयेज्जायमाने मातुरुदकुम्भं&#xA;दक्षिणतः शिरोभागे स्थापयित्वा ततस्तूर्यन्तीं पादतो निधाय यथैव&#xA;सोमः पवत इत्युदरमभिमृशेत्कुमारे जाते द्वारवामेऽश्मनि परशुं&#xA;तस्मिन्हिरण्यं स्थापयित्वाश्मा भवेत्यधरमुत्तरं करोति&#xA;तस्योपर्यङ्गाद-ङ्गादिति कुमारमेकया स्त्रिया&#xA;धारयेत्तमद्भिरभ्युक्ष्य&#xA;तिलदेऽवपद्यस्वेति सतिलमक्षतं मूÞर्याधायौपासनमरण्यां&#xA;निर्हरति १४&lt;br&gt;&#xA;चुल्ल्यां कपालमारोप्य&#xA;वृषभशकृत्पिण्डैर्जातकाग्निं&#xA;साधयेत्तमेनमुत्तपनीयमित्युदाहरन्ति तेनैव धूपं दद्याद्द्वारस्य दक्षिणतो&#xA;निधायाङ्गारवर्णे परिस्तीर्य कणसर्षपैर्हस्तेन शण्डे रथोऽयः शण्डो मर्क&#xA;आलिखन्विलिखन्नर्यम्ण आन्त्री-मुखः केशिनीरेतान्घ्नतैतान्पूर्व&#xA;एषां मिश्रवाससो नक्तञ्चारिणो निशीथचारिणी तासां त्वमयं ते योनिर्मम&#xA;नामेति व्याहृतीश्च हुत्वा प्रक्षाल्य पाणिमवनीमालभ्य यत्ते सुसीम इति&#xA;मेधायै घृतं करोति वचा पथ्या हिरण्यं मधु सर्पिरिति मेधाजननानि&#xA;भवन्ति ब्राह्मीघृतं पयो वचाधिकं चामनन्ति सुवर्णं दर्भेण&#xA;बद्ध्वान्तर्धाय घृतं भूरृच इति प्राङ्मुखं&#xA;प्राशयति नित्यं सायम्प्रातरेवमहरहर्हुत्वा मेधायै&#xA;पाययेदुष्णशीताभिरद्भिरेनं स्नापयित्वा&#xA;क्षेत्रियै त्वेति नीत्वा या दैवीरिति मातुरङ्के स्थापयित्वा&#xA;तासां त्वेति स्तनौ प्रक्षाल्यायं कुमार इति दक्षिणादि पाययेदापो&#xA;हविष्ष्विति न्यस्तमुदकुम्भं शोधयित्वा नित्यं सायं-प्रातरादधाति तथैव&#xA;घृतप्राशनान्तं कर्म कृत्वा स्नात्वौपासननिर्हरणादि करोतीत्येके तृतीये&#xA;पञ्चमे सप्तमे नवमे चाह्नि शयनादिकं शोधयतीति १५&lt;br&gt;&#xA;अथ वास्तुसवनं&#xA;व्याख्यास्यामो नवे वास्तुन्युषितेऽपि&#xA;सूतकप्रेतकयोर्वापयित्वा मृन्मयानि भाण्डानि&#xA;पुराणानि त्यक्त्वा नवानि परिगृह्यान्यान्परि-च्छदान्यथोक्तं&#xA;शोधयित्वा भूमियज्ञेनेष्ट्वा निवसेद्यस्माद्वास्तुसवनेन&#xA;शुद्धिव-स्तूनामाघारो वास्तुसवनस्य वास्तोष्पते प्रतिजानीहि&#xA;वास्तोष्पते शग्मयेति द्वाभ्यां यजेत भूमियज्ञाय स्वाहा यज्ञदैवतं&#xA;प्रसोदर्यै स्वाहेति द्वौ भूमियज्ञदैवत्यौ मेदिनी देवी देवी&#xA;हिरण्यगर्भिणी समुद्रवती सावित्री शृङ्गे शृङ्गे वायुपरी जलशयनीति पञ्च&#xA;भूमिदैवत्या व्याहृतीर्हुत्वा पुण्याहमहमग्ने अग्निं&#xA;गृह्णामीत्य-ग्निष्ठाद्दर्भपूलेनाग्निं&#xA;गृहीत्वा प्रथमादैन्द्राद्भुवङ्गादारभ्य वास्तुनः कुड्यमूला-द्बहिरन्तश्च&#xA;वामं परीत्या ब्रह्मस्थानात्पर्यग्निं कारयित्वापरद्वारेण&#xA;विसृजेत्तथै-वाणोरणीयानिति पात्रेणान्वपः&#xA;स्रावयित्वा शिष्टाभिः सर्वत्र प्रोक्षयत्येवं वारुणाद्भुवङ्गाद्वा याम्यात्सौम्यादारभ्य&#xA;पर्यग्न्याधावस्रुती स्याताम् १६&lt;br&gt;&#xA;ये ते शतं&#xA;वरुणोदुत्तममयाश्चाग्न आपः सृजन्तु स्निग्धानीति चत्वारो&#xA;वरुणदैवत्या विश्वे देवस्य विश्वे अद्येति द्वौ&#xA;वैश्वदेवावतो देवा इदं विष्णुस्त्रीणि पदा विष्णोः&#xA;कर्माणि तद्विष्णोः परमं तद्विप्रास इति षड्वैष्णवा द्वावाद्यावित्येके&#xA;रुद्रमन्यं त्र्यम्बकमिति द्वौ रुद्रदैवत्यौ ब्रह्म जज्ञानं हिरण्यगर्भ इति&#xA;द्वौ ब्रह्मदैवत्यौ मिश्रवासस एतान्घ्नतैतानिति द्वौ कौबेरौ&#xA;युवमेतान्यग्नीषोमावान्यं दिव इति&#xA;त्रयोऽग्नीषोमीया बृहस्पतिर्देवानां बृहस्पतिः सोमं&#xA;बृहस्पते अति यदुपया-मगृहीत इति चत्वारो बार्हस्पत्याः&#xA;त्रातारमिन्द्रं महाँ इन्द्रो य ओजसा महाँ&#xA;इन्द्रो नृवद्भुवस्त्वमिन्द्रेन्द सानसिं प्र&#xA;ससाहिषेऽस्माकमिन्द्रो&#xA;भूतस्येन्द्रो द्यौरिन्द्रं प्रणवन्तमिन्द्रो&#xA;वृत्रमिन्द्रो बभूवेन्द्रोऽस्मानिति त्रयोदशैन्द्राः&#xA;यमो दाधार नमस्ते निरृतय इति द्वौ याम्यौ मित्रस्य चर्षणीधृतो मित्रो&#xA;जनान्प्र स मित्रेति त्रयो मैत्राः भूमियज्ञदैवत्यादयो&#xA;व्याहृत्यन्ता इज्यन्ते तस्माद् द्व्युत्तरं शतमाहुतयो&#xA;वास्तुसवनस्यान्तहोममिति विज्ञायते १७&lt;br&gt;&#xA;अथ दशमे द्वादशे वाह्नि&#xA;भवत्युत्थानं तथैव जातकाग्निं समारोप्य यावन्त्यस्य कर्माणि तानि&#xA;सर्वाणि मथित्वास्मिन्नेव कुर्याद्विसृज्य लौकिकाग्नावित्येके स्नात्वागारं&#xA;यथोक्तं शोधयेत् क्षुरकर्मादिना शुद्धो भूमियज्ञमसगोत्रेण याज-येदित्येके&#xA;तथा हरणमौपासनस्य धातादि पञ्च वारुणं मूलहोमो भोजनं ब्राह्मणानाम् १८&#xA;अथ नामकरणमा चत्वारिंशद्दिवसादा पञ्चाशद्दिनाद्वा पाके नैनां नियुञ्जीत&#xA;तत्रैव शुभे पुन्नाम्नि नक्षत्रे परिस्तीर्याग्निं तथासीनस्याक्षतं कुमारस्य&#xA;मूर्ध्नि विन्यस्य पञ्च वारुणं प्राजापत्यं स्विष्टाकारं च हुत्वास्य&#xA;पूर्ववत्त्रिवृत्प्राशनं दीर्घान्तमभिनिष्ठान्तं वा&#xA;घोषवदाद्यन्तरं द्विप्रतिष्ठितान्तस्थं&#xA;मृष्टाक्षरपदस्वरं द्विवर्णं चतुर्वर्णं वा नाम&#xA;शस्यते यथोक्तं मम नाम प्रथममिति गोत्रनामयुक्तं तदर्हं नाम कुर्यात्&#xA;द्वे नामनी तु नक्षत्रनाम&#xA;रहस्यमग्न्याधानात्परमाहिताग्न्या-दिस्वकर्मान्तं&#xA;प्रकाशं नाम भवेदक्षतोदकपुष्पान्नरसगन्धसमैः पाणिभ्यां दक्षि-णेतराभ्यां&#xA;कुमारस्य शाङ्करिरिवेति कन्याया नन्देवानन्ददायिनीति वदन्पादत आरभ्य&#xA;क्रमेण देहाङ्गसन्धौ शिरसि च निक्षिपेत्पुण्याहम् १९&lt;br&gt;&#xA;अथ वर्षवर्धनं&#xA;दारकस्य जन्मनक्षत्रं यद्दैवत्यं सास्य देवता प्रधाना भवति&#xA;तस्मादाघारं हुत्वा तदधिदेवता नक्षत्राणि च जुहुयादग्नये&#xA;कृत्तिकाभ्यः प्रजापतये रोहिण्यै सोमाय मृगशीर्षाय&#xA;रुद्रायार्द्राया अदित्यै पुनर्वसूभ्यां बृहस्पतये तिष्याय&#xA;सर्पेभ्य आश्रेषाभ्यः पितृभ्यो मघाभ्योऽर्यम्णे&#xA;फल्गुनीभ्यां भगाय फल्गुनीभ्यां सवित्रे हस्ताय&#xA;त्वष्ट्रे चित्रायै वायवे निष्ट्याया इन्द्राग्निभ्यां&#xA;विशाखाभ्यां मित्रायानूराधेभ्य इन्द्राय ज्येष्ठायै&#xA;प्रजापतये मूलायाद्भ्योऽषाढाभ्यो विश्वेभ्यो देवेभ्योऽषाढाभ्यो&#xA;ब्रह्मणेऽभिजिते विष्णवे श्रोणायै वसुभ्यः श्रविष्ठाभ्यो&#xA;वरुणाय शतभिषजेऽजायैकपदे प्रोष्ठपदेभ्योऽहये बुध्नियाय&#xA;प्रोष्ठपदेभ्यः पूष्णे रेवत्या अश्विभ्यामश्वयुग्भ्यां&#xA;यमायापभरणीभ्यः स्वाहेति व्याहृतिः २०&lt;br&gt;&#xA;ऋषभं वैरवणमग्नीषोमीयं&#xA;वैष्णवं धातादि मूलहोमं यद्देवादि कूश्माण्डहोममा&#xA;सावित्रव्रतबन्धाज्जुहोत्युपनीतस्य च&#xA;तत्तद्व्रतसूक्तानि वेदस्नातकस्य यदह्नि विवाहो भवति&#xA;मासिके वार्षिके चाह्नि तस्मिन्यत्स्त्रिय आहुः पारम्पर्यागतं शिष्टाचारं&#xA;तत्तत्करोति तथाग्निष्टोमादियज्ञानामाधाननक्षत्रे वर्षान्ते करोति&#xA;तदेवं वर्तमानस्य यद्यष्टमासाधिकाशीतिवर्षाणि&#xA;रविवर्षेणाधिगान्यधिगच्छेयुः&#xA;स दृष्टसहस्रचन्द्रो भवति तमेनं क्रियायुक्तं पुण्यकृत्तमं&#xA;ब्रह्मशरीरमित्याचक्षते तस्मान्नान्दीमुखं&#xA;कृत्वा शुक्लपक्षे शुद्धेऽहनि पूर्वाह्णे पुर्ववद्धुत्वा तथैव कपिल इवेति&#xA;वृद्धस्य वृद्धाया वा वदन्नक्षतोदकादीन्मूÞर्यादध्यात्सर्वदेवताः&#xA;सहस्रं च ब्राह्मणानामर्चनबलिभ्यामन्नेन तर्पयेत् ग्रामं&#xA;प्रदक्षिणीकृत्य सायं स्थण्डिले सहस्रं पिष्टेन सोमरूपाणि&#xA;करोति राजतेन पात्रेण कुमुदपत्रैः सोमस्यार्चनं तस्य दक्षिणे&#xA;रोहिणीगणं वामे चानावृष्टिगणमर्चयति सहस्रशः सुवर्णरजतमुक्ता-दीनि&#xA;शक्त्या वस्त्रतण्डुलापूपानि च दद्यादश्वमेधफलावाप्त्यै वर्षवर्धनमिति&#xA;विज्ञायते २१&lt;br&gt;&#xA;अथ षष्ठे मास्यन्नप्राशनं शुक्लपक्षे दिने शुद्धे&#xA;तत्राज्येनाघारो धातादि मूलहोमं पूर्ववत्त्रिवृत्प्राशनं&#xA;प्राङ्मुखं मङ्गलयुक्तं कुमारं विष्टरमारोप्य भूरपामिति&#xA;पायसमन्नं प्राशयेद्योगे योगे तवस्तरमित्याचमनं ददात्यथ&#xA;प्रवासागमनं पुष्पापूपदक्षिणादिसम्भारान्कुमारं च गृहीत्वा&#xA;कनिक्रदादिमालयं गुहस्य गच्छेत्प्रदक्षिणमर्चनं प्रणामो&#xA;गुहस्य तच्छिष्टेन पुष्पादिना गुहस्य शेषमिति तन्नामोहित्वा&#xA;बालमलङ्कृत्य शान्तिं वाचयित्वा निवर्तयेत्प्रोक्ष्यागतं सोमस्य&#xA;त्वेत्यङ्गमारोप्यायुषे वर्चस इति पिता मूर्ध्नि जिघ्रति वृषभं&#xA;नमस्कृत्य दक्षिणपाणेः साङ्गुष्ठमङ्गुलीर्गृहीत्वा&#xA;कनिष्ठाद्यग्निरायुष्मानित्यादिकैर्विसर्जन-मायुष्टे&#xA;विश्वतः प्रतिष्ठ वायाविति दक्षिणादिकर्णयोर्जपनमुदङ्मुखं&#xA;ब्रह्मादिदेवा-नां गुरूणां च प्रणामं कारयेत् पादोदकं दत्त्वा&#xA;पूर्ववत्सगुडभक्ष्यस्यान्नस्य सपिण्डैः श्रोत्रियैः सह भोजनं&#xA;स्वस्तिवाचनं पिण्डवर्धनमिति विज्ञायते २२&lt;br&gt;&#xA;अथ वर्षे प्रथमे&#xA;तृतीये वा चौडकमुत्तरायणे पक्ष आपूर्यमाणे पुन्नाम्न्याघारो मूलहोमान्ते&#xA;मङ्गलयुक्तमग्नेरपरस्यां कुमारमुपवेश्योत्तरे साक्षतं गोशकृच्छरावे&#xA;गृहीत्वा माता ब्रह्मचारी वा धारयेच्छिवो नामासीति ग्रहणं क्षुरस्य शिवा नो&#xA;भवथेति शिलायां तीक्ष्णीकरणं गोदानमुनक्त्विति गवादिदक्षिणाकरणमाप&#xA;उन्दन्त्वित्यपां सेकं शिरस्योषधे त्रायस्वैनमिति&#xA;साक्षताङ्कुरदर्भौ प्रागुत्तराग्रौ मस्तके स्थापयेत्स्वधिते&#xA;मैनँ हिंसीरिति क्षुरं निधायोर्ध्वाग्रमोषधीरिति येनावपदिति येन&#xA;पूषेत्यसावायुषेति पूर्वादिप्रदक्षिणं दर्भं सरोमाणं&#xA;छित्त्वा ज्योक् च सूर्यं दृश इति चूडां विभजेदृषिक्रमेण&#xA;स्वस्यैकार्षद्व्यार्षत्र्या-र्षपञ्चार्षसप्तार्षाच्चूडा&#xA;विभजेदनुदितस्यैकामिदमहममुष्येत्युदुम्बरदर्भयोर्मूले गोष्ठे&#xA;वाच्छादयेत्स्नातं वस्त्रादिनालङ्कृत्योपवेश्य&#xA;दक्षिणे पञ्च प्रायश्चित्तादि धातादि पञ्च वारुणं मूलहोमं हुत्वा&#xA;पुण्याहं कृत्वा नापितायान्नदानं गवादिदक्षिणां गुरवे&#xA;सुराणां पूजनं तर्पणं ब्राह्मणानामन्नेन करोतीत्यष्टादश&#xA;संस्काराः शारीराः २३&lt;br&gt;&#xA;तृतीयः प्रश्नः समाप्तः अथ&#xA;स्थालीपाकमग्नेः पश्चिमतस्तिष्ठन्प्राङ्मुखः प्राणायामं&#xA;धारयत्येकविंशती-ध्मान्सन्नह्य दर्भान्&#xA;दर्वीस्रुक्स्रुवप्रणीताज्यस्थालीचरुस्थालीरग्नेरुत्तरेऽवाङ्मुखं&#xA;सन्न्यस्योद्धरेत्यग्निमुद्धार्येन्धनैरिन्धयेद्वेदिं परिमृज्य&#xA;प्रागाद्युत्तरान्तं&#xA;दर्भानास्ती-र्येध्मादीनग्निकुण्डं&#xA;च प्रोक्षयति प्रणीतामासाद्य पवित्रं निधायाद्भिः पूरयति पृथिव्यापो&#xA;ग्रहीष्यामीति पूर्ववदुत्पूयोत्तरे निधायाज्यस्थालीं&#xA;गृहीत्वा पूर्वव-दाज्यं संस्कृत्य चतुर्थीवदाग्नेयं चरुं&#xA;स्थाल्यां पक्त्वाग्निं परिसमूह्य देवस्य त्वेति दर्वीमादाय&#xA;प्रक्षाल्योत्तराग्रं निधाय परिषिच्येध्मान्&#xA;गृहीत्वाज्यमनक्त्येकम-नूयाजमपोह्य त्रीन्परिधीनाघारौ च&#xA;पूर्ववन्निधाय शेषान्पञ्चदशेध्मान्प्राणाया-मेनाग्नौ&#xA;क्षिपत्याज्येनाघारौ संस्राव्य&#xA;हुत्वाग्नये सोमायेति जुहोति दर्व्या चरुं&#xA;गृहीत्वाभिघार्यावदानं गृहीत्वाग्नये स्वाहाग्नये&#xA;स्विष्टकृते स्वाहेति हुत्वात्रा-नूयाजमग्नौ प्रक्षिप्य&#xA;प्राजापत्यं जयान्व्याहृतीश्च पाहि नो अग्न एनसे पाहि नो&#xA;विश्ववेदसे यज्ञं पाहि विभावसो सर्वं पाहि शतक्रतो कामावकीर्णः&#xA;कामाभि-द्रुग्धः सं मा समुद्रादिति स्विष्टाकारं च&#xA;जुहोति परिषिच्य प्रणिधिं चालयति भस्मालिप्यात्मानं प्रोक्ष्याग्निं&#xA;वैश्वानरसूक्तेनोपस्थाय प्राणायामेन&#xA;दर्भांश्चतुर्दि-शमुत्थाप्याद्भिः&#xA;प्रोक्ष्य द्वावपोह्यान्यानाप्यायन्तामिति जुहोति द्वावपि गृही-त्वाद्भिः&#xA;प्रोक्ष्याग्नये स्वाहा सोमाय स्वाहेति हुत्वा त्रीन्परिधीनाघारसमिधौ च&#xA;जुहुयाद्धार्यं कर्तुमशक्तः समिधि स्वात्मन्यरण्यां वा समारोपयेदिति&#xA;विज्ञायते १&lt;br&gt;&#xA;अथ सति व्रीहिनीवारश्यामाकयवानामाग्रयणे&#xA;देवताभ्यः स्थाल्यां चरुं पक्त्वा नवेन तण्डुलेन पक्केनापि&#xA;जुहोत्यग्नये स्वाहेन्द्राग्निभ्याँ स्वाहा विश्वेभ्यो देवेभ्यः स्वाहा&#xA;सोमाय स्वाहा द्यावापृथिवीभ्याँ स्वाहाग्नये स्विष्टकृते स्वाहेति&#xA;शतायुधाय ये चत्वार इति पितृभ्यः सोपवीती ग्रीष्मो हेमन्त इदुवत्सराय&#xA;भद्रान्नः श्रेय इत्यायुष्मा इत्यादिभिस्त्रिभिर्व्याहृत्यन्तं&#xA;हुत्वा दक्षिणे धरण्यां पितृभ्यो बलिदानमाप्यायन्तामिति&#xA;तण्डुलैरास्यमभिपूर्याचम्य शिष्टैरन्तर्वंशे&#xA;परमेष्ठ्यसीति विकिरति तदेवं&#xA;शालीनयायावरादिवृत्त्यन्तरमाश्रित्य&#xA;गार्हस्थ्यं धर्ममनुतिष्ठतीति विज्ञायते २&lt;br&gt;&#xA;अथाष्टका&#xA;माघप्रौष्ठपदयोरपरपक्षेऽष्टम्यामष्टकां&#xA;कुर्यात् सप्तम्यां नवम्यां त्रयोदश्यां वा सायं पूर्वेद्युः&#xA;स्वाध्यायाचारवतः&#xA;शुचीनसगोत्रान्ब्राह्मणाना-हूयाभिपूज्य&#xA;युग्मान् द्व्यवरान्विश्वेदेवार्थे त्र्यवरानयुग्मान्पित्रर्थे द्वयोरेकैकं&#xA;वा निमन्त्रयेदपरेद्युरपराह्णे देशे शुचावाधायौपासनाग्निं वैश्वदेवाघारं&#xA;हुत्वा स्थालीं सङ्क्षाल्य विश्वेभ्यो देवेभ्यो जुष्टमिति स्थाल्यां&#xA;तण्डुलान्निर्वाप्य सतिलं चरुमपूपान्यपि पचेदग्नेर्दक्षिणस्यां&#xA;नान्दीमुखवन्मण्डलान्युपलिप्यास्त्वास-नमित्यासनानि&#xA;सदर्भतिलेष्वासनेष्वासयित्वा वस्त्राद्यैरलङ्कृत्य&#xA;ब्राह्मणान्प्र-त्यङ्मुखान्विश्वेदेवानुदगन्तं&#xA;पुष्पाद्यैः पितॄनुदङ्मुखान्प्रागन्तं गन्धाद्यैः पूजयति स्वधा&#xA;नम इत्युक्त्वा तेषां करे तिलोदकं दत्त्वा प्राप्नोतु भवानिति ब्रूयात् ॐ&#xA;तथा प्राप्नवानीति प्रतिब्रूयुरग्नौ होमं करिष्यामीत्युक्ते कुरुष्वेति&#xA;तैरनुज्ञा-तोऽग्निं परिषिच्य विश्वे देवस्य विश्वे अद्य प्रजापते न&#xA;त्वत्सुभूः स्वयम्भूः सं ते पयाँसि सोम यास्त इति रौद्रं&#xA;ब्राह्मं वैष्णवं व्यहृत्यन्तं देवानां&#xA;सपि-ण्डीकरणवत्पितॄणामप्याज्येन&#xA;हुत्वा हव्यं कव्यमित्यभिघार्य पक्वेनापूपमिश्रेण जुहोति गामुपाकृत्य&#xA;पशुबन्धवत्सञ्ज्ञप्त्वोत्खिद्य वपामुद्धृत्य पक्वया तया वह&#xA;वपामिति होमं चामनन्ति ३&#xA;दक्षिणपश्चिमेऽग्नेरेकोद्दिष्टवन्निर्वापस्थानं&#xA;तद्दक्षिणस्यामवटं चोपकल्प्योद्धन्यमानमिति दर्भैस्त्रिभिर्दक्षिणान्तं&#xA;सकृदुल्लिखेत् गायत्र्या प्रोक्ष्य स्थाने निहन्मि सर्वमिति&#xA;दक्षिणाग्रानयुग्मानुदुम्बरपत्रदर्भांस्तिलैरास्तृणाति&#xA;पोषाय त्वेति सकूर्चाक्षतं पात्रमुदकेनापूर्य पितरो मे प्रसीदन्त्विति&#xA;प्रणम्या म आगन्त्विति पितॄनावाह्य दक्षिणाभिमुखोऽभ्यर्चयत्या मा&#xA;वाजस्येति पात्रं प्रमार्ज्याग्निरिन्द्रेति चरुं निर्वपति दर्भेण तमष्टधा&#xA;विभज्य साज्यं पिण्डान्कृत्वा सव्योत्तरपाणि-भ्यामयमोदन इति पितृभ्यः&#xA;पितामहेभ्यः प्रपितामहेभ्यो ज्ञातिवर्गेभ्यः पितृ-पत्नीभ्यः&#xA;पितामहपत्नीभ्यः प्रपितामहपत्नीभ्यो ज्ञातिवर्गपत्नीभ्यः&#xA;पिण्डं निर्व-पामीति निर्वपत्येवं मातुः पित्रादिभ्यः पिण्डदानं&#xA;केचिद्वदन्त्यञ्जनदन्तधा-वनदधिसक्तुमधुव्यञ्जनेक्षुबदरीफलान्यर्पयेच्छूर्पेणाछाद्योपरि&#xA;पुष्पतिलाक्षत-दर्भान्न्यसेदूर्जं वहन्तीरिति परितः स्राव्योदकं दत्त्वा&#xA;मूर्तीनामिति तत्पात्रोद-केनावटं पूरयति&#xA;चरुशेषेणान्यैश्चान्नाद्यपूपोपदंशैः&#xA;पूर्ववद्ब्राह्मणान्यथातृप्ति भो-जयेत्तेषु तृप्तेषु पितरस्तृप्ता भवन्ति&#xA;वाग्यतान्भुञ्जानानृचः पैतृकाः श्रावयेदुच्छिष्टं संशोध्य तत्रान्नं&#xA;विकिरेदाचान्तेभ्यो मुखवासं निवेद्य रजतं तिलं सुवर्णं वा दक्षिणां&#xA;पशुकांस्ययानदासशयनासनादीनि परिच्छदांश्च यथाशक्ति ददा-त्यन्नशेषं&#xA;तेभ्यो दर्शयित्वा यथोक्तं&#xA;करणीयमाचमनोच्छिष्टशोधनोत्थापन-विसर्जनादन्यद्विश्वेदेवपूर्वमाचरेदन्यथा&#xA;रक्षांस्यपहरेयुर्नमो वः पितरः इति पि-तॄनभिवन्द्य पिण्डानुद्वासयेदस्तु&#xA;तृप्तिरा मा वाजस्येति भुक्तवतस्तान्न-मस्कृत्योत्तिष्ठतेत्युत्थाप्य&#xA;परेत पितर इति प्रवासयति पितृभुक्तं पितृजीर्णमि-त्यन्तहोमान्तेऽग्निमालये&#xA;प्रतिष्ठाप्य पञ्च महायज्ञान्करोति दरिद्रो ममेयमष्टकेति कक्षमग्निना&#xA;दाहयेच्छ्रोत्रियाय पानीयं वा दद्यादिति विज्ञायते ४&#xA;अथातोऽमावास्यायां पिण्डपितृयज्ञं यजेत&#xA;पूर्वेऽहन्यपां मेध्यमिति समूलं बर्हिराहृत्य सकृदेवाच्छिद्य&#xA;सकृदाच्छिन्नबर्हिषः समाहरत्युपोष्य श्वो भूतेऽप-राह्णेऽग्निं प्रणम्य&#xA;प्राचीनावीत्यध्वर्युर्दक्षिणाग्नेर्दक्षिणपश्चिमस्यां&#xA;चरुस्थाल्या-ज्यस्थालीस्रुक्स्रुवेध्ममेक्षणेडापात्रस्फ्यशूर्पोलूखलमुसलादिपात्राण्येकैकशः&#xA;प्रयुञ्जीत अपहता असुरा इति वेदिं परिमृज्यायात पितर इति दक्षिणाग्निं&#xA;सकृदाच्छिन्नबर्हिषा परिस्तृणाति पितृभ्यो जुष्टं निर्वपामीति&#xA;स्थालीं सपवित्रां व्रीहिभिरापूर्य तेनैवाभिमृश्य तथैव ताञ्छूर्पे&#xA;निरुप्याभिमृशेदन्वाहार्यस्य दक्षि-णस्यां पश्चिमस्यां&#xA;वोत्तरपश्चिमग्रीवं&#xA;कृष्णाजिनमास्तीर्योर्ध्वमुलूखलं&#xA;संस्थाप्य व्रीहीन्प्रक्षिप्य पत्न्यवघातं कृत्वा विवेचनवर्जं परावापं&#xA;सकृत्करोत्यध्वर्युः स्थाल्यां तण्डुलानद्भिः&#xA;सकृत्परिप्लाव्यान्वाहार्ये&#xA;जीवतण्डुलमस्विन्नं चरुं श्रपयेद्दक्षिणतः स्थालीं मेक्षणं&#xA;च दर्भेष्वासाद्यानुत्पूतसर्पिषा पक्वमभिघार्य शुन्धन्तां पितर इति वेद्यां&#xA;परितः कूर्चेनापः स्रावयेत्सोपवीती दक्षिणाग्ना-विध्मान्हुत्वा मेक्षणेन&#xA;चरुमभिघार्यावदायाग्नये कव्यवाहनाय स्वधा नमः स्वाहा सोमाय पितृमते&#xA;स्वधा नमः स्वाहा यमाय चाङ्गिरस्पतये स्वधा नमः स्वाहेति जुहोति&#xA;तदग्नेः सधूममेकमुल्मुकमुद्धृत्यापयन्त्वसुरा इति पश्चिमतो&#xA;वेद्यां सन्न्यस्य निर्धूमं तं विसृजेत् ५&lt;br&gt;&#xA;यजमानः प्राचीनावीती&#xA;दक्षिणपूर्वे स्फ्येनैवोल्लेखनं कृत्वा तत्राद्भिः&#xA;प्रोक्ष्य स्फ्यं निधाय तस्मिन्नूर्म्योदकान्त इत्युदकेन&#xA;तर्पयित्वा पश्चिमे सकृदा-च्छिन्नबर्हिषि&#xA;पितॄन्पितामहान्प्रपितामहानभ्यर्च्यावाचीनपाणिरेतत्ते&#xA;ततासौ ये च त्वामन्विति प्रत्येकं दक्षिणान्तान्पिण्डान्दद्यादाङ्क्ष्व&#xA;पितरसावाङ्क्ष्व पितामहासावाङ्क्ष्व&#xA;प्रपितामहासावित्यभ्यञ्जनमेतानि&#xA;वः पितर इति कशि-पूपबर्हणवासोऽञ्जनं चार्पयेत्पूर्ववदूर्जं वहन्तीरिति&#xA;पिण्डं परिषिच्य त्रिरुद-काञ्जलिं दत्त्वा तथैव पितॄनभिवन्द्य&#xA;प्रवासयति प्रजापते न त्वदिति गार्हप्त्यं गत्वा&#xA;यदन्तरिक्षमित्युपतिष्ठेतानाहिताग्निश्चैवमौपासनाग्नौ&#xA;चरुं श्रपयित्वा जुहुयादौपासनस्य संस्काराभावाद्यदन्तरिक्षमिति मन्त्रेण&#xA;गार्हपत्यशब्दं विनैवोपस्थानं कुर्यादपां त्वौषधीनामिति मध्यमं&#xA;पिण्डं दत्त्वाधत्त पितर इति पत्नीं प्राशयेदेषा पुमांसं जनयति&#xA;द्विपिता चेद्यजमानस्तथैव पिण्डं दत्त्वा यन्मे मातेत्येकस्मिन्पिण्डे तौ&#xA;द्वावपि ध्यात्वात्र पितरो यथाभागमिति प्रणमेद्ये समाना इति&#xA;सकृदाच्छिन्नमग्नौ हुत्वा पात्राणि द्वन्द्वमाहरतीति&#xA;विज्ञायते ६&lt;br&gt;&#xA;अथ श्राद्धं मासि मास्यपरपक्षेऽन्यतमेऽहन्यजन्मर्क्षे&#xA;ब्राह्मणनिमन्त्रणादि सर्वमष्टकावत्तथाज्यचरू&#xA;हुत्वान्नं पिण्डार्थं पात्रे समवदाय&#xA;ब्राह्मणान्भोजयित्वा नमो वः पितरो&#xA;रसायेति पिण्डं प्रथमं पितृभ्यो नमो वः पितरः सोम्यास इति द्वितीयतृतीयौ&#xA;पितामहप्रपितामहाभ्यां पितृभ्यस्तत्पत्नीभ्यः पिण्डानर्पयतीति विशेषः&#xA;पितरि जीवति पिण्डा न निर्वाप्यास्तमेवान्नादिना यथेष्टं&#xA;तर्पये-द्यस्मिन्दिने ज्ञातिर्मृतस्तस्मिन्मासि मासि&#xA;प्रेतायैकं पिण्डं निरुप्यैकं भोजयेदा&#xA;संवत्सरान्मासिश्राद्धमष्टकां&#xA;च न कुर्यादा सपिण्डीकरणादित्येके पितृपूजा प्रेतपूजा भवेत्पितॄन्प्रेतं&#xA;चोद्दिश्य पूजनं सर्वं श्राद्धं भवतीति पिण्डपितृयज्ञः कर्त्तव्य&#xA;एवेति विज्ञायते ७&lt;br&gt;&#xA;अथ चैत्री चैत्र्यां पौर्णमास्यां गृहं&#xA;शोधयित्वालङ्कृत्य दम्पती नववस्त्रोत्तरीयपुष्पाद्यैरलङ्कुर्यातामाघारे&#xA;कृते देवताभ्यः स्थाल्यां चरुं श्रपयित्याज्येन ग्रीष्मो हेमन्त ऊर्णं मे&#xA;पूर्यतां श्रिये जातो वैष्णवं च हुत्वा साज्येन चरुणा मधुश्च स्वाहा&#xA;माधवश्च स्वाहा शुक्रश्च स्वाहा शुचिश्च स्वाहा नभश्च स्वाहा&#xA;नभस्यश्च स्वाहेषश्च स्वाहोर्जश्च स्वाहा सहश्च स्वाहा&#xA;सहस्यश्च स्वाहा तपश्च स्वाहा तपस्यश्च स्वाहर्तुभ्यः&#xA;स्वाहर्तुदेवताभ्यः स्वाहौषधीभ्यः स्वाहौषधीशाय&#xA;स्वाहा श्रियै स्वाहा श्रीपतये स्वाहा विष्णवे स्वाहेति&#xA;जुहोत्यपरेणाग्निं देवीं श्रियं देवं&#xA;श्रीपतिं च प्राङ्मुखमभ्यर्च्य हविर्निवेदयति चैत्र्याणि&#xA;पक्वान्यन्नानि ब्राह्मणानन्नसूक्तेन भोजयित्वा&#xA;सपिण्डैर्युक्तो भुञ्जीत ८&lt;br&gt;&#xA;अथाश्वयुजी आश्वयुज्यां पौर्णमास्यां&#xA;गोष्ठेऽग्निं समाधायाघारं जुहुयादग्नेः प्राच्यां भवं&#xA;देवमावाह्याभ्यर्च्य तृणानि सम्भृत्य गाः स्थापयति भवायेति स्थाल्यां&#xA;निर्वापश्रपणं कृत्वाग्नौ परिषेकं कुर्यात् भवाय शर्वायेशानाय पशुपतय&#xA;उग्राय रुद्राय भीमाय महादेवाय स्वाहेति रुद्रमन्यं&#xA;त्र्यम्बकमित्याज्यहोमान्ते मेक्षणेन&#xA;चरुमवदायाभिघार्यावदानं सङ्गृह्य&#xA;पूर्ववज्जुहुयादर्कपत्रैर्देवं&#xA;चरुं निवेद्याज्यशेषेण तृणान्यभ्युक्ष्य गोभ्यः प्रदाय प्रदक्षिणनमस्कारौ&#xA;करोतीति विज्ञायते ९&lt;br&gt;&#xA;अथाग्नौ नित्यहोमान्ते विष्णोर्नित्यार्चा&#xA;सर्वदेवार्चना भवति अग्निर्वै देवानामवमो&#xA;विष्णुः परमस्तदन्तरेण सर्वा अन्या देवता इति ब्राह्मणं&#xA;तस्माद्गृहे परमं विष्णुं प्रतिष्ठाप्य&#xA;सायम्प्रातर्होमान्तेऽर्चयति&#xA;षडङ्गुलादहीनं तद्रूपं कल्पयित्वा पूर्वपक्षे पुण्ये नक्षत्रे प्रतिष्ठां&#xA;कुर्यात्तस्मात्पूर्वं तृतीयेऽहन्यौपासनाग्निकुण्डं कृत्वा&#xA;पूर्ववत्प्रोक्षणोल्लेखनादि कर्म&#xA;कुर्याद्द्वितीयस्यां वेद्यां&#xA;षट्त्रिंशदङ्गुलप्र-माणैर्दर्भैः कूर्चेन वा&#xA;परिस्तीर्य परिधीनूर्ध्वसमिधौ निधायोर्ध्ववेद्यां&#xA;यथा-दिशमिन्द्रादिदिग्देवान्दक्षिणे ब्रह्माणमुत्तरे सोमं च&#xA;पुष्पाद्यैरभ्यर्च्य तथैवाघारं जुहोति दद्भ्यः स्वाहा&#xA;हनूभ्याँ स्वाहेत्यङ्गहोममतोदेवादींश्च हुत्वा पुरुषसूक्तं&#xA;जपन्सुवर्णेनाक्ष्युन्मेषणं करोति नद्यां तटाके जलपूर्णपात्रे वा ये ते&#xA;शता-द्यैर्वस्त्राणि कुशांश्चास्तीर्य विष्णुसूक्तेन देवं प्राक्शिरः&#xA;शाययित्वाधिवासयति द्वितीयदिवसे स्नात्वा रात्रौ पूर्ववदाघारं&#xA;हुत्वाष्टौ कलशानाहृत्य&#xA;पञ्चगव्यघृत-दधिक्षीराक्षतोदकफलोदककुशोदकरत्नोदकैः&#xA;पूरयित्वा देवमभ्यर्च्य वसोः पवित्रमग्न आयाहीषे त्वोर्जे त्वा शं नो&#xA;देवीश्चत्वारि शृङ्गा सोमो धेनुं चत्वारि वागिदं विष्णुरिति&#xA;कलशैः स्नापयित्वापोहिरण्यपवमानैर्गन्धतोयैश्च&#xA;स्नाप-यत्यग्नेरुत्तरस्यां&#xA;व्रीहिभिर्वेदिं कृत्वा विष्टरं न्यस्य वस्त्राण्यास्तीर्य&#xA;देवमारोप्य वस्त्राद्यैरलङ्कृत्यार्चयति पुण्याहं कृत्वा&#xA;स्वस्तिसूक्तेन तामभिमृश्य स्वस्तिदा विशस्पतिरिति प्रतिसरां&#xA;बद्ध्वा पूर्ववद्देवं शाययीत १०&lt;br&gt;&#xA;कालविहीनं कुम्भमुत्पूतैराधावैरापूर्य&#xA;देवस्य पार्श्वे निधाय प्रणवेनाभिमृश्य कूर्चाक्षतसुवर्णरत्नानि&#xA;प्रक्षिपेन्निष्कलं देवं हृदये तथाधावे रुक्माभं रक्ता-स्यनेत्रपाणिपादं&#xA;श्रीवत्साङ्कं चतुर्भुजं पीताम्बरधरं शङ्खचक्रधरं सौम्यं सकलं ध्यात्वा&#xA;प्रणमेदग्निं परिषिच्य हौत्रं प्रशंस्य दक्षिणप्रणिध्यामॐ भूः पुरुषमॐ&#xA;भुवः पुरुषमोँ सुवः पुरुषमॐ भूर्भुवः सुवः पुरुषं नारायणं विष्णुं पुरुषं&#xA;सत्य-मच्युतमनिरुद्धं श्रियं महीमिति नाम्नावाह्य निर्वापं कृत्वाज्येन&#xA;विष्णु-सूक्तपुरुषसूक्ताभ्यामतोदेवादीञ्छ्रिये जातो मेदिनी देवीति&#xA;चतुरावर्त्य हुत्वा नाम्ना साज्यं चरुं जुहुयात्प्रभाते स्नात्वा प्रणवेन&#xA;देवमुत्थाप्य शकुनसूक्तं जप-न्सह कुम्भेन देवमानीय गृहे वायव्यां&#xA;देवायतनेऽग्निशालायां वार्चापीठे रत्नं सुवर्णं वा&#xA;सन्न्यस्य विष्णुसूक्तपुरुषसूक्ताभ्यां विष्णुं प्रतिष्ठापयामीति&#xA;प्रतिष्ठाप्य बिम्बस्य मूर्ध्नि नाभौ पादे च सुवर्भुवर्भूरिति हृदये&#xA;प्रणवं विन्यस्येदं विष्णुरिति देवं ध्यायन्कुम्भस्थमाधावं शक्तियुतं&#xA;कूर्चेनादाय बिम्बस्य मूर्ध्नि विष्णुमावाहयामीति&#xA;संस्राव्यावाहनं करोति विधिनैवाराध्य&#xA;हविर्निवेदयति ११&lt;/p&gt;</description>
    </item>
  </channel>
</rss>
