+++
title = "०६"
+++

## 6.1 प्रळयवराह

स्व॒य॒मा॒दि॒स्सर्वा᳚न्तरा॒त्मा दे॒वस्स॒ स्वयं॑ क्री॒डात्म॑क॒ मवा॑सृजत् ।  
यस्स्व॒यं लो॒क मव॑धारमवधारय॒न्त् स्वाहा ॥६.१॥

## 6.2 मत्स्यरूपः 

यस्स्व॒यं सृ॒ष्टमा॒त्मना गुप्तमनु॑ संविता॒नमच॑रञ्चरन्तम् ।  
स्व॒यं क्री॑डन् क्रीडय॑न् क्रीडान्त॑र॒मनु॒प्रावि॑श॒त् स्वाहा ॥६.२॥

## 6.3 बलराम

स्वौज॑सा॒ सर्व॒माद॑धाति॒ यः पापी॑यांस॒मनु॒पद॒ माहिग्॑ꣳसत् ।  
सु॒पु॒ण्यं॒ पुण्या᳚त्मकं॒ पुण्य॑विता॒न् न्दाधार दे॒वाय॒ स्वाहा᳚ ॥६.३॥

## 6.4 आदिवराह

क्ष्मा मे॒कां सलि॑ला वस॒न्नां श्रु॒त्वा स्वनन्तीमनु॑सु॒पत॑न्तीम् ।  
स्व॒यं भू॒त्वा व॑रा॒हो वर॒ उज्ज॑हार॒ तस्मै॑ दे॒वाय॒ सुकृ॑ताय॒ पित्रे॒ स्वाहा᳚ ॥६.४॥

## 6.5 कूर्मरूपः

यः कु॒न्धर॑माणः॒ कुन्ध॑रा॒न्कुन्ध॑रता॒मित्य॑वोचत् ।  
ताग्ं सा॑नुमतो॒ विद॑धत्॒ स्वतेज॑सा॒ तस्मै॑ वरि॒ष्ठाय॒ वर॑दाय पित्रे॒ स्वाहा᳚ ॥६.५॥

## 6.6 वराह

यो वा॒ (प्र) पृथां प्रस्ख॑लन्तीं॒ प्रमृ॑ज्यामृजा॒ङ्गीम् ।  
य ऊर्वोरुपदधा॒त्तस्मै॑ मु॒ख्याय॒ वर॑दाय पित्रे॒ स्वाहा᳚ ॥६.६॥

## 6.7 वराह

	यां गा॑ मुशन्ती मुश॑नाभिपू॒र्णा मार॑क्तनी॒लाम् अ॒मृतां रज॒न्तीम् 

	आला॑लय॒न् लालि॑त कङ्कणां॒ तां तस्मै᳚ प्रजे॒शाय॒ वर॑दाय पित्रे॒ स्वाहा᳚ ॥६.७॥

## 6.8 प्रजापति

	प्रजा॑पते॒ न त्व॑दे॒तान्य॒न्यो विश्वा॑ जा॒तानि॒ परि॒ता ब॑भूव ।  
	यत्का॑मास्ते जुहु॒मस्तन्नो॑ अस्तु व॒यग्ग्ꣳ स्या॑म॒ पत॑यो रयी॒णाग्ꣳ स्वाहा᳚ ॥६.८॥

## 6.9 यज्ञवराह

	यो धूर्धु॑रं॒ धूर्धु॑रं धूर्व॑रा॒णाम् । सुधूर्धूरसि॑ धूर्धुरा॒णां धूर॑सि॒ धूर्वङ्ग॑मे॒ स्वाहा᳚ ॥६.९॥

## 6.10 स्थूणजनृसिंह

	यो वा᳚ व्यहिं॒सीज्जर॑या जर॒न्तं तं दै᳚त्यमु॒ख्यम॒मृता᳚त्मरूपम् ।  
	सुखु॑रं खुरा॒णां किञ्चि॑त्स्व॒नन्तं॒ तस्मै॑ नृसिं॒हाय॒ सुरेश॑पित्रे॒ स्वाहा᳚ ॥६.१०॥

वर॑दाय पित्रे॒ स्वाहा॑ । सुरेशपित्रे॒ स्वाहा᳚ ॥
