+++
title = "२"
+++

श्री श्री श्रीनिवासाय नमः
श्रीवैखानसमन्त्रप्रश्नाष्टके
सप्तमप्रश्नः
पारमात्मिकोपनिषत्
श्री श्री निवास दीक्षितीय भाष्यानुसारी

हरिः ओं
७.२.१.१ [१.१] विष्णुस्सर्वेषामधिपतिः परमः पुराणः
परो लोकानामजितो जितात्मन् भवतेऽभवाय स्वाहा
७.२.१.२ [१.२] सुसूक्ष्मस्सार्वस्[^७३९] सर्वेषामन्तरात्मा[^७४०] तस्थुस्तस्थुषां जंगमो जंगमानाम्
विभुर्विभूणां विभवोद्भवाय स्वाहा
७.२.१.३ [१.३] ज्योतिर्वा पारमात्मिकं सार्वं विश्वभवं भवाय प्रभूतं प्राहिण्वन्[^७४१] परम्पराय सुकृतं कृताय तस्मै वराय ईशिषे स्वाहा
७.२.१.४ [१.४] ईशो यस्माद्विततं वितत्य कं कं धृतं कामहुतो जुहोति
ककुदं ककुच्छित्वा भूयः पराय स्वाहा
७.२.१.५ [१.५] रायामीशो रहितो भरन्त्यै रां रां वहन्त्या आहितः
रायां पतिं रां रां धरते धरित्र्यै रां वहतोद्वहाय स्वाहा

[^७३९]: Text: सार्व

[^७४०]: Text: अन्मरात्मा

[^७४१]: Text: प्राहिण्वन्

७.२.२.१ [१.६] यो ब्रह्मशब्दः प्रणवः प्रधानश्शब्दश्शब्दान्तरात्मा नित्यो वियत्तः प्रतरन् प्रकामम्
प्राजापत्यं प्रतरं प्रकुर्वन् भूयो भूत्यै अचरं चराय स्वाहा
७.२.२.२ [१.७] यो वा त्रिमूर्तिः परमः परश्च त्रिगुणं जुषाणस्सकलं विदत्ते
त्रिस्त्रिस्त्रिधात्मा त्रिधा त्रिधा वा विदधे समस्तं त्रिधा त्रिरूपं सकलंधराय स्वाहा
७.२.२.३ [१.८] यद्वा कृतममृतं चराणां यत्सर्वनिष्ठमजरं समस्तम्
यत्पश्यमानमात्माभिजुषाणमन्तस्सुषुप्त्यान्[^७४२]अभिगम्यमानाय स्वाहा
७.२.२.४ [१.९] कः[^७४३] कोशमङ्गे कुशलं विधाय साकृतं कृण्वतेऽग्र इदं सुकान्तम्
ककुद्वते कामचरं चराय स्वाहा
७.२.२.५ [१.१०] यं यज्ञैर्मुनयो जुषन्ति यं देवाः परमं पवित्रं  भविष्यन्त्यार्तिषु प्रणताः प्रधानाः यँ सूरयो जपन्तो योगिनस्सूक्ष्मैस्सुप्रदर्शनैः पश्यन्तीश्वराय स्वाहा

[^७४२]: Vंড়् तेxत्१९८४ एदितिओन्: सुषुप्त्याग्.  १९४६ एदितिओन्: सुषुप्त्यान्.

[^७४३]: Text: कं

७.२.०.१ उद्वहाय स्वाहेश्वराय स्वाहा

७.२.३.१ [२.१] यो वा गविष्ठः परमः प्रधानः पदं वा यस्य सत्वमासीत्
यस्योपरित्वं मुनयोऽनुपश्यन्ति तस्मै मुख्याय विष्णवे स्वाहा
७.२.३.२ [२.२] यो वा वायुर्द्विगुणोऽन्तरात्मा सर्वेषामन्तश्चरतीह विष्णो
स त्वं देवान्मनुष्यान्मृतान् परिसंजीवसे स्वाहा
७.२.३.३ [२.३] त्वमग्ने त्रिगुणो वरिष्ठः परं ब्रह्म परं ज्योतिः
सर्वेषां त्वं पालनाय हुतममृतं वहिष्यषे स्वाहा
७.२.३.४ [२.४] त्वं[^७४४] जीवस्त्वमापस्सर्वेषां जनिता त्वमाहारः
त्वं विष्णो श्रमापनुदाय चतुर्गुणाय स्वाहा
७.२.३.५ [२.५] भूमेर्वितन्वन् प्रतरन् प्रकामः पोपूयमानः
पञ्चभिस्स्वगुणैः प्रसन्नैस्सर्वाणि मान् धारयिष्यसि स्वाहा

[^७४४]: १९४६ एदितिओन्: तं

७.२.४.१ [२.६] मनस्त्वं भूत्वा प्रतरन् प्रदोऽग्रे त्वत्तो भूतं संभावयिष्यसि सर्वेषां कायानामर्हमर्हते स्वाहा
७.२.४.२ [२.७] त्वं बुद्धिर्भूतानामन्तरात्मा पुण्यवतां पुण्येषु सज्जमानः त्वं बुद्ध्या विचिन्वमानः पुण्यरूपाय स्वाहा
७.२.४.३ [२.८] यस्सूक्ष्मान् संचरमाणान् भावाभावान् भव्याभव्यान्
कुर्वन्नात्मीयममितो धुनोति धुरं वहिष्यसे स्वाहा
७.२.४.४ [२.९] यस्य वा भयाद्भगवानुत्तस्थे स्वयं सूर्यस्सत्यं कालं वहमानः
यस्मात्तेज आत्मियं कृत्वा सर्वानस्मान् पालयिष्यसि स्वाहा
७.२.४.५ [२.१०] यं त्वां सर्वं पालनायाभिभूतं देवास्सर्वे पश्ये
विचरन्ति ते देवास्त्वमेव सर्वे माया मायैषा ते स्वाहा

७.२.०.२ यिष्यसि स्वाहा मायैषा ते स्वाहा

७.२.५.१ [३.१] यस्त्वं भूत्वा पर्जन्यो बिभेति रन्ध्रे प्रजाभिर्
आकृष्यमाणः सत्यं कालं व्रतेन पालयन् ह्लादयिष्यसे स्वाहा
७.२.५.२ [३.२] कामो भूत्वा प्रजानामन्तरा स्थितस्सर्वा लोकान् ह्लादयञ्जीवमानः सन्दर्पणाय हरये वराय स्वाहा
७.२.५.३ [३.३] अङ्गादङ्गादनुप्राविशत्सर्वान् लोकान् संरक्षणाय
यो वा वसन् देवो मातरिश्वा स योऽस्माकं भूत्यै भूतये स्वाहा
७.२.५.४ [३.४] यो मोहयन् भूतानाँ[^७४५] सर्गाधिरक्षणाय
यस्संकोचस्संकोचनाय भवतात्स्वाहा
७.२.५.५ [३.५] यो वा दशात्मा उपरि स्पृशन् वा देवानां ज्योतिर्ज्योतिषाम्
उत्तरः स्वयं वा स्पृशन् ज्योतिर्ज्योतिषे स्वाहा

[^७४५]: १९४६ एदितिओन् भूतानां

७.२.६.१ [३.६] यो ब्रह्मा ब्रह्मविदामात्मा स्यादात्मचक्षुषाम्
भूतिर्भूतिमतां सुकृतं कृताय स्वाहा
७.२.६.२ [३.७] सारस्वतो वा एष देवोऽयं न वा हयः पारमात्मिकः
भयोऽभयो वा सर्वं संधुषे स्वाहा
७.२.६.३ [३.८] यो वा परं ज्योतिः परं सन्दधानः
परमात्मा पुरुषं सञ्जनयिष्यसे स्वाहा
७.२.६.४ [३.९] यो दोषश्चतुरश्चतुर्थश्चतुरः पदार्थान्
सर्वं लोकस्य सन्दधानस्सते सत्वमादधानाय स्वाहा
७.२.६.५ [३.१०] यस्यैता ब्रह्ममूर्तयो बृहद्ब्रह्माणं ब्रह्म
आदधानः यं ब्रह्म ब्रह्मगुप्तये परंपराय स्वाहा

७.२.०.३ ज्योतिषे स्वाहा पराय स्वाहा

७.२.७.१ [४.१] वाको वा अनुवाको वाकं वाकं संजुषमाणः
देवस्स स्वं स्वगुप्तये स्वयं ज्योतिषे ज्योतिषे स्वाहा
७.२.७.२ [४.२] द्वावेतौ पक्षी अचरं चरन्तौ नाधुरं व्यधुनीते
यश्चैको भुनक्ति भोक्त्रे स्वाहा
७.२.७.३ [४.३] यो वा आयुः परमात्मानं[^७४६] मीढुषः पारंपर्यात्परः परायणः परो लोकानां परमा दधानः परतः पराय स्वाहा
७.२.७.४ [४.४] यो वा तेजस्तेजसां तेजस्तेज आदधानः
सत्यस्तेजस्तेजसां तेजस्तेजस्तेजसे स्वाहा
७.२.७.५ [४.५] सह संपायास्त्वमाशिषमाशीर्भूताभूतम्
आशिषमाशीरासीराशिरनुभूमिस्[^७४७] स्वाहा

[^७४६]: परमात्मानं रेअदस्परमात्मायं

[^७४७]: Text: अनुभूमि

७.२.८.१ [४.६] यो वा संयोगस्संजुषमाणस्सन्धुस्सन्धुक्षणानाम्
संयोगं सन्दधानः पुण्यः पुण्यानां पुण्याय स्वाहा
७.२.८.२ [४.७] सहस्रं वा यस्यैव वितानमादधानस्सहस्रं वा
आसिषस्सासिकाः सहस्रं यस्य वै सासिकास्सहस्रं सहस्राय स्वाहा
७.२.८.३ [४.८] स्वातिगा गुप्तयो गुप्तिस्सत्यं सत्यानां सात्वं पदम्
तत्सत्वं सत्वमासीत्सात्वं सात्वं वै सात्वमादधानाय स्वाहा
७.२.८.४ [४.९] सत्वं वा उद्रेकमासीद्यत्सत्वमुभयोरनुगोप्ता
तत्सत्वं सत्यंवदाय सत्याय स्वाहा
७.२.८.५ [४.१०] सत्यो ज्योतिस्सत्यान्तरात्मा सत्योद्योगस्सत्यस्सत्कर्म
सत्यं सत्यवितानमासीत्सत्यसत्याय स्वाहा

७.२.०.४ भूमि स्वाहा सत्याय स्वाहा

७.२.९.१ [५.१] सत्यस्सत्वं पुण्यमासीत्पुण्यो वा दैविकं सत्यं
सत्वमार्षं सत्यं सत्वं सत्पथाय स्वाहा
७.२.९.२ [५.२] सत्यो ज्योतिस्सत्वं प्राणास्सत्वाधारास्सत्वसंधानः
सत्यस्सत्वं प्रकाशं ज्योतिर्ज्योतिषे स्वाहा
७.२.९.३ [५.३] कामीमुमामीशिषमीशिष सत्यमीशिषमीशिषाणां तत्सत्यं सत्यरूपं
सत्यं सत्याय सन्दधानाय स्वाहा
७.२.९.४ [५.४] आरिणी वा आरन्द आवारन्दो
अयमारन्दः मारन्द आनन्दते स्वाहा
७.२.९.५ [५.५] तत्सत्वो वा विष्णुरुद्योगस्सूर्यो गो वा विष्णुर्विशत्
विश्वं विश्वं सन्दधानस्तद्विश्वं विष्णवे विश्वरूपाय स्वाहा

७.२.१०.१ [५.६] तद्भूर्भूस्थं भूस्थो वा विश्वरूपस्तद्भूः प्राणसंख्यातः
भूर्भूरासीद्भूरसि भुवोऽसि सुवरसि भूर्भूतये स्वाहा
७.२.१०.२ [५.७] आपो वा आप आपोऽन्तरात्मा यो वेदो वेदानामाधारः
वेदान्तरात्मा सरसो रससंख्यातो रसं रसमासीद्रसाय स्वाहा
७.२.१०.३ [५.८] त्रयी वा कामं त्रयीमयं त्रिगुणं त्रेतात्मकम्
त्रयी वा ज्योतिस्त्रिगुणं त्रिगुणात्मकं तस्मै त्रेताग्नये त्रिगुणाय स्वाहा
७.२.१०.४ [५.९] द्वौ वा मुख्यौ मुख्याधारौ ससुखौ सानन्दौ
सस्मेरौ स्मेरायतौ सानन्दमानन्दते स्वाहा
७.२.१०.५ [५.१०] स एकैकस्साधारस्साधिष्ठानो इनाधिष्ठानः
कं कं पदे पदे पातः पादाय पादिते स्वाहा

७.२.०.५ विश्वरूपाय[^७४८] स्वाहा पादिते स्वाहा

[^७४८]: १९४६ एदितिओन्: रूपाय

७.२.११.१ [६.१] स्वयमादिस्सर्वान्तरात्मा देवस्स स्वयं क्रीडात्मकमवासृजत्
यस्स्वयं लोकमवधारमवधारयन्त्स्वाहा
७.२.११.२ [६.२] यस्स्वयं सृष्टमात्मना गुप्तमनु संवितानमचरं चरन्तम्
स्वयं क्रीडन् क्रीडयन् क्रीडान्तरमनुप्राविशत्स्वाहा
७.२.११.३ [६.३] स्वौजसा सर्वमादधाति यः पापीयाँसमनुपदमाहिँसत्
सुपुण्यं पुण्यात्मकं[^७४९] पुण्यवितानन् दधार देवाय स्वाहा
७.२.११.४ [६.४] क्ष्मामेकां सलिलावसन्नां श्रुत्वा स्वनन्तीमनु सुपतन्तीम्
स्वयं भूत्वा वराहो वर उज्जहार तस्मै देवाय सुकृताय पित्रे स्वाहा
७.२.११.५ [६.५] यः कुन्धरमाणः कुन्धरान् कुंधरतामित्यवोचत्
तां सानुमतो विदधत्स्वतेजसा तस्मै वरिष्ठाय वरदाय पित्रे स्वाहा

[^७४९]: १९४६ एदितिओन्: सुपुण्यात्मकम्

७.२.१२.१ [६.६] यो वा पृथां प्रस्खलन्तीं प्रमृज्यामृजांगीम्
य ऊर्वोरुपदधात्तस्मै मुख्याय वरदाय पित्रे स्वाहा
७.२.१२.२ [६.७] यां गामुशन्तीमुशनाभिपूर्णामारक्तनीलाममृतां रजन्तीम्
आलालयन्[^७५०] लालित[^७५१]कंकणां तां तस्मै प्रजेशाय वरदाय पित्रे स्वाहा
७.२.१२.३ [६.८] प्रजापते न त्वदेतान्यन्यो विश्वा जातानि परि ता बभूव
यत्कामास्ते जुहुमस्तन्नो अस्तु वयँ स्याम पतयो रयीणाँ स्वाहा
७.२.१२.४ [६.९] यो धूर्धुरं धूर्धुरं धूर्वराणाम्
सुधूर्धूरसि धूर्धुराणां धूरसि धूर्वंग मे[^७५२] स्वाहा
७.२.१२.५ [६.१०] यो वा व्यहिंषीज्जरयाजरन्तं तन् दैत्यमुख्यममृतात्मरूपम्
सुखुरं खुराणां किञ्चित्स्वनन्तं तस्मै नृसिंहाय सुरेशपित्रे स्वाहा

[^७५०]: Text: आलाळयन्

[^७५१]: Text: लाळित

[^७५२]: Text: मेस्

७.२.०.६ वरदाय पित्रे स्वाहा सुरेशपित्रे स्वाहा

७.२.१३.१ [७.१] तपोनिधिं तपसां रयिन्दं रयिमायुरंगं व्यसनौघहिंस्रम्
सासिष्वसन्तं सवने सवित्रे तस्मै सुरेशाय सुरबृन्दकर्त्रे स्वाहा
७.२.१३.२ [७.२] यो वा नृसिंहो विजयं बिभर्षि राराजिमन्तं रयिदं कवीनाम्
सराजिमन्तं सजयं सहस्रं तस्मै सुयन्त्रे सुशेवधये शेवधये स्वाहा
७.२.१३.३ [७.३] रयिः ककुद्मान् विदधद्विनष्टं[^७५३] रयिमद्विधानम्
तस्मै ककुत्रे विकटाय पित्रे स्वाहा
७.२.१३.४ [७.४] राकामहँ सुहवाँ सुष्टुती हुवे शृणोतु नस्सुभगा बोधतु त्मना[^७५४]
सीव्यत्वपस्सूच्याच्चिद्यमान या ददातु वीरँ शतदायमुक्थ्यँ स्वाहा
७.२.१३.५ [७.५] वेदाहमेतं पुरुषं महान्तमादित्यवर्णं तमसस्तु पारे
सर्वाणि रूपाणि विचित्य धीरो नामानि कृत्वाभिवदन् यदास्ते स्वाहा

[^७५३]: Text: द्विनष्टं

[^७५४]: १९४६ एदितिओन्: द्मना

७.२.१४.१ [७.६] दिग्दोषा यस्य विदिशस्स्वकर्णौ द्यौरास वक्त्रमुदरन्नभो वा
सासि ष्म वा यास्स्वयमाप दंतं तस्मै वरत्रे वरदाय कस्मै स्वाहा
७.२.१४.२ [७.७] पद्मास्यवक्षाः परमस्सुपुण्यः पद्मा जनित्री परमस्य वासः
सूक्ष्मं सावित्रं स्वयमादधानस्सावित्ररूपं परमं सुपुण्यँ स्वाहा
७.२.१४.३ [७.८] यः पुण्डरीकः परमान्तरात्मा कम्रांगरूपं कमलं दधार
सरसे रसाय स्वाहा
७.२.१४.४ [७.९] रयीणां पतिं बृहन्तं रारागमुक्तं गुरुं सनीकम्[^७५५]
तं रायो रूपं रयिभूतभूतं रयिमत्सुरमित्रे[^७५६] स्वाहा
७.२.१४.५ [७.१०] रायां पतत्रे रयिमादधात्रे रायो बृहन्तं रयिमत्सुपुष्टाम्
राराजिमन्तं रतये रमन्तं तं बिंबवन्तं ककुदाय भद्रे स्वाहा

[^७५५]: Fरोम्: सनी, गिfत्.  ंॣ प्. ११४१.

[^७५६]: ড়ूB: सुरत्रे इन्स्तेअदोf सुरमित्रे; ऊष्: सुरत्रः इन्स्तेअदोf सुरमित्रे

७.२.०.७ यदास्ते स्वाहा भद्रे स्वाहा

७.२.१५.१ [८.१] यत्सारभूतं सकलं धरित्रं मोदप्रायेणानुभूतमनुविद्धम्
सूक्ष्मस्सुरेशस्सकलं बिभर्ति तस्मै सुरेशाय सकलं सुपुण्यँ स्वाहा
७.२.१५.२ [८.२] फलो वा एष लोकानामजरो महात्मा विश्वं यः पाति विमलोऽमलाख्यः
तस्मै वरत्रे वरदस्य पुष्ट्यै स्वाहा
७.२.१५.३ [८.३] धूर्नो वहन्तां रतये रमन्तां पुंभूतिमन्तस्समयस्सुषुम्ना
अं राजिमन्तं सकलस्य गुप्त्यै स्वाहा
७.२.१५.४ [८.४] विश्वं बिभर्षि प्रसुरो रुदन्तं
संराजिमन्तं सकलं प्ररूढम्
स नो वितत्य प्रहिणोतु पत्रे स्वाहा
७.२.१५.५ [८.५] सो वा स्वरूपस्समदृक्समग्रो विधुदं तुदन् यो विदधत्पदं वा
वियति प्रकाशं बृहते रुहेण तं बिंबवन्तं समदं समग्रँ स्वाहा

७.२.१६.१ [८.६] भूर्भुवं वा भुवो वा सुवो वा किञ्चित्स्वनन्तं सुषुवे समस्तम्
सर्वस्य दातारमजरं जरित्रे स्वाः
७.२.१६.२ [८.७] दाक्षायण्यां प्रसृतं समस्तं सम्कोचयित्वा सकलं वितानम्
संवासयन्मे सकलं वरिष्टं तस्मै प्रजेशाय धुरंधराय स्वाहा
७.२.१६.३ [८.८] आशास्समस्ताः प्रतरन् वन्तस्तास्ता वसेद्या कमला समस्ता
सा मे गृहे वा समदत्त पुष्टिँ स्वाहा
७.२.१६.४ [८.९] यो जंगमानां सकलं बिभर्षि[^७५७] सर्वं वियद्वा विचरेत शक्ष्यन्
तन्नौर्जले वपुष्यन्त्यजस्रँ स्वाहा
७.२.१६.५ [८.१०] यो वा दशानां प्रसृतास्समस्तास्तांस्तान् दधानास्समयात्सबीजाः
शब्दातिरिक्त्यै स्वबलं बलाय स्वाहा

[^७५७]: Text: बिभिर्षि

७.२.०.८ समग्रँ स्वाहा बलाय स्वाहा

७.२.१७.१ [९.१] चत्वारो दोषाः प्रहरन्ति यस्य सर्वस्य गोप्त्रे सरसाय धाम्ने
सोमस्य पुण्यं रयिमत्प्रवृद्ध्यै स्वाहा
७.२.१७.२ [९.२] वक्षो वसत्यस्य वरां वरिष्ठं वाकन् दधाना ववृधे समस्तम्
तस्मै वरिष्ठाय वरप्रवृद्ध्यै स्वाहा
७.२.१७.३ [९.३] अणोरणीयान्महतो महीयानात्मा गुहायां निहितोऽस्य जन्तोः
तमक्रतुं पश्यति वीतशोको धातुः प्रसादान्महिमानमीशँ स्वाहा
७.२.१७.४ [९.४] विष्णुर्वरिष्ठो वरदानमुख्यो यो विश्वर्षीन् ध्यायन्नु कुर्वन्
विश्वं हीषद्[^७५८] व्यदधत्तमत्र तद्विष्णवे याः प्रभविष्णवे या अमितं भरत्रे स्वाहा
७.२.१७.५ [९.५] अब्जो जुषन्तः प्रवदत्पतन्तः पूं पूं[^७५९] पुषन्तः पुनर्यः प्रवालः[^७६०]
कं कं जनित्रे समतेजसन् ते स्वाहा

[^७५८]: Text: हीहिषद्

[^७५९]: Text: पूं

[^७६०]: Text: प्रवाळः

७.२.१८.१ [९.६] मामात्मगुप्तां वहते स्म भूत्यैतां राजिमन्तां सुधूर्धूरयन्तीम्
धूरसि ध्रुवाय स्वाहा
७.२.१८.२ [९.७] यं चिन्तयन्तो निगमान्तरूपं यं विश्वरूपं परमात्मरूपम्
तं विन्दमानां सकलं व्रजन्तीं तं देवमुख्यं सुरतं भवाय स्वाहा
७.२.१८.३ [९.८] पुण्यां च पुण्यः पुरुषे पुर्अग्रे तां राजिमन्तां निशि चोदितानाम्
विदधाति पुष्ट्यै हरन्पराय स्वाहा
७.२.१८.४ [९.९] सो नो भूतो यो वामृतात्मा सुपुष्टिमस्मत्पितरं पवित्रम्
सो नोऽस्तु भूत्यै कमलावराय स्वाहा
७.२.१८.५ [९.१०] स त्वेव नित्यं सकलास्समूर्तयस्सरतास्त्वनन्ताः
ते जीजयन्तो वियति क्षयाणां तत्तत्शवित्रे हरते हराय स्वाहा

७.२.०.९ सन्ते स्वाहा हराय स्वाहा

७.२.१९.१ [१०.१] या गा वरिष्ठा सहसूर्धरित्री वसुं वसुं वै वसुनीह भद्रा
रेरीजयन्तो रजितं रजते स्वाहा
७.२.१९.२ [१०.२.] वायुरन्तरात्मा वहती समस्तस्सपुण्य देवेति स सूरिमुक्तः
सूरिस्सुराणां सुरसोऽप्यसुन्दस्समूह्य देवाय वरदाय पित्रे स्वाहा
७.२.१९.३ [१०.३] सर्वोपरिष्टादधि तिष्ठतात्मा यस्योपरिष्टात्परमस्समुक्तः
तं नीरजन्तमनुसंपराय स्वाहा
७.२.१९.४ [१०.४] तमस्सर्वभूतमधुनोद्वरेण्यस्तं सत्वरूपं सकलं प्रकाश्य
संक्लेशयन्त्सृष्टिनिमित्तये यस्तस्मै परंब्रह्मणे परंज्योतिषे स्वाहा
७.२.१९.५ [१०.५] ज्योतिर्ज्योतिषां ज्योतिरोजो बलं सत्वं सत्वात्मकं संज्योतिरित्थं तस्मै सूक्ष्मसूक्ष्माय तेजसे स्वाहा

७.२.२०.१[^७६१] [१०.६] सत्वं सत्वात्मकं वा रजो रजस आत्मकं तमस्तमस आधारस्
साकृतं तं निरीश्वरमीश्वराय स्वाहा
७.२.२०.२ [१०.७] अनिर्भिण्णं यस्येदमासीदासीदुदकमात्मकम्
यस्यो दावोदन्अर्थम्[^७६२] उच्चमुच्चैरुरुगाय स्वाहा
७.२.२०.३ [१०.८] यस्येच्छा लोके वा प्रजायतिर्लोके यन्नैवासीत्तन्नैवासीत्
यद्वा संजातं यत्सर्वमीशमीशिषे स्वाहा
७.२.२०.४ [१०.९][^७६३] यो वेदादिः परमः परो ब्रह्मा त्रिमात्रस्त्रयीमूर्तिकः
शब्दश्शब्दातिगः परंब्रह्मणे परंज्योतिषे स्वाहा
७.२.२०.५ [१०.१०][^७६४] यो वाऽव्यक्तं सकलं प्रवृद्ध्यै यदिदं सर्वमासीत्
सानन्दं साकृतं तं हरन् पराय स्वाहा

[^७६१]: २१ इन् बोओक्

[^७६२]: Text: दावोधन्अर्धम्

[^७६३]: ंिस्सिन्गिनूष्

[^७६४]: ंिस्सिन्गिनूष्

७.२.०.१० तेजसे स्वाहा पराय स्वाहा

७.२.२१.१ [११.१][^७६५] यो वा भूतेर्भूतिरासीत्सा वानन्दं प्रत्यानन्दम्
संजुषन् व्रजामि[^७६६] सत्यं सत्याय स्वाहा
७.२.२१.२ [११.२] सत्यस्सत्यस्थस्सत्यलोकस्थस्सत्यं सञ्जनित्रमासीत्
सत्यं सत्याय रंहसे स्वाहा
७.२.२१.३ [११.३] ऋतँ सत्यममितं पुराणमादिं जनित्रममृतं सुरेन्द्रम्
संज्योतिषां जुषमाणं[^७६७] जुषस्व स्वाहा
७.२.२१.४ [११.४] अं राजिमन्तं सकलस्य गुप्तिं सोमे जुषन्तममृतं बिभर्ति
रयिमत्सुपुष्टिं गुणवन्तमत्र तस्मै सुपुण्याय वरदाय पित्रे स्वाहा
७.२.२१.५ [११.५] मामात्मगुप्तां सत्वस्य सर्वस्य वितानरूपां संजूजुषन्तीं परमां पवित्राम्
सन्तारयन्तीं स्वयमप्रमत्तां संयोजयित्रे वरदाय पित्रे स्वाहा

[^७६५]: ठिसध्याय मिस्सिन्गिनूष्.

[^७६६]: Text: वृजामि

[^७६७]: १९४६ एदितिओन्: ऋषमाणं

७.२.०.११ पित्रे स्वाहा द्वे च
[Cओलोफोन्:]

हरिः ओम्
तत्त्सत्
श्री श्रीनिवासार्पणमस्तु
