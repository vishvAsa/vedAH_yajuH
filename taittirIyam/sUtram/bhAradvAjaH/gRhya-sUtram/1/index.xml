<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१ on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/</link>
    <description>Recent content in &#43;१ on यजुर्वेदे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/01/</guid>
      <description>&lt;p&gt;उपनयनं व्याख्यास्यामः । स पुरस्तादेव&#xA;सम्भारानुपकल्पयते पालाशमिध्मं&#xA;खादिरमौदुम्बरं वैकङ्कतं वैतद्वृक्षीयामेव&#xA;दर्वीं करोति त्वग्बिलां मूलदण्डारत्नीं चतुरङ्गुलं बिलं करोति ।&#xA;सादयाचारिकं कर्मेति विज्ञायते । गर्भाष्टमेषु ब्राह्मणमुपनयीत&#xA;गर्भैकादशेषु राजन्यं गर्भद्वादशेषु वैश्यं गर्भनवमेषु&#xA;ब्राह्मणमित्यपरं वासांसि समामनन्त्यैणेयं ब्राह्मणो वसीत रौरवं&#xA;राजन्यो बस्ताजिनं वैश्यो यदजिनं धारयेद्ब्रह्मवर्चवृद्वासो&#xA;धारयेत्क्षत्रं वर्धयेदुभयं धार्यमुभयोर्वृद्ध्या इति विज्ञायते वसन्ते&#xA;ब्राह्मणमुपनयीत ग्रीष्मे हेमन्ते वा राजन्यं शरदि वैश्यं वर्षासु&#xA;रथकारं शिशिरे वा सर्वानापूर्यमाणपक्षे पुण्ये नक्षत्रे विशेषेण&#xA;पुन्नामधेय आशितस्य कुमारस्य केशान्वापयित्वा स्नातमलंकृतमहतं&#xA;वासः परिधाप्य प्राचीनप्रवण उदीचीनप्रवणे समे वा देशे स्थण्डिलमुद्धत्यावोक्ष्याग्निं मथित्वा लौकिकं&#xA;वाहृत्य न्युप्योपसमादधाति १&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/02/</guid>
      <description>&lt;p&gt;प्रागग्रैर्दर्भैरग्निं परिस्तृणात्यपि&#xA;वोदगग्राः पश्चात्पुरस्ताच्च भवन्ति दक्षिणः पक्ष&#xA;उपरिष्टाद्भवत्यधस्तादुत्तरो&#xA;दक्षिणेनाग्निं ब्रह्मायतने दर्भान्संस्तीर्य मयि&#xA;गृह्णाम्यग्रे अग्निमिति द्वाभ्यामात्मन्यग्निं&#xA;ध्यात्वोत्तरेणाग्निं पात्रेभ्यः संस्तीर्य यथार्थं द्रव्याणि&#xA;प्रयुनक्त्यश्मानमहतं वासोऽजिनं मौञ्जीं मेखलां त्रिवृतं ब्राह्मणस्य&#xA;मौर्वीं राजन्यस्य सौत्रीं वैश्यस्य बैल्वं पालाशं वा दण्डं&#xA;ब्राह्मणस्य नैयग्रोधं राजन्यस्यौदुम्बरं&#xA;वैश्यस्यैकविंशतिदारुमिध्मं&#xA;सन्नह्यत्याहुतिपरिमाणं वा तस्मिञ्छम्याः परिधीनुपसन्नह्यति&#xA;दर्वीं कूर्चमाज्यस्थालीं प्रणीताप्रणयनं प्रोक्षणीपात्रमुपवेषं येन&#xA;चार्थः सकृदेव सर्वाणि यथोपपादं वैतस्मिन्काले ब्रह्मा&#xA;यज्ञोपवीतं कृत्वाप आचम्यापरेणाग्निमतिक्रम्य दक्षिणतो&#xA;ब्रह्मायतनात्तृणं निरस्याप उपस्पृश्याग्निमभिमुख&#xA;उपविशत्यपरेणाग्निं प्राङ्मुख उपविश्य&#xA;समावप्रछिन्नाग्रौ दर्भौ प्रादेशमात्रौ पवित्रे कृत्वान्येन&#xA;नखाच्छित्त्वाद्भिरनुमृज्य २&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/03/</guid>
      <description>&lt;p&gt;पवित्रान्तर्हिते पात्रेऽप&#xA;आनीयोपबिलं पात्रं पूरयित्वोदगग्राभ्यां पवित्राभ्यां&#xA;त्रिरुत्पूय समं&#xA;प्राणैर्धारयमाणोऽविषिञ्चन्हरत्युत्तरेणाग्निं&#xA;प्रणीताः सादयित्वा दर्भैरपिदधाति प्रणीतावत्प्रोक्षणीः संस्कृत्य&#xA;बिलवन्त्युत्तानानि कृत्वा विषायेध्मं त्रिः सर्वाभिः&#xA;प्रोक्षति दर्वीं निष्टप्य सम्मृज्य पुनर्निष्टप्य निदधाति&#xA;संमार्गानभ्युक्ष्याग्नावादधाति&#xA;पवित्रान्तर्हितायामाज्यस्थाल्यामाज्यं&#xA;निरुप्योत्तरेणाग्निमङ्गारान्निरूह्य तेष्वधिश्रित्यावद्योत्य&#xA;दर्भतरुणाभ्यां प्रत्यस्य त्रिः पर्यग्नि&#xA;कृत्वोदगुद्वास्याङ्गारान्प्रत्यूह्योदगग्राभ्यां&#xA;पवित्राभ्यां पुनराहारं त्रिरुत्पूय पवित्रे अग्नावाधाय शम्याभिः&#xA;परिदधात्यपरेणाग्निमुदीचीनकुम्बां शम्यां निदधाति&#xA;संस्पृष्टे मध्यमया प्राचीनकुम्बे दक्षिणामुत्तरां&#xA;चापरेणाग्निमुदगग्रं कूर्चं निधाय&#xA;तस्मिन्प्राङ्मुख उपविशति यज्ञोपवीतं कृत्वाप&#xA;आचम्य दक्षिणतः कुमार उपविश्यान्वारभते ३&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/04/</guid>
      <description>&lt;p&gt;अथ&#xA;परिषिञ्चत्यदितेऽनुमन्यस्वेति&#xA;दक्षिणतोऽनुमतेऽनुमन्यस्वेति&#xA;पश्चात्सरस्वतेऽनुमन्यस्वेत्युत्तरतो&#xA;देव सवितः प्रसुवेति समन्तमेवं हुत्वा परिषिञ्चति कृतवन्मन्त्रान्नमतीध्मं&#xA;त्रेधाभ्यज्य सकृदेवादधात्ययं त इध्म आत्मा जातवेदस्तेन वर्धस्व चेन्द्धि&#xA;वर्धय चास्मान्प्रजया पशुभिर्ब्रह्मवर्चसेनान्नाद्येन समेधय&#xA;स्वाहेत्युत्तरं परिधिसन्धिमन्ववहृत्य दर्वीं&#xA;दक्षिणाप्राञ्चमासीनः सन्ततमृजुमाघारमाघारयति प्रजापतिं&#xA;मनसा ध्यायन्न च स्वाहा करोति दक्षिणं परिधिसन्धिमन्ववहृत्येन्द्राय&#xA;स्वाहेति प्राञ्चमुदञ्चं सन्ततमृजुमाघारमाघार्याज्यभागौ जुहोत्यग्नये&#xA;मेधपतये स्वाहेत्युत्तरार्धपूर्वार्धे सोमाय मेधपतये स्वाहेति&#xA;दक्षिणार्धपूर्वार्धे तावन्तरेणेतरा आहुतीर्जुहोति&#xA;सर्वदर्विहोमाणामेष कल्पो मन्त्रान्ते&#xA;नित्यः स्वाहाकारोऽमन्त्रास्वमुष्मै स्वाहेति&#xA;यथादेवतमादिष्टदेवतेऽथानादिष्टदेवतेऽग्नये&#xA;स्वाहा सोमाय स्वाहा प्रजापतये स्वाहा विश्वेभ्यो देवेभ्यः स्वाहाग्नये&#xA;स्विष्टकृते स्वाहेति व्याहृतीभिर्जुहोत्येकैकशः समस्ताभिश्च ४&lt;/p&gt;</description>
    </item>
    <item>
      <title>०५</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/05/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/05/</guid>
      <description>&lt;p&gt;तत&#xA;एता आहुतीर्जुहोति या तिरश्ची निपद्यसेऽहं विधरणी इति । तां त्वा घृतस्य&#xA;धारया जुहोमि वैश्वकर्मणीं स्वाहा । यानूची निपद्यसेऽहं संराधनी इति ।&#xA;तां त्वा घृतस्य धारयाग्नौ संराधनीं यजे स्वाहा । संराधन्यै देव्यै&#xA;स्वाहा । प्रसाधन्यै देव्यै स्वाहा । सदसस्पतिमद्भुतं प्रियमिन्द्रस्य&#xA;काम्यम् । सनिं मेधामयासिषं स्वाहा । युक्तो वह जातवेदः पुरस्तादग्ने&#xA;विद्धि कर्म क्रियमाणं यथेदम् । त्वं भिषग्भेषजस्यासि कर्ता त्वया&#xA;गा अश्वान्पुरुषान्सनेम स्वाहा । आयुर्दा देव जरसं गृणानो घृतप्रतीको&#xA;घृतपृष्ठो अग्ने । घृतं पिबन्नमृतं चारु गव्यं पितेव पुत्रं जरसे&#xA;नयेमं स्वाहेत्यथ वाससोऽन्तान्सम्मार्ष्टि या अकृन्तन्नवयन्या अतन्वत&#xA;याश्च देवीरन्तानभितोऽददन्त । तास्त्वा देवीर्जरसे&#xA;संव्ययन्त्वायुष्मानिदं परिधत्स्व&#xA;वास इत्यथैनं परिधापयति परिधत्त धत्त वाससैनं शतायुषं कृणुत दीर्घमायुः ।&#xA;बृहस्पतिः प्रायच्छद्वास एतत्सोमाय राज्ञे परिधातवा उ । जरां गच्छासि&#xA;परिधत्स्व वासो भवा कृष्टीणामभिशस्तिपावा । शतं च जीव शरदः&#xA;सुवर्चा रायश्च पोषमुपसंव्ययस्वेति ५&lt;/p&gt;</description>
    </item>
    <item>
      <title>०६</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/06/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/06/</guid>
      <description>&lt;p&gt;परिहितमभिमन्त्रयते परीदं&#xA;वासो अधिधाः स्वस्तयेऽभूरापीनामभिशस्तिपावा । शतं च जीव शरदः पुरूचीर्वसूनि&#xA;चार्यो विभजासि जीवन्नित्यथास्य प्रथमवास्यमादत्ते यस्य ते प्रथमवास्यं&#xA;हरामस्तं त्वा विश्वे अवन्तु देवाः । तं वा भ्रातरः सुहृदो&#xA;वर्धमानमनुजायन्तां बहवः सुजातमित्यथैनं मौञ्ज्या मेखलया&#xA;त्रिवृता मध्यतः सन्नह्यति या बृहती दुरिता रराणा शर्म वरूथं पुनती न&#xA;आगात् । प्राणापानाभ्यां बलमाभरन्ती स्वसा देवानां सुभगा मेखलेयमिति&#xA;ग्रन्थिं ग्रथ्नाति प्राणानां ग्रन्थिरसि स मा विस्रस इत्यथाजिनमुत्तरं&#xA;परिधत्ते मित्रस्य चक्षुर्धरुणं बलीयस्तेजो यशस्वि स्थविरं समिद्धम् ।&#xA;अनाहनस्यं वसनं जरिष्णु परीदं वाज्यजिनं दधेऽहमिति&#xA;जयाभ्यातानान्नाष्ट्रभृत इति&#xA;हुत्वैता आहुतीर्जुहोति पूर्णा पश्चादिमं मे वरुन तत्त्वा यामि त्वं&#xA;नोऽग्ने स त्वं नो अग्ने&#xA;त्वमग्नेऽयास्ययाश्चाग्नेऽस्यनभिशस्तीश्च&#xA;यदस्य कर्मणोऽत्यरीरिचं प्रजापत इत्युत्तमां हुत्वा गुरवे वरं ददाति ६&lt;/p&gt;</description>
    </item>
    <item>
      <title>०७</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/07/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/07/</guid>
      <description>&lt;p&gt;अपरेणाग्निं द्वयान्दर्भान्पूर्वापरानुदगग्रान्स्तृणाति तेषु&#xA;पूर्वापरावुपतिष्ठेते प्राङ्मुखः प्रत्यङ्मुखस्य हस्तं&#xA;गृह्णीयादित्येकं प्रत्यङ्मुखः&#xA;प्राङ्मुखस्येत्यपरमथैनयोः&#xA;प्रैषकृदञ्जली उदकेन&#xA;पूरयत्यथास्याञ्जलिनाञ्जलावदुकमानयति&#xA;शं नो देवीरभिष्टय आपो भवन्तु पीतये । शं योरभिस्रवन्तु न इत्यथास्य&#xA;दक्षिणेन हस्तेन दक्षिणं हस्तमभीवाङ्गुष्ठमभीव लोमानि&#xA;गृह्णाति देवस्य त्वा सवितुः प्रसवेऽश्विनोर्बाहुभ्यां&#xA;पूष्णो हस्ताभ्यां हस्तेन ते हस्तं गृह्णामि सवित्रा प्रसूतः&#xA;को नामासीत्यसावितीतरः प्रत्याह तस्य नामाभिपद्य जपत्यसौ सविता ते&#xA;हस्तमग्रभीदग्निष्ट आचार्यः कस्य ब्रह्मचार्यसि कस्मै त्वा काय&#xA;त्वा कमुपनयाम्यागन्ता मा रिषेण्यतः प्रस्थावानो भावस्थातु समन्यवो&#xA;दृढाश्चिदमरिष्णवः कृशाश्चिदमरिष्णव आ गन्त संरभावहै प्रेतो&#xA;मृत्युं नुदावहै न मृत्युश्चरतीह ७&lt;/p&gt;</description>
    </item>
    <item>
      <title>०८</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/08/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/08/</guid>
      <description>&lt;p&gt;प्राणाय त्वाचार्याय&#xA;परिददामि कुबेराय त्वा महाराजाय परिददामि तक्षकाय त्वा वैशालेयाय&#xA;परिददाम्यग्नये त्वा परिददामि वायवे त्वा परिददामि सूर्याय त्वा परिददामि&#xA;प्रजापतये त्वा परिददामि प्रजापत इमं गोपायामुमिति परिदायाथास्य&#xA;दक्षिणमंसं प्रति बाहुमन्ववहृत्य नाभिदेशमभिमृशति युवा&#xA;सुवासाः परिवीत आगात्स उ श्रेयान्भवति जायमानः । तं धीरासः कवय&#xA;अन्नयन्ति स्वाधियो मनसा देवयन्त इत्यथास्य दक्षिणं कर्णमाजपति भूस्त्वयि&#xA;दधामि भुवस्त्वयि दधामीत्युत्तरं सुवस्त्वयि दधामीति दक्षिणमपि&#xA;वोत्तरमेव द्विः सकृदेव&#xA;दक्षिणमथैनमश्मानमास्थापयत्यातिष्ठेममश्मानमश्मेव&#xA;त्वं स्थिरो भव प्रमृणीहि दुरस्यून्सहस्व पृतन्यत इति ततः&#xA;समिधमाधापयत्यग्नये समिधमाहारिषं बृहते&#xA;जातवेदसे यथा त्वमग्ने समिधा समिध्यस एवं मामायुषा वर्चसा सन्या मेधया&#xA;प्रजया पशुभिर्ब्रह्मवर्चसेनान्नाद्येन समेधय स्वाहेत्येकामादधाति&#xA;तिस्र एके सप्तैके प्रदक्षिणमग्निं परिक्रम्य दक्षिणत&#xA;उदगावृत्योपविश्योपसङ्गृह्य पृच्छति ८&lt;/p&gt;</description>
    </item>
    <item>
      <title>०९</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/09/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/09/</guid>
      <description>&lt;p&gt;सावित्रीं भो अनुब्रूहीति तस्मै सावित्रीं पच्छोऽन्वाह&#xA;भूस्तत्सवितुर्वरेण्यं भुवो भर्गो देवस्य धीमहि सुवर्धियो यो&#xA;नः प्रचोदयादित्यथ द्वितीयं द्वे च व्याहृती सावित्रीं चार्धर्चशोऽथ&#xA;तृतीयं सर्वाश्च व्याहृतीः सावित्रीं चानवानं&#xA;पुरस्तात्प्रत्यङ्मुखायैक&#xA;आहुस्तां खल्विमां सावित्रीं संवत्सरादेक आहुर्द्वादशरात्रादेके&#xA;त्रिरात्रादेके सद्य एकेऽथैनं पौरोडाशीयानां&#xA;प्रथममुपकारयत्यथास्मै दण्डं&#xA;प्रयच्छन्नाह ब्रह्मचार्यसि समिध आधेह्यपोऽशान कर्म कुरु मा दिवा&#xA;सुषुप्था भिक्षाचर्यं चराचार्याधीनो वेदमधीष्वेत्यप&#xA;एवाचार्यकुलेऽश्नीयादित्येकमपरं&#xA;काममश्नीश्वेति हार्थो भवतीति शाल्मलीमूलो भारद्वाजो&#xA;वाथास्याष्टाचत्वारिंशद्वर्षाणि&#xA;पुराणं वेदब्रह्मचर्यं सम्प्रदिशन्त्या वेदाध्ययनादित्येक आहुरा गोदानकर्मण&#xA;इत्येकेऽथैनं दक्षिणे पाणावभिपद्योत्थापयत्युदायुषा&#xA;स्वायुषेत्यादित्यमुदीक्षयति&#xA;तच्चक्षुर्देवहितं पुरस्ताच्छुक्रमुच्चरत्पश्येम शरदः शतं जीवेम&#xA;शरदः शतं नन्दाम शरदः शतं मोदाम शरदः शतं भवाम शरदः शतं शृणवाम शरदः&#xA;शतं प्रब्रवाम शरदः शतमजीताः स्याम शरदह् शतं ज्योक्च सूर्यं दृश इति ९&lt;/p&gt;</description>
    </item>
    <item>
      <title>१०</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/10/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/10/</guid>
      <description>&lt;p&gt;ततो भिक्षते यां मन्यत इयं मा न प्रत्याख्यास्यतीति&#xA;तामाहृत्योपनिधायाचार्याय प्राह&#xA;तिस्रो भिक्षतेऽपरिमिता वा त्रिरात्रमक्षारलवणाश्यधःशायी&#xA;भवत्यथास्य चतुर्थ्यां मेधाजननं कुर्वन्ति यत्रैकमूलः&#xA;पलाशः प्राचीं वोदीचीं वा दिशं तं परिसमूह्य प्रक्षाल्य&#xA;प्रदक्षिणमाज्येनाभ्यञ्जञ्जपति सुश्रवः&#xA;सुश्रवसं मा कुरु यथा त्वं सुश्रवः सुश्रवा अस्येवं मां सुश्रवः सुश्रवसं&#xA;कुरु यथा त्वं सुश्रवो देवानां वेदेषु निधिगोपोऽस्येवमहं ब्राह्मणानां&#xA;वेदेषु निधिगोपो भूयासमित्यथास्य षोडशवर्षस्य गोदानं कुर्वन्ति&#xA;तस्य चौडेन कल्पो व्याख्यात एतावन्नाना सर्वान्केशान्वापयते गुरवे गां&#xA;वरं ददाति न प्राग्गोदानकर्मण स्नानीयमभिहरते न गन्धान्संवत्सरं&#xA;कृतगोदानो ब्रह्मचर्यं चरत्यग्निगोदानो वा भवति १०&lt;/p&gt;</description>
    </item>
    <item>
      <title>११</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/11/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/11/</guid>
      <description>&lt;p&gt;चत्वारि विवाहकरणानि वित्तं रूपं प्रज्ञा बान्धवमिति तानि&#xA;चेत्सर्वाणि न शक्नुयाद्वित्तमुदस्येत्ततो रूपं प्राज्ञायां च तु&#xA;बान्धवे च विवदन्ते बान्धवमुदस्येदित्येक आहुरप्रज्ञेन हि कः&#xA;संवासोऽथैतदपरं न खल्वियमर्थेभ्य ऊह्यते&#xA;प्रजननार्थोऽस्यां प्रधानः स योऽलं संलक्षणाय स्यात्स&#xA;तामावहेत यस्यां प्रशस्ता जायेरन्न स्वपन्तीमुपगृह्णीत न चरन्तीं&#xA;प्रथममभ्यागच्छंस्तां मङ्गल्यानि परिपृच्छेच्चतुरो लोष्टानाहरेद्वेदिलोष्टं&#xA;गोमयलोष्टं सीतालोष्टं श्मशानलोष्टमिति तामाहैषामेकमादत्स्वेति सा&#xA;चेद्वेदिलोष्टमाददीताध्यापकं यायजूकं जनयिष्यतीति&#xA;विद्याद्यदि गोमयलोष्टं बहुपशुं जनयिष्यतीति विद्याद्यदि&#xA;सीतालोष्टं कृष्टराधिकं जनयिष्यतीति विद्याद्यदि&#xA;श्मशानलोष्टमादहनशीक्ष्णी परिख्यातेति&#xA;विद्यान्नैनामुपगृह्णीताथ खलु बहूनि लक्षणानि भवन्ति श्लोकं&#xA;तु लाक्षणा उदाहरन्ति यस्यां मनोऽनुरमते चक्षुश्च प्रतिपद्यते । तां&#xA;विद्यात्पुण्यलक्ष्मीकां किं ज्ञानेन करिष्यतीत्युदगयन उपगृह्णीत&#xA;विज्ञायत उदगयनं देवानामिति दैवं पुनरिदं कर्म ११&lt;/p&gt;</description>
    </item>
    <item>
      <title>१२</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/12/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/12/</guid>
      <description>&lt;p&gt;दक्षिणायन इत्यपरं&#xA;विज्ञायते दक्षिणायनं पितॄणामिति पितृसंयुक्तं पुनरिदं कर्म&#xA;पूर्वपक्ष उपगृह्णीत विज्ञायते पूर्वपक्षो देवानामिति दैवं पुनरिदं&#xA;कर्मापरपक्ष इत्यपरं विज्ञायतेऽपरपक्षः पितॄणामिति&#xA;पितृसंयुक्तं पुनरिदं कर्म पूर्वाह्ण उपगृह्णीत&#xA;विज्ञायते पूर्वाह्णो देवानामिति दैवं पुनरिदं कर्म मध्यन्दिन&#xA;उपगृह्णीत विज्ञायते मध्यन्दिनमृषीणामित्यृषिसंयुक्तं&#xA;पुनरिदं कर्माथापि विज्ञायते तस्मान्मध्यन्दिने सर्वाणि&#xA;पुण्यानि सन्निपतितानि भवन्तीत्यपराह्ण उपगृह्णीत&#xA;विज्ञायतेऽपराह्णः पितॄणामिति पितृसंयुक्तं पुनरिदं&#xA;कर्माथापि विज्ञायते भगस्यापराह्ण इति भगसंयुक्तं पुनरिदं कर्माथापि&#xA;विज्ञायते तस्मादपराह्णे कुमार्यो भगमिच्छमानाश्चरन्तीति पुण्याह&#xA;उपगृह्णीतापि वै खलु लोके पुण्याह एव कर्माणि चिकीर्षन्ते&#xA;तस्मादश्लीलनामंश्चित्रे नावस्येन्न यजेत यथा पापाहे कुरुते तादृगेव&#xA;तदिति परिचष्ट एव पापाहं विज्ञायते तु खल्वेकेषामिन्वकाभिः&#xA;प्रसृज्यन्ते ते वराः प्रतिनिन्दिता मघाभिर्गावो गृह्यन्ते&#xA;फल्गुनीभ्यां व्यूह्यत इति यां कामयेत दुहितरं प्रिया स्यादिति तां&#xA;निष्ट्यायां दद्यात्प्रियैव भवति नैव तु पुनरागच्छतीति विज्ञायते १२&lt;/p&gt;</description>
    </item>
    <item>
      <title>१३</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/13/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/13/</guid>
      <description>&lt;p&gt;तत आह&#xA;स्नापयतैनामिति स्नातायै वाससी प्रयच्छति या अकृन्तन्नवयन्या अतन्वत&#xA;याश्च देवीरन्तानभितोऽददन्त । तास्त्वा देवीर्जरसे&#xA;संव्ययन्त्वायुष्मतीदं परिधत्स्व वास इत्यथैनां&#xA;परिधापयति परिधत्त धत्त वाससैनां शतायुषीं कृणुत दीर्घमायुः । बृहस्पतिः&#xA;प्रयच्छद्वास एतत्सोमाय राज्ञे परिधातवा उ । जरां गच्छासि परिधत्स्व&#xA;वासो भवा कृष्टीनामभिशस्तिपावती । शतं च जीव शरदः सुवर्चा रायश्च&#xA;पोषमुपसंव्ययस्वेति परिहितामभिमन्त्रयते परीदं वासो&#xA;अधिधाः स्वस्तयेऽभूरापीनामभिशस्तिपावती । शतं च जीव शरदः&#xA;पुनृचीर्वसूनि चार्या विभजासि जीवतीत्यथास्या&#xA;अग्रेण ज्ञातिकुलमग्निमुपसमाधायाघारावाघार्याज्यभागौ&#xA;जुहोत्यग्नये जनिविदे स्वाहेत्युत्तरार्धपूर्वार्धे&#xA;सोमाय जनिविदे स्वाहेति दक्षिणार्धपूर्वार्धे तत एता आहुतीर्जुहोति भूः&#xA;स्वाहा भुवः स्वाहा सुवः स्वाहा भूर्भुवः सुवः स्वाहा । या तिरश्ची&#xA;यानूची संराधन्यै प्रसाधन्यै सदसस्पतिं युक्तो वह जातवेद इति&#xA;जयाभ्यातानान्राष्ट्रभृत इति हुत्वैता आहुतीर्जुहोति&#xA;१३&lt;/p&gt;</description>
    </item>
    <item>
      <title>१४</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/14/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/14/</guid>
      <description>&lt;p&gt;अग्निरैतु प्रथमो देवतानां सोऽस्यै प्रजां मुञ्चतु मृत्युपाशात् ।&#xA;तदयं राजा वरुणोऽनुमन्यतां यथेयं स्त्री पौत्रमघं न रोदात्स्वाहा ।&#xA;इमामग्निस्त्रायतां गार्हपत्यः प्रजामस्यै नयतु दीर्घमायुः ।&#xA;अशून्योपस्था जीवतामस्तु माता पौत्रमानन्दमभिप्रबुध्यतामियं&#xA;स्वाहा । मा ते गृहे निशि घोष उत्थादन्यत्र त्वद्रुदत्यः संविशन्तु ।&#xA;मा त्वं विकेश्युर आवधिष्ठा जीवपत्नी पतिलोके विराज पश्यन्ती प्रजां&#xA;सुमनस्यमानां स्वाहा । द्यौस्ते पृष्ठं रक्षतु वायुरूरू&#xA;अश्विनौ च स्तनं धयन्तं सविताभिरक्षतु । आ वाससः&#xA;परिधानाद्बृहस्पतिर्विश्वे देवा&#xA;अभिरक्षन्तु पश्चात्स्वाहा । अप्रजस्तां पौत्रमृत्युं&#xA;पाप्मानमुत वाघम् । शीर्ष्णः स्रजमिवोन्मुच्य द्विषद्भ्यः प्रतिमुञ्चामि&#xA;पाशं स्वाहेति पूर्णा पश्चादिमं मे वरुण तत्त्वा यामि त्वं नो अग्ने स&#xA;त्वं नो अग्ने त्वमग्ने अयास्ययाश्चाग्नेऽस्यनभिशस्तीश्च यदस्य&#xA;कर्मणोऽत्यरीरिचं प्रजापत इत्युत्तमां हुत्वा गुरवे वरं ददाति १४&lt;/p&gt;</description>
    </item>
    <item>
      <title>१५</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/15/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/15/</guid>
      <description>&lt;p&gt;अपरेणाग्निं द्वयान्दर्भान्पूर्वापरानुदगग्रान्स्तृणाति तेषु&#xA;पूर्वापरावुपतिष्ठेते प्राङ्मुखः&#xA;प्रत्यङ्मुख्या हस्तं गृह्णीयादित्येकं&#xA;प्रत्यङ्मुखः प्राङ्मुख्या इत्यपरमथैनयोः प्रैषकृदञ्जली&#xA;उदकेन पूरयत्यथास्याञ्जलिनाञ्जलावुदकमानयति शं नो देवीरभिष्टय आपो भवन्तु&#xA;पीतये । शं योरभिस्रवन्तु न इत्यथास्या दक्षिणेन हस्तेन दक्षिणं&#xA;हस्तमभीवाङ्गुष्ठमभीव लोमानि गृह्णाति देवस्य त्वा&#xA;सवितुः प्रसवेऽश्विनोर्बाहुभ्यां पूष्णो हस्ताभ्याम् । हस्तेन&#xA;ते हस्तं गृह्णामि सौभगत्वाय मया पत्या जरदष्टिर्यथासः । भगो अर्यमा सविता&#xA;पुरन्धिस्ते त्वा देवा अदुर्मह्यं पत्नीम् । अघोरचक्षुरपतिघ्न्येधि शिवा&#xA;पशुभ्यः शन्तमा प्रजायै । क्षुरपविर्जारेभ्यो जीवसूर्वीरसूः स्योना&#xA;मह्यं त्वादुर्गार्हपत्याय देवाः । तां नः पूषञ्छिवतमामेरयस्व&#xA;यस्यां बीजं मनुष्या वपन्ति । या न ऊनू उशती विस्रयातै&#xA;यस्यामुशन्तः प्रहरेम शेफम् १५&lt;/p&gt;</description>
    </item>
    <item>
      <title>१६</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/16/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/16/</guid>
      <description>&lt;p&gt;सोमः प्रथमो विविदे&#xA;गन्धर्वस्ततोऽपरः तृतीयो अग्निष्टे पतिस्तुरीयस्ते&#xA;मनुष्यजाः सोमो ददद्गन्धर्वाय गन्धर्वोऽग्नये ददत् रयिं च&#xA;पुत्रांश्चादादग्निर्मह्यमथो इमाम् सरस्वति प्रेदमव सुभगे वाजिनीवति तां&#xA;त्वा विश्वस्य भूतस्य प्रगायामस्यग्रत इत्यथैनौ ब्रह्माभिमन्त्रयते समितं&#xA;सङ्कल्पेथां सं वां सृजामि हृदये । संसृष्टं मनो अस्तु वां संसृष्टः प्राणो&#xA;अस्तु वामित्यथैनामश्मानमास्थापयत्यातिष्ठेममश्मानमश्मेव त्वं स्थिरा भव&#xA;। प्रमृणीहि दुरस्यून्सहस्व पृतनायत इति प्रदक्षिणमग्निं परिणयति विश्वा उत&#xA;त्वया वयं धारा उदन्या इव । अतिगाहेमहि द्विष इत्यथास्या&#xA;भ्राताञ्जलिनाञ्जलावुपस्तीर्णाभिघारितान्लाजानावपतीयं&#xA;नार्युपब्रूतेऽग्नौ लाजानावपन्ती । दीर्घायुरस्तु मे पतिरेधन्तां ज्ञातयो&#xA;मम । भगेन त्वा संसृजामि मासरेण सुरामिवेत्यथैनां&#xA;वाचयतीमान्लाजानावपामि&#xA;समृद्धिकरणान्मम । तुभ्यं च&#xA;संवननांस्तदग्निरनुमन्यतामियं&#xA;स्वाहेत्येवमेव त्रिरास्थापयति त्रिः परिणयति त्रिरावपत्यथैनां प्राचीं&#xA;वोदीचीं वा १६&lt;/p&gt;</description>
    </item>
    <item>
      <title>१७</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/17/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/17/</guid>
      <description>&lt;p&gt;सप्त पदानि प्रक्रमयत्येकमिषे विष्णुस्त्वान्वेतु&#xA;द्वे ऊर्जे विष्णुस्त्वान्वेतु त्रीणि व्रताय विष्णुस्त्वान्वेतु&#xA;चत्वारि मायोभवाय विष्णुस्त्वान्वेतु पञ्च पशुभ्यो&#xA;विष्णुस्त्वान्वेतु षड्रायस्पोषाय&#xA;विष्णुस्त्वान्वेतु सप्त सप्तभ्यो होत्राभ्यो&#xA;विष्णुस्त्वान्वेत्विति सप्तमे पदे समीक्षमाणो&#xA;जपति सखा सप्तपदा भव सखायौ सप्तपदावभूव । सख्यं ते गमेयं सख्यात्ते&#xA;मा योषं सख्यान्मे मा योष्ठा इत्यथास्या दक्षिणमंसं प्रति&#xA;बाहुमन्ववहृत्य हृदयदेशमभिमृशति मम हृदये हृदयं ते&#xA;अस्तु मम चित्ते चित्तमस्तु ते । मम वाचमेकमना शृणु मामेवानुव्रता भव&#xA;सहचर्या मया भवेत्यथास्या दक्षिणं कर्णमाजपति मां ते चित्तं&#xA;प्रविशतु मां चक्षुर्मामु ते मनः मयि सर्वाणि भूतानि मयि&#xA;प्रज्ञानमस्तु ते मधु हे मध्वागाहे जिह्वा मे&#xA;मधुवादिनी मुखे मे सारघं मधु दत्सु संवननं कृतम् चाक्रवाकं&#xA;संवननं यन्नदीभ्य उदाहृतम् यद्देवगन्धर्वो वित्तस्तेन संवनिनौ&#xA;स्वः मां चैव पश्य सूर्यं च मान्येषु मनः कृथा इति १७&lt;/p&gt;</description>
    </item>
    <item>
      <title>१८</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/18/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/18/</guid>
      <description>&lt;p&gt;अथास्याः स्वधितिं&#xA;मूर्ध्नि धारयन्हिरण्यं वोदकुम्भेनावसिञ्चत्यापो हि ष्ठा मयोभुव इति&#xA;तिसृभिर्हिरण्यवर्णाः शुचयः पावका इति चतसृभिः पवमानः सुवर्जन&#xA;इत्येतेनानुवाकेनावसिच्य यथार्थं वहन्त्युह्यमानामनुमन्त्रयते ये&#xA;वध्वश्चन्द्रं वहतुं यक्ष्मा यन्ति जनामनु । पुनस्तान्यज्ञिया देवा&#xA;नयन्तु यत आगता इत्यथैनां गृहानुह्यानडुहे रोहिते चर्मण्युपवेशयतीह गावो&#xA;निषीदन्त्विहाश्वा इह पुरुषाः । इहो सहस्रदक्षिणोऽभि पूषा&#xA;निषीदत्वित्यथैनामाग्नेयेन स्थालीपाकेन&#xA;याजयत्यथैतस्य स्थालीपाकस्योपहत्याभिघार्य जुहोत्यग्नये&#xA;स्वाहाग्नयेऽग्निवते स्वाहाग्नयेऽन्नादाय स्वाहाग्नये&#xA;स्विष्टकृते स्वाहेति यावज्जीवमेतमग्निं व्रीहिभिर्यवैर्वा सायं&#xA;प्रातः परिचरत्यग्नये स्वाहेति सायं पूर्वामाहुतिं जुहोति&#xA;प्रजापतये स्वाहेत्युत्तरां सौरीं पूर्वां प्रातरेके&#xA;समामनन्त्यौपासनो नित्यो धार्योऽनुगतो मन्थ्यः&#xA;श्रोत्रियागाराद्वाहार्योऽन्यतरस्य&#xA;चैतदहरुपवासः १८&lt;/p&gt;</description>
    </item>
    <item>
      <title>१९</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/19/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/19/</guid>
      <description>&lt;p&gt;अष्टम्यः पर्वाणि चोपवसत्याग्नेयेन स्थालीपाकेन&#xA;पर्वसु यजते वाग्यत आस्त आ नक्षत्राणामुदयादुदितेषु नक्षत्रेषु&#xA;वत्समन्वारभ्योत्थापयत्युदायुषा स्वायुषेत्यथैनां&#xA;ध्रुवमरुन्धतीमन्यानि च&#xA;नक्षत्राण्यभिवीक्षयति नमो ब्रह्मणे&#xA;ध्रुवायाच्युतायास्त्वित्येतेनानुवाकेन&#xA;ध्रुवमुपतिष्ठते ध्रुवक्षितिर्ध्रुवयोनिर्ध्रुवमसि ध्रुवत स्थितम् । त्वं&#xA;नक्षत्राणां मेथ्यसि स मा पाहि पृतन्यत इति सप्तर्षयः प्रथमां&#xA;कृत्तिकानामरुन्धतीं ध्रुवतां ये ह निन्युः ।&#xA;षट्कृत्तिका मुख्ययोगं वहन्तीयमस्माकं&#xA;भ्राजत्वष्टमीत्यरुन्धतीं&#xA;त्रिरात्रमक्षारलवणाशिनावधःशायिनौ&#xA;ब्रह्मचारिणौ भवतोऽथ चतुर्थ्यामपररात्रेऽन्तरागारेऽग्निमुपसमाधाय&#xA;जयाभ्यातानान्राष्ट्रभृत इति हुत्वैता&#xA;आहुतीर्जुहोत्यग्ने प्रायश्चित्ते त्वं&#xA;देवानां प्रायश्चित्तिरसि ब्राह्मणास्त्वा नाथकामः प्रपद्ये । यास्यां&#xA;पतिघ्नी तनूः प्रजाघ्नी पशुघ्नी लक्ष्मिघ्नी जारघ्नीमस्यै तां कृणोमि&#xA;स्वाहा । वायो प्रायश्चित्त आदित्य प्रायश्चित्ते प्रजापते प्रायश्चित्ते&#xA;त्वं देवानां प्रायश्चित्तिरसि ब्राह्मणस्त्वा नाथकामः प्रपद्ये ।&#xA;यास्यै निन्दिता तनूस्तामितो नाशयामसि स्वाहेति १९&lt;/p&gt;</description>
    </item>
    <item>
      <title>२०</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/20/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/20/</guid>
      <description>&lt;p&gt;अथैनां&#xA;तूष्णीं हिङ्कृत्य वाग्यत उपेत्यामूहमस्मि सा त्वं द्यौरहं&#xA;पृथिवी त्वं सामाहमृक्त्वं तावेहि सम्भवाव सह रेतो दधावहै पुंसे&#xA;पुत्राय वेत्तवै रायस्पोषाय सुप्रजास्त्वाय&#xA;सुवीर्यायेत्यथास्या&#xA;अपवृत्तार्थोऽपवृत्तार्थायै मुखेन मुखं&#xA;सन्निधाय प्राणित्येतं प्राणमपानिहीति तं सा प्रत्यपानित्यथास्या&#xA;आचान्तोदकायै पाणी प्रक्षाल्याभिमृशति करद्दधच्छिवेन त्वा पञ्चशाखेन&#xA;हस्तेनाविद्विषावता साहस्रेण यशस्विनाभिमृशामि सुप्रजास्त्वायेति&#xA;भसद्देशं यदा मलवद्वासा स्यादथैनां ब्राह्मणप्रतिषिद्धानि व्रतानि&#xA;संशास्ति यां मलवद्वाससमिति चतुर्थ्यां स्नातां प्रयतवस्त्रां&#xA;ब्राह्मणसम्भाषां सं ते मनसा मन&#xA;इत्येतेनानुवाकेनोपसंविशति&#xA;सर्वाण्युपायनानि मन्त्रवन्ति भवन्तीत्याश्मरथ्यो यच्चादौ&#xA;यच्चर्तावित्यालेखनः २०&lt;/p&gt;</description>
    </item>
    <item>
      <title>२१</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/21/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/21/</guid>
      <description>&lt;p&gt;अथास्याः प्रथमगर्भिण्याश्चतुर्थे&#xA;मासि सीमन्तं कुर्वन्त्यापूर्यमाणपक्षे पुण्ये नक्षत्रे पयसि स्थालीपाकं&#xA;श्रपयित्वान्तरागारेऽग्निमुपसमाधाय जयाभ्यातानान्राष्ट्रभृत इति हुत्वैता&#xA;आहुतीर्जुहोति भूर्भुवः सुवः प्रजापत इति चतस्रस्त्रेण्या शलल्या त्रीणि&#xA;दर्भपुञ्जीलानि शलालुग्रप्समित्युपनियम्योर्ध्वं सीमन्तमुन्नयति&#xA;भूर्भुवः सुवो राकामहं यास्ते राके । सोम एव नो&#xA;राजेत्याहुर्ब्राह्मणीः प्रजाः ।&#xA;विवृत्तचक्रा आसीनास्तीरेण यमुने तवेति तीरेणासौ तवेति वा&#xA;यस्यास्तीरे वसति पुरस्तादग्नेरेतानि निधाय त्रीनोदनानुद्धृत्य&#xA;सर्पिषोपसिच्योपनिदधात्युदशरावं चतुर्थं तेषामेकैकमवेक्षमाणां&#xA;पृच्छति किं पश्यसीति पुत्रांश्च पशूंश्चेति प्रत्याह तेषामेकं&#xA;ब्राह्मणान्भोजयेदेकं ब्राह्मणीरेकं सह कुमारैः सा प्राश्नाति वाग्यत&#xA;आस्त आ नक्षत्राणामुदयादुदितेषु नक्षत्रेष्विति समानम् २१&lt;/p&gt;</description>
    </item>
    <item>
      <title>२२</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/22/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/22/</guid>
      <description>&lt;p&gt;अथ पुंसवनं&#xA;तृतीये मासि चतुर्थादौ वा तिष्येण वा हस्तेन वानुराधैर्वोत्तरैर्वा&#xA;प्रोष्ठपदैर्न्यग्रोधावरोधमाहृत्यानवस्नातया कुमार्या दृषत्पुत्रे&#xA;दृषत्पुत्रेण पेषयित्वान्तरागारेऽग्निमुपसमाधाय जयाभ्यातानान्राष्ट्रभृत&#xA;इति हुत्वैता आहुतीर्जुहोति यस्त्वा हृदा किरिणेति चतस्रोऽपरेणाग्निं&#xA;प्राचीमुत्तानां निपात्याथास्या दक्षिणे&#xA;नासिकाछिद्रेऽङ्गुष्ठेनानुनयति&#xA;पुंसवनमस्यमुष्या इति सा हेत्याह पुमांसमेव जनयत्यथ क्षिप्रंसुवनं&#xA;यज्ञोपवीतं कृत्वाप आचम्यानाप्रीतेन&#xA;शरावेणानुस्रोतसमुदकमाहृत्य&#xA;पत्तस्तूर्यन्तीं निधाय मूर्धञ्छोष्यन्तीमभिमृशति&#xA;दशभिस्त्वाङ्गुलिभिरभिमृशामि दशमास्याय सूतवा&#xA;इत्यथैनामद्भिरवोक्षति यथैव वातः पवते यथा समुद्र एजति ।&#xA;एवं कुमार एजतु सह जरायुणावपद्यतामित्यथ यद्यपरा न पतेत्पाणिनोदकमादाय&#xA;मूर्धन्येनामवसिञ्चेत्तिलदेऽवपद्यस्व न मांसमसि नो दलमवपद्यस्वासाविति&#xA;यदि गर्भः स्रंसेदार्द्रेण पाणिना त्रिनूर्ध्वं नाभेरुन्मृजेत्पराञ्चं&#xA;त्वा नार्वाञ्चं त्वष्टा बध्नातु बन्धनैः । स ऋतूनुपशेष्व दशमासोऽवीरहेति २२&lt;/p&gt;</description>
    </item>
    <item>
      <title>२३</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/23/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/23/</guid>
      <description>&lt;p&gt;विजातायाः परिदां करोति&#xA;दक्षिणार्धेऽगारस्याग्निमुपसमाधाय&#xA;सर्षपान्फलीकरणमिश्रानञ्जलावध्युप्य जुहोति&#xA;शण्डो मर्क उपवीरस्तुण्डिकेर उलूखलः । च्यवनो नश्यतादितः स्वाहेत्येवं&#xA;द्वितीयामेवं तृतीयामथापरां केशिनी श्वलोमिनी खजाबोजोपकाशिनी ।&#xA;अपेत नश्यतादितः स्वाहेत्येवं द्वितीयामेवं तृतीयामथापरामर्यम्णः&#xA;कुम्भीपात्रः पात्रपाणिर्निपुणिः । अपेत नश्यतादितः&#xA;स्वाहेत्येवं द्वितीयामेवं तृतीयामथापरां मिश्रवाससः&#xA;कौबेरका रक्षोराजेन प्रेषिताः । ग्रामं सजानयो&#xA;गच्छन्तीच्छन्तोऽपरिदाकृतान्स्वाहा&#xA;। एतान्घ्नतैतान्गृह्णीतेत्ययं ब्राह्मणो दूतः । तानग्निः&#xA;पर्यसरत्तानिन्द्रस्तान्बृहस्पतिः । तानहं&#xA;वेद ब्राह्मणः प्रमृशतः कूटदन्तान्विकेशान्लम्बनस्तनान्स्वाहा । नक्तञ्चारिण&#xA;उरस्पेशाञ्छूलहस्तान्कपालपान् । पूर्व एषां पितैत्युच्चैः श्राव्यकर्णकः ।&#xA;माता जघन्या सर्पति ग्रामे विधुरमिच्छन्ती स्वाहा । प्रदोषचारिणी स्वसा&#xA;सन्धिना प्रेक्षते कुलम् । या स्वपन्तं बोधयति यस्यै विजातायां मनः ।&#xA;तासां त्वं कृष्णवर्त्मने क्लोमानं हृदयं यकृत् । अग्ने अक्षीणि&#xA;निर्दह स्वाहेत्येवमेव निष्क्रामति च प्रपद्यामाने चावपताहरहरा&#xA;निर्दशताया इति २३&lt;/p&gt;</description>
    </item>
    <item>
      <title>२४</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/24/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/24/</guid>
      <description>&lt;p&gt;सा यदि पुमांसं जनयति तमभिमृशति वृधदिति मध्यमं&#xA;पलाशपलाशं संवेष्ट्य तेनास्य दक्षिणं कर्णमाजपति भूस्त्वयि&#xA;दधामीति भुवस्त्वयि दधामीत्युत्तरं सुवस्त्वयि दधामीति&#xA;दक्षिणमपि वोत्तरमेव द्विः सकृदेव&#xA;दक्षिणमथैनमभिमन्त्रयतेऽश्मा&#xA;भव परशुर्भव हिरण्यमस्तृतं भव । वेदो वै पुत्रनामासि स जीव शरदः शतम् ।&#xA;मेधां ते देवः सविता मेधां देवी सरस्वती । मेधां ते&#xA;अश्विनावुभावाधत्तां पुष्करस्रजौ । वेदो वै&#xA;पुत्रनामासि स जीव शरदः शतमित्यथैनं दधि मधु घृतमिति संसृज्य&#xA;त्रिभिर्दर्भपुञ्जीलैर्हिरण्येन वा त्रिः&#xA;प्राशयत्यपां त्वौषधीनां रसं प्राशयाम्यायुर्वर्चो यशो&#xA;मेधां त्वयि दधामि सवित्रा प्रसूतस्त्वष्टा वीरमधात्स मे शतायुरेधि&#xA;भूर्भुवः सुवरित्यथास्य दक्षिणेन हस्तेन दक्षिणं&#xA;हस्तमभीवाङ्गुष्ठमभीव लोमानि&#xA;गृह्णात्यग्निरायुष्मानित्येतैर्मन्त्रैर्नवनीतेन पाणी&#xA;अभ्यज्य हिरण्यं हस्ते कृत्वा २४&lt;/p&gt;</description>
    </item>
    <item>
      <title>२५</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/25/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/25/</guid>
      <description>&lt;p&gt;अग्नौ प्रताप्याभिमृशत्यग्नेस्त्वा&#xA;तेजसा सूर्यस्य वर्चसेन्द्रस्येन्द्रियेण विश्वेषां त्वा देवानां&#xA;क्रतुनाभिमृशामि । अङ्गादङ्गात्सम्भवसि हृदयादधि जायसे । आत्मा वै&#xA;पुत्रनामासि स जीव शरदः शतमित्यथैनं वात्सप्रेणाभिमृशति&#xA;दिवस्परीत्यनुवाकेन यत्र शेते तदभिमृशति वेद&#xA;ते भूमि हृदयं दिवि चन्द्रमसि श्रितम् । वेदामृतस्य गोप्तारं माहं&#xA;पौत्रमघं रुदमित्यथैनं मातुरुपस्थ आदधाति मा ते पुत्रं रक्षो&#xA;वधीन्मा धेनुरत्यासारिणी । प्रिया धनस्य भूया एधमाना स्वे वश इति स्तनं&#xA;प्रतिधापयत्ययं कुमारो जरां धयतु दीर्घमायुः । तस्मै त्वं स्तन&#xA;प्रप्यायायुर्वर्चो यशो बलमिति संविष्टाभ्यां परिदां करोति नामयति&#xA;न रुदति यत्र वयं वदामसि यत्र चाभिमृशामसीति शिरस्त उदकुम्भं निदधात्यापः&#xA;सुप्तेषु जाग्रत रक्षांसि निरितो नुदध्वमिति नैतासामपामुदकार्थं&#xA;कुर्वन्त्यथ यदि चिरं न विजायते स्रजमेनां&#xA;दर्शयेत्परिमुक्तायां क्षिप्रमेवोपनिर्हरेद्यदा यदा&#xA;सूतिकारोगः स्याद्दक्षिणस्य पदस्तप्तोदकेन पार्ष्णिं क्लेदयित्वा तदा&#xA;तदा तं देशमवमार्ष्टि यत्रास्या दुःखं भवति धनुर्मटची पुरुषस्य&#xA;हस्तयोरेकशतं शृणोरङ्ग ते धापयितारस्त्वं&#xA;रोगस्येशिषे त्वमु रोगस्य सूतिकारोगभैषज्यमस्यमुष्या इति&#xA;२५&lt;/p&gt;</description>
    </item>
    <item>
      <title>२६</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/26/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/26/</guid>
      <description>&lt;p&gt;उपनिर्हरन्ति सूतिकाग्निमौपासनमतिहरन्ति स एष उत्तपनार्थो भवति&#xA;नास्मिन्किं चन कर्म क्रियते दशम्यां स्नातौ मातापुत्रौ&#xA;शुच्यगारं कुर्वन्त्युपनिर्हरन्त्यौपासनं&#xA;सूतिकाग्निमतिहरन्त्यन्तरागारेऽग्निमुपसमाधाय&#xA;जयाभ्यातानान्राष्ट्रभृत इति हुत्वैता आहुतीर्जुहोति धाता ददातु नो&#xA;रयिमित्यष्टौ दशम्यां पुत्रस्य नाम दधाति द्व्यक्षरं&#xA;चतुरक्षरं वा घोषवदाद्यन्तरन्तस्थं दीर्घाभिनिष्टानान्तं&#xA;तद्धि प्रतिष्ठितमिति विज्ञायते पिता मातेत्यग्रेऽभिव्याहरेयातां&#xA;विज्ञायते मम नाम प्रथमं जातवेदः पिता माता च दधतुर्यदग्र&#xA;इति द्वे नामनी कुर्याद्विज्ञायते च तस्माद्द्विनामा ब्राह्मणोऽर्धुक इति&#xA;नक्षत्रनाम द्वितीयं स्यादन्यतरद्गुह्यं स्यादन्यतरेणैनमामन्त्रयेरन् २६&lt;/p&gt;</description>
    </item>
    <item>
      <title>२७</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/27/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/27/</guid>
      <description>&lt;p&gt;विप्रोष्य हरिणी दूर्वे आदाय गृहानुपोदेति गृहा मा बिभीत मा&#xA;वेपिढ्वमूर्जं बिभ्रत एमसि । ऊर्जं बिभ्रद्वः सुमनाः&#xA;सुवर्चा गृहानेमि मनसा मोदमानः । येषां प्रवसन्नध्येति येषु सौमनसो&#xA;बहुः । गृहानुपह्वयामहे ते नो जानन्तु जानतः । इमे गृहाः प्रति&#xA;जीवेष्वस्थुरूर्जं बिभ्रतो जगतः सुशेवाः । एह&#xA;वत्सः क्रन्दत्वा कुमार आ धेनवो बहुला नित्यवत्साः । उपहूतं&#xA;गोअश्वमुपहूता अजावयः । अथो अन्नस्य कीलाल उपहूतो गृहेषु मे ।&#xA;ऊर्जं बिभ्रत एमस्यूर्जा वः संसृजामि रमध्वं मा बिभीतनेति तृणे&#xA;प्रास्यति शिवा उपमितः प्रमितश्च सन्त्विति द्वार्ये सम्मृशति क्षेमाय वः&#xA;शिवः शान्त्यै प्रपद्य इति प्रपद्यते दक्षिणपूर्वाभ्यामनुवीक्षतेऽभयं&#xA;वोऽस्त्वभयं मे अस्त्विति भार्यां सङ्गच्छम्नानामनुमन्त्रयते विश्वा&#xA;उत त्वया वयमित्येतया पुत्रं सङ्गच्छमानमनुमन्त्रयतेऽङ्गादङ्गात्सम्भवसीति&#xA;द्वाभ्यामथैनं मूर्धंस्त्रिरवजिघ्रेत्पशूनां त्वा हिङ्कारेणाभिजिघ्रामि&#xA;प्रजापतये त्वा हिङ्कारेणाभिजिघ्रामि प्रजापतिस्त आयुर्दधातु स मे&#xA;शतायुरेधि भूर्भुवः सुवरिति सर्वेभ्यः प्राणेभ्यो जातासि सा जीव शरदः&#xA;शतमिति दुहितुरथैनं षष्ठे मास्यन्नं प्राशयति तस्य स एव प्राशनकल्पो यो&#xA;मेधाजनन एतावन्नाना भूरित्यग्रे प्राशयति भुव इति द्वितीयं सुवरिति तृतीयम्&#xA;२७&lt;/p&gt;</description>
    </item>
    <item>
      <title>२८</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/28/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/1/28/</guid>
      <description>&lt;p&gt;अथास्य सांवत्सरिकस्य चौडं कुर्वन्ति यथर्षि यथोपज्ञं वा विज्ञायते च&#xA;यत्र बाणाः सम्पतन्ति कुमारा विशिखा इवेति बहुशिखा इवेत्यथान्नं&#xA;संस्कृत्य ब्राह्मणान्भोजयित्वाशिषो&#xA;वाचयित्वान्तरागारेऽग्निमुपसमाधाय&#xA;जयाभ्यातानान्राष्ट्रभृत इति हुत्वैता आहुतीर्जुहोति पूर्णा पश्चादिमं मे&#xA;वरुण तत्त्वा यामि त्वं नो अग्ने स त्वं नो अग्ने&#xA;त्वमग्नेऽयास्यनभिशस्तीश्च&#xA;यदस्य कर्मणोऽत्यरीरिचं प्रजापत इत्युत्तमां हुत्वा गुरवे वरं&#xA;ददात्यपरेणाग्निं गोमयपिण्डं सर्वबीजानीत्युपनियम्य&#xA;सर्वबीजानामग्रं गोमयपिण्डे न्युप्य शीतोष्णा अपः समानीय ताभिरस्य दक्षिणं&#xA;गोदानमुनत्त्याप उन्दन्तु जीवसे दीर्घायुत्वाय वर्चस इति त्रेण्या शलल्या&#xA;विनीय त्रीणि दर्भपुञ्जीलान्यूर्ध्वाग्राण्युपनियच्छत्योषधे त्रायस्वैनं&#xA;स्वधिते मैनं हिंसीरिति लोहितायसं क्षुरं तिर्यञ्चं निधाय प्रवपति&#xA;यदृषीणां त्र्यायुषं जमदग्नेः कश्यपस्य त्र्यायुषम् । यद्देवानां&#xA;त्र्यायुषं तन्मेऽस्तु त्र्यायुषम् । येन पूषा&#xA;बृहस्पतेरग्नेरिन्द्रस्य&#xA;चायुषेऽवपत्तेन ते वपाम्यसौ दीर्घायुत्वाय वर्चस&#xA;इत्येवमेवोत्तरं गोदानं वापयते केशान्वापयित्वा गोमयपिण्डे&#xA;निदधात्यथैनं गोमयपिण्डं गोष्ठ उदकान्त उदुम्बरमूले दर्भस्तम्बे वा&#xA;निदधात्यथैनं स्नातमलङ्कुर्वन्ति २८&lt;/p&gt;</description>
    </item>
  </channel>
</rss>
