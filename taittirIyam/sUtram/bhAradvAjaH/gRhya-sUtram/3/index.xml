<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;३ on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/</link>
    <description>Recent content in &#43;३ on यजुर्वेदे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/01/</guid>
      <description>&lt;p&gt;एकाग्निर्द्वादशाहं विछिन्नः पुनराधेयः स एष&#xA;औपनायनिकोऽग्निरुक्तस्तस्य परिचर्या&#xA;समिद्भिर्ब्रह्मचर्ये सायं प्रातर्यथोपदेशं स्नात&#xA;ओषधीभिर्यथोपपन्नेन वान्नेन स्त्री चैवं भर्तरि प्रमीते&#xA;पाणिग्रहणादूर्ध्वं पार्वणः पौर्णमास्याममावास्यायां वा&#xA;रोहिण्यां मृगशिरसि पुनर्वस्वोर्वा मध्यन्दिन आदधीतोद्धतेऽवोक्षिते&#xA;सिकतोपोप्ते परिश्रिते निदधाति याज्ञिकात्काष्ठादग्निं&#xA;मथित्वा लौकिकं वाहृत्य प्रणवेनाहरति ब्रह्मा प्रणवेन प्रसौत्यासीनो&#xA;व्याहृतीभिः प्रणवेनादधाति भूर्भुवः सुवरॐ पृथिव्यां त्वामृत आदधामि सत्ये&#xA;त्वामृत आदधाम्यृते त्वामृत आदधाम्यमृते त्वामृत आदधामि विहाय दौष्कृत्यं&#xA;साधुकृत्यमिति तत एतैः पृथिव्यां त्वामृत आदधामि सत्ये त्वामृत आदधाम्यृते&#xA;त्वामृत आदधाम्यमृते त्वामृत आदधामीत्याज्येन चौषधीभिश्च&#xA;शमनीयाभिरहुतीभिस्तिसृभिः शमयति या ते&#xA;अग्ने पवमाना पशुषु प्रिया तनूर्या पृथिव्यां याग्नौ या रथन्तरे&#xA;या गायत्रे छन्दसीदं ते तामवरुन्धे तस्यै ते स्वाहा । या ते अग्ने&#xA;पावकाप्सु प्रिया तनूर्यान्तरिक्षे या वायौ या वामदेव्ये या&#xA;त्रैष्टुभे छन्दसीदं ते तामवरुन्धे तस्यै ते स्वाहा । या ते अग्ने सूर्ये&#xA;शुचिः प्रिया तनूर्या दिवि यादित्ये या बृहति या जागते छन्दसीदं ते&#xA;तामवरुन्धे तस्यै ते स्वाहेति तिस्र आश्वत्थीः समिधो&#xA;घृतान्वक्ता आदधात्यग्न आयूंषि पवस इति तिसृभिः&#xA;समुद्रादूर्मिर्मधुमा ँ! उदारदिति तिस्रः&#xA;शमीमयीः प्रेद्धो अग्ने दीदिहि पुरो न इत्यौदुम्बरीं विधेम ते परमे&#xA;जन्मन्नग्न इति वैकङ्कतीं तां सवितुर्वरेण्यस्य चित्रामिति शमीमयीं&#xA;ततस्तूंष्णीमौपासनं हुत्वा यास्ते अग्ने घोरास्तनुवः स्निक्च&#xA;स्नीहितिश्चेत्येताभ्यामनुवाकाभ्यामुपस्थाय&#xA;समानं दार्विहोमिका परिचेष्टा दार्विहोमिकां परिचेष्टां कृत्वा १&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/02/</guid>
      <description>&lt;p&gt;आज्यमधिश्रित्योत्पूय स्रुवं च जुहूं च निष्टप्य सम्मृज्य&#xA;चतुर्गृहीतेन स्रुचं पूरयित्वा द्वादशगृहीतेन वा&#xA;पूर्णाहुतिं जुहोति सप्त ते अग्ने समिधः सप्त जिह्वा&#xA;इत्येतामनुद्रुत्य स्वाहाकारेण जुहोति हुतायां&#xA;पूर्णाहुतौ वरं ददाति धेनुं वासोऽनड्वाहं हिरण्यं वा&#xA;स्रुचि चतुर्गृहीतं गृहीत्वा तिस्रस्तन्तुमतीर्जुहोति तन्तुं&#xA;तन्वन्नुद्बुध्यस्वाग्ने त्रयस्त्रिंशत्तन्तव इत्यपरं चतुर्गृहीतं&#xA;गृहीत्वा चतस्रोऽभ्यावर्तिनीर्जुहोत्यग्नेऽभ्यावर्तिन्नग्ने&#xA;अङ्गिरः पुनरूर्जा सह रय्येत्यपरं चतुर्गृहीतं गृहीत्वानुख्यां&#xA;जुहोत्यन्वग्निरुषसामग्रमख्यदित्येतयापरं चतुर्गृहीतं गृहीत्वा&#xA;मनस्वत्या जुहोति मनो ज्योतिर्जुषतामित्येतयापरं चतुर्गृहीतं&#xA;गृहीत्वा प्राजापत्या जुहोति प्रजापतय इत्येतयापरं चतुर्गृहीतं&#xA;गृहीत्वा व्याहृतीभिर्जुहोत्येकैकशः समस्ताभिश्च प्रत्येकं&#xA;चतुर्गृहीतं जुहुयादित्येकं यथा समादिष्टमित्यपरं यथाकामी&#xA;सर्वदर्विहोमेषु जयाभ्यातानान्राष्ट्रभृत इति हुत्वा २&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/03/</guid>
      <description>&lt;p&gt;एतस्मिन्नेवाग्नावोदनं श्रपयित्वा&#xA;चतस्रोऽन्नाहुतीर्जुहोत्यग्नये स्वाहाग्नये पवमानाय स्वाहाग्नये&#xA;पावकाय स्वाहाग्नये शुचये स्वाहेति नवेन च सस्ये सस्ये तत्रेमाभ्य&#xA;आग्रयणदेवताभ्यः स्विष्टकृच्चतुर्थीभ्यः स्विष्टकृत्पञ्चमीभ्यो&#xA;वा जुहोतीन्द्राग्निभ्यां स्वाहा विश्वेभ्यो देवेभ्यः स्वाहा सोमाय&#xA;स्वाहा द्यावापृथिवीभ्यां स्वाहाग्नये स्विष्टकृते स्वाहेति&#xA;पुरस्तात्स्विष्टकृत उपहोमं जुहोति शतायुधाय&#xA;शतवीर्यायेति पञ्च ततो&#xA;ब्राह्मणान्भोजयेद्यावज्जीवमेतमग्निं&#xA;व्रीहिभिर्यवैर्वा सायं प्रातः परिचरत्यग्नये स्वाहेति सायं पूर्वामाहुतिं&#xA;जुहोति प्रजापतये स्वाहेत्युत्तरां सूर्याय स्वाहेति प्रातः प्रजापतये&#xA;स्वाहेत्युत्तरामथ यदि प्रयियासेत्प्रवसथकल्पो व्याख्यातः&#xA;समित्समारोपणोपावरोहणमात्मन्यरण्योर्वा&#xA;समित्समारोपणमेके समामनन्ति लौकिके चोपावरोहणं&#xA;व्याख्यातमेकाग्निविधानं सन्तिष्ठत औपासनकल्पः सन्तिष्ठत औपासनकल्पः ३&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/04/</guid>
      <description>&lt;p&gt;अथातो व्रतादेशविसर्जने व्याख्यास्यामः पर्वण्युदगयन आपूर्यमाणपक्षे&#xA;पुण्ये नक्षत्रेऽग्नेरुपसमाधानाद्याज्यभागान्ते होतृभ्यः स्वाहा&#xA;प्रजापतये स्वाहा विश्वेभ्यो देवेभ्यः स्वाहा स्वयम्भुवे स्वाहेति होतृषु&#xA;सांहितीभ्यो देवताभ्य उपनिषद्भ्यः स्वाहा वारुणीभ्यो देवताभ्य&#xA;उपनिषद्भ्यः स्वाहा सर्वाभ्यो देवताभ्य उपनिषद्भ्यः&#xA;स्वाहेत्युपनिषत्सु चतस्रः पालाशीः समिधो घृतान्वक्ता आदधाति याज्ञिकानां&#xA;वा वृक्षाणामन्यतमस्याग्ने व्रतपते होतृभ्यो व्रतं चरिष्यामि तच्छकेयं&#xA;तन्मे राध्यतां स्वाहा । वायो व्रतपत आदित्य व्रतपते व्रतानां&#xA;व्रतपते होतृभ्यो व्रतं चरिष्यामि तच्छकेयं तन्मे राध्यतां&#xA;स्वाहेत्युपनिषत्सूपनिषद्भ्यो व्रतं चरिष्यामि&#xA;तच्छकेयं तन्मे राध्यतां स्वाहेति चित्तं च चित्तिश्चेति&#xA;जयादि प्रतिपद्यते परिषेचनान्तं कृत्वाथैनं संशास्ति ब्रह्मचार्यसि&#xA;समिध आधेह्यपोऽशान कर्म कुरु मा दिवा सुषुप्था भिक्षाचर्यं&#xA;चराचार्याधीनो वेदमधीष्वेति ४&lt;/p&gt;</description>
    </item>
    <item>
      <title>०५</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/05/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/05/</guid>
      <description>&lt;p&gt;चत्वारिंशतमष्टौ&#xA;चतुर्विंशतिरेव वा सर्वदैव ब्रह्मचर्यं&#xA;ग्रहणान्तं वा वर्षाणि द्वादशावरार्ध्यमित्यपरं&#xA;संवत्सरमेतद्व्रतं चरेत्संवत्सरे&#xA;पर्यवेतेऽग्नेरुपसमाधानाद्याज्यभागान्ते&#xA;यन्म आत्मनो मिन्दाभूत्पुनरग्निश्चक्षुरदादिति द्वे मिन्दाहुती&#xA;जुहोति पूर्ववत्प्रधानाहुतीर्हुत्वा व्रतपतिभ्य आधापयत्यग्ने&#xA;व्रतपते होतृभ्यो व्रतमचारिषं तदशकं तन्मेऽराधि स्वाहा । वायो व्रतपत&#xA;आदित्य व्रतपते व्रतानां व्रतपते होतृभ्यो व्रतमचारिषं तदशकं&#xA;तन्मेऽराधि स्वाहेत्युपनिषत्सूपनिषद्भ्यो व्रतमचारिषं&#xA;तदशकं तन्मेऽराधि स्वाहेति चित्तं च चित्तिश्चेति जयादि प्रतिपद्यते&#xA;परिषेचनान्तं कृत्वाथैनं व्रतान्तेऽध्यापयते श्रावयते वा महा&#xA;होतार उपनिषद इति सन्तिष्ठते व्रतादेशविसर्जने सन्तिष्ठते व्रतादेशविसर्जने ५&lt;/p&gt;</description>
    </item>
    <item>
      <title>०६</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/06/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/06/</guid>
      <description>&lt;p&gt;अथातोऽवान्तरदीक्षां व्याख्यास्यामः पर्वण्युदगयन आपूर्यमाणपक्षे पुण्ये&#xA;नक्षत्रेऽपराह्णे केशश्मश्रू वापयित्वा प्राचीमुदीचीं वा&#xA;दिशमुपनिष्क्रम्य खिलेऽछदिर्दर्शेऽग्निमुपसमाधाय&#xA;सम्परिस्तीर्य पूर्ववदुपाकृत्य मदन्तीरुपस्पृश्य प्रथमेनानुवाकेन&#xA;शान्तिं कृत्वा चतस्र औदुम्बरीः समिधो घृतान्वक्ता आदधाति&#xA;पृथिवी समिदित्येतैर्मन्त्रैरथ देवता उपतिष्ठतेऽग्ने व्रतपते&#xA;शुक्रियं व्रतं चरिष्यामि तच्छकेयं तन्मे राध्यतां वायो&#xA;व्रतपत आदित्य व्रतपते व्रतानां व्रतपते शुक्रियं व्रतं चरिष्यामि&#xA;तच्छकेयं तन्मे राध्यतामित्यथैनं सर्वेषामनुवाकानां&#xA;प्रभृतीरभिव्याहारयति प्रथमोत्तमयोर्वा&#xA;जयादि प्रतिपद्यते परिषेचनान्तं कृत्वा&#xA;मदन्तीरुपस्पृश्योत्तमेनानुवाकेन&#xA;शान्तिं कृत्वा ततः सम्मीलयति वाचं च यच्छत्यथास्याहतेन वाससा शिरः सम्मुखं&#xA;वेष्टयत्यस्तमित आदित्ये ग्रामं प्रपादयति वाग्यत एतां रात्रिं&#xA;तिष्ठत्यास्ते वा श्वो भूते&#xA;खिलेऽछदिर्दर्शेऽग्निमुपसमाधाय&#xA;सम्परिस्तीर्याथास्य षट्त्रयमभिविदर्शयति&#xA;सप्ततयमित्येकेऽग्निमादित्यमुदकुम्भमश्मानं&#xA;वत्सं महानग्नां हिरण्यं सप्तममपि वादितस्त्रीण्यमिविदर्शयति तत&#xA;आदित्यमुपतिष्ठते वयः सुपर्णा इत्येतयात्रैतद्वासो&#xA;गुरवे दत्त्वाथास्य ब्रह्मचर्यमधि नित्ये न नक्तं भुञ्जीत यदि&#xA;भुञ्जीतापज्वलितं भुञ्जीत न मृन्मयं प्रति धयीत न स्त्रिया न&#xA;शूद्रेण सम्भाषेत न चक्रीवन्तमारोहेन्न कूपमवरोहेन्नोपानहौ न छत्रं&#xA;धारयीत न समाजमीक्षेत न हर्म्याणि न शरीराणि न शवं नान्तावसायिनम् ६&lt;/p&gt;</description>
    </item>
    <item>
      <title>०७</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/07/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/07/</guid>
      <description>&lt;p&gt;संवत्सरमेतद्व्रतं चरेत्संवत्सरे पर्यवेते&#xA;खिलेऽछदिर्दर्शेऽग्नेरुपसमाधानाद्याज्यभागान्ते&#xA;द्वे मिन्दाहुती हुत्वा पूर्ववत्प्रधानाहुतीर्जुहुयान्मदन्तीरुपस्पृश्य&#xA;प्रथमेनानुवाकेन शान्तिं कृत्वा तत आवृत्तैः पृथिवी&#xA;समिदित्येतैर्मन्त्रैश्चतस्र ओदुम्बरीः समिध&#xA;आधायावृत्तैर्देवता उपतिष्ठतेऽथैनं सर्वेषामनुवाकानां&#xA;प्रभृतीरभिव्याहारयति&#xA;प्रथमोत्तमयोर्वोत्तमेन शान्तिं कृत्वा जयादि&#xA;प्रतिपद्यते परिषेचनान्तं कृत्वाथैनं संशास्ति&#xA;ब्रह्मचार्यसीत्याद्यन्तावसायिनमित्यन्तं&#xA;पूर्ववदादेशः ७&lt;/p&gt;</description>
    </item>
    <item>
      <title>०८</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/08/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/08/</guid>
      <description>&lt;p&gt;अथात उपाकरणविसर्जने व्याख्यास्यामः श्रवणापक्ष&#xA;ओषधीषु जातासु हस्तेन पौर्णमास्यां&#xA;वोपाकर्माग्नेरुपसमाधानाद्याज्यभागान्ते&#xA;काण्डर्षीन्जुहोति काण्डनामानि वा प्रजापतये काण्डर्षये स्वाहेति&#xA;प्राजापत्यानां प्रजापतये स्वाहेति वा सोमाय काण्डर्षये&#xA;स्वाहेति सौम्यानां सोमाय स्वाहेति वाग्नये काण्डर्षये&#xA;स्वाहेत्याग्नेयानामग्नये स्वाहेति वा&#xA;विश्वेभ्यो देवेभ्यः काण्डर्षिभ्यः स्वाहेति वैश्वदेवानां विश्वेभ्यो&#xA;देवेभ्यः स्वाहेति वा स्वयम्भुवे स्वाहेति सर्वेषां&#xA;सदसस्पतिर्द्वितीयस्त्रीनादितोऽनुवाकानधीयन्ते&#xA;काण्डादीन्वा सर्वांस्त्र्यहमेकाहं वाक्षाम्येताथाधीयीत मासं&#xA;प्रदोषे नाधीयीत तैषीपक्षस्य रोहिण्यां पौर्णमास्यां&#xA;वोत्सर्गोऽपि वा माघ्यां सहान्तेवासिभिः&#xA;प्राचीमुदीचीं वा दिशमुपनिष्क्रम्य यत्रापः सुखावगाहा&#xA;अवकिन्यः शङ्खिन्यस्तत्र गत्वापो हि ष्ठा मयोभुव इति तिसृभिर्हिरण्यवर्णाः&#xA;शुचयः पावका इति चतसृभिः पवमानः सुवर्जन इत्येतेनानुवाकेन मार्जयित्वा&#xA;८&lt;/p&gt;</description>
    </item>
    <item>
      <title>०९</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/09/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/09/</guid>
      <description>&lt;p&gt;अघमर्षणेन त्रीन्प्राणायामान्धारयन्त्यृतं च सत्यं&#xA;चाभीद्धात्तपसोऽध्यजायत । ततो&#xA;रात्रिरजायत ततः समुद्रो अर्णवः समुद्रादर्णवादधि संवत्सरो अजायत&#xA;अहोरात्राणि विदधद्विश्वस्य मिषतो वशी सूर्याचन्द्रमसौ धाता&#xA;यथापूर्वमकल्पयत् दिवं च पृथिवीं चान्तरिक्षमथो&#xA;सुवरिति दर्भानन्योऽन्यस्मै प्रदायाथासनानि कल्पयन्ते ब्रह्मणे&#xA;प्रजापतयेऽग्नये बृहस्पतये वायवे सूर्याय चन्द्रमसे नक्षत्रेभ्य&#xA;इन्द्राय राज्ञे सोमाय राज्ञे यमाय राज्ञे वरुणाय राज्ञे&#xA;वैश्रवणाय राज्ञे रुद्राय स्कन्दाय विष्णवेऽश्विभ्यां धन्वन्तरये&#xA;वसुभ्यो रुद्रेभ्य आदित्येभ्यो विश्वेभ्यो देवेभ्यः साध्येभ्य ऋभुभ्यो&#xA;भृगुभ्यो मरुद्भ्योऽथर्वभ्योऽङ्गिरोभ्य इति गणानाम् ९&lt;/p&gt;</description>
    </item>
    <item>
      <title>१०</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/10/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/10/</guid>
      <description>&lt;p&gt;विश्वामित्राय&#xA;जमदग्नये भरद्वाजाय गौतमायात्रये वसिष्ठाय कश्यपायारुन्धत्यै&#xA;कल्पयामीति दक्षिणतोऽगस्त्याय कल्पयन्त्युत्तरतः&#xA;कृष्णद्वैपायनाय जातूकर्णाय तरुक्षाय बृहदुक्थाय&#xA;तृणबिन्दवे सोमश्रवसे सोमशुष्मिणे वाजश्रवसे वाजरत्नाय वर्मिणे&#xA;वरूथिने सत्ववते हर्यज्वने वामदेवायोदमयायर्णञ्जयायर्तञ्जयाय कृतञ्जयाय&#xA;धनञ्जयाय बभ्रवे त्र्यरुणाय त्रिवर्षाय त्रिधातवेऽश्वयज्ञाय पराशराय&#xA;वसिष्ठायेन्द्राय मृत्यवे कर्त्रे त्वष्ट्रे धात्रे विधात्रे सवित्रे&#xA;सुश्रवसे सत्यश्रवसे सावित्र्यै छन्दोभ्य ऋग्वेदाय यजुर्वेदाय&#xA;सामवेदायाथर्वाङ्गिरोभ्य इतिहासपुराणेभ्यः&#xA;सर्पदेवजनेभ्यः सर्वभूतेभ्यश्च कल्पयामीति १०&lt;/p&gt;</description>
    </item>
    <item>
      <title>११</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/11/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/11/</guid>
      <description>&lt;p&gt;दक्षिणतः&#xA;प्राचीनावीती वैशम्पायनाय फलिङ्गवे तित्तिरय उखायात्रेयाय&#xA;पदकाराय कौण्डिण्याय वृत्तिकाराय कण्वाय बोधायनाय भरद्वाजाय&#xA;सूत्रकारायापस्तम्बाय सर्वेभ्यः सूत्रकारेभ्य&#xA;आचार्येभ्यः ऋषिभ्यो वानप्रस्थेभ्य ऊर्ध्वरेतोभ्य एकपत्नीभ्यश्च&#xA;कल्पयामीति यथास्वं पितृभ्यश्च कल्पयन्ति मातामहेभ्यश्च&#xA;पृथक्पृथगित्येतैरेव&#xA;नामधेयैर्गन्धपुष्पधूपदीपान्नफलोदकैरमष्मै&#xA;नमोऽमुष्मै नम इति गन्धपुष्पधूपदीपैरमुष्मै स्वाहामुष्मै&#xA;स्वाहेत्यन्नेनामुं तर्पयाम्यमुं&#xA;तर्पयामीति फलोदकेनात्र नमस्यन्ति त्रीनादितोऽनुवाकानधीयन्ते&#xA;काण्डादीन्वा सर्वान्क्राण्डात्काण्डात्प्ररोहन्तीति&#xA;द्वाभ्यामुदकान्ते दूर्वा रोपयन्त्यथोदधिं&#xA;कुर्वन्त्युन्नम्भय पृथिवीमिति हस्तेन&#xA;संसर्गास्त्रिरुद्विध्या तमितोराजिं&#xA;धावन्त्येवं पारायणसमाप्तावनश्नत्पारायणमधीत्यैतत्कुर्वन्त्युदकान्ते&#xA;दूर्वारोपणोदधिधावनवर्जं प्रत्येत्य&#xA;गृहान्ब्राह्मणान्भोजयेदपूपैर्धानाभिः&#xA;सक्तुभिरोदनेनेत्येवमेवाद्भिरहरहर्देवानृषीन्पितॄंश्च तर्पयेत्तर्पयेत्&#xA;११&lt;/p&gt;</description>
    </item>
    <item>
      <title>१२</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/12/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/12/</guid>
      <description>&lt;p&gt;सर्वेषु पाकयज्ञेषु स्त्रियाश्चानुपेतस्य बलिमन्त्रो न विद्यतेऽपि&#xA;वा स्त्री जुहुयान्मन्त्रवर्जं न चानुपेत उपेतो व्याख्यातो गृहपेधिनो&#xA;यदशनीयस्य होमा बलयश्च स्वर्गपुष्टिसंयुक्तास्तेषां मन्त्राणामुपयोगे&#xA;द्वादशाहमधःशय्या ब्रह्मचर्यं क्षारलवणवर्जनं चोत्तमस्यैकरात्रमुपवासः&#xA;स्त्री वैश्वदेवं निर्वपेद्युक्तो वा स्वयं निर्वपेद्देवस्य त्वा सवितुः&#xA;प्रसवेऽश्विनोर्बाहुभ्यां पूष्णो हस्ताभ्यां विश्वेभ्यो देवेभ्यो जुष्टं&#xA;निर्वपामीति त्रिर्यजुषा तूष्णीं चतुर्थं पत्नी प्रयता फलीकरोति पत्न्या&#xA;उपदिशति प्रक्षालितपाणिपादाधिश्रयीत शृतं वेदयीत भूतमिति भर्तुः&#xA;प्रतिवेदयते तत्सुभृतं विराडन्नं तन्मा क्षायीति&#xA;वचनमभिघार्योद्वास्य&#xA;प्रतिष्ठितमभिघार्योपरिष्टादद्भिर्मार्जयित्वाधस्ताद्गोमयेन&#xA;नात्रेध्माबर्हिर्भवति नाघारौ नाज्यभागौ व्याहृतीभिश्चतस्रः समिधोऽभ्याधाय&#xA;परिषिच्य हस्तेन जुहोत्यग्नये स्वाहा सोमाय स्वाहा प्रजापतये स्वाहा&#xA;धन्वन्तरये स्वाहा ध्रुवाय स्वाहा ध्रुवाय भौमाय स्वाहा&#xA;ध्रुवक्षितये स्वाहाच्युतक्षितये स्वाहा विश्वेभ्यो देवेभ्यः&#xA;स्वाहा सर्वाभ्यो देवताभ्यः स्वाहाग्नये स्वाहाग्नयेऽमवते&#xA;स्वाहाग्नयेऽन्नादाय स्वाहाग्नये स्विष्टकृते स्वाहेति&#xA;व्याहृतीभिर्जुहोत्येकैकशः समस्ताभिश्च मा नस्तोके तनये मा न आयुषि मा&#xA;नो गोषु मा नो अश्वेषु रीरिषः । वीरान्मा नो रुद्र भामितो&#xA;वधिर्हविष्मन्तो नमसा विधेम ते स्वाहा ।&#xA;कामाय स्वाहा मन्यवे स्वाहेत्यथ परिषिञ्चति मन्त्रांश्च सन्नमति १२&lt;/p&gt;</description>
    </item>
    <item>
      <title>१३</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/13/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/13/</guid>
      <description>&lt;p&gt;अपरेणाग्निं हस्तेन परिमृज्य धर्माय स्वाहाधर्माय स्वाहा ध्रुवाय स्वाहा&#xA;क्षयाय स्वाहेत्यन्नं प्राणः प्रजापतिः परमेष्ठिने स्वाहेत्युखायामद्भ्यः&#xA;स्वाहा वरुणाय स्वाहेत्युदधान्यां रुद्राण्यै स्वाहा रुद्राय स्वाहेति&#xA;रुद्राण्यां भूः स्वाहेति सर्वदेवताभ्योऽन्तरिक्षाय&#xA;स्वाहौषधिवनस्पतिभ्यः स्वाहेति मध्येऽगारे कामाय&#xA;स्वाहेति शयनदेशे वनस्पतिभ्यः स्वाहेति स्थूणादेश ओषधिवनस्पतिभ्यः&#xA;स्वाहेति स्थूणाराजयोर्गृह्याभ्यः स्वाहा गृहपतिभ्यः&#xA;स्वाहावसानेभ्यः स्वाहावसानपतिभ्यः&#xA;स्वाहेत्युत्तरपूर्वे देशे भूतेभ्यः&#xA;स्वाहेत्युद्घाटे यदेजति जगति यच्च चेष्टति नाम्नो&#xA;भागो यन्नाम्ने स्वाहेति संवदान्यामथ देहल्यां मरुद्भ्यः स्वाहेति&#xA;मध्ये धात्रे स्वाहा विधात्रे स्वाहेति&#xA;द्वयोर्वाहयोर्गृहादुपनिष्क्रम्याह्ने&#xA;स्वाहा रात्र्यै स्वाहेत्यथोपलब्धे पिङ्क्षाण्यै स्वाहा पिङ्क्षाण्यै&#xA;स्वाहेति पिङ्क्षाण्यां विष्णवे स्वाहा विष्णवे&#xA;स्वाहेत्युलूखलमुसलेऽनसे स्वाहेति शकटे&#xA;सोमाय स्वाहेति धान्ये श्रियै स्वाहा पुष्ट्यै स्वाहेति&#xA;धान्यनिचतेऽथ प्रदक्षिणं बलिं निनयति प्राच्यै दिशे&#xA;स्वाहा दक्षिणायै दिशे स्वाहा प्रतीच्यै दिशे स्वाहोदीच्यै दिशे&#xA;स्वाहोर्ध्वायै दिशे स्वाहाग्नेय्यै दिशे स्वाहा नैरृत्यै दिशे स्वाहा&#xA;वायव्यै दिशे स्वाहैशान्यै दिशे स्वाहा ब्रह्मणे स्वाहा प्रजापतये&#xA;स्वाहेति मध्ये १३&lt;/p&gt;</description>
    </item>
    <item>
      <title>१४</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/14/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/14/</guid>
      <description>&lt;p&gt;इन्द्राय स्वाहेन्द्रपुरुषेभ्यः स्वाहेति&#xA;पुरस्ताद्यमाय स्वाहा यमपुरुषेभ्यः स्वाहेति दक्षिणतो&#xA;वरुणाय स्वाहा वरुणपुरुषेभ्यः स्वाहेति पश्चात्सोमाय स्वाहा&#xA;सोमपुरुषेभ्यः स्वाहेत्युत्तरतोऽग्नये स्वाहेति&#xA;पुरस्ताद्यमाय स्वाहेति दक्षिणतो वरुणाय स्वाहेति&#xA;पश्चात्सोमाय स्वाहेत्युत्तरतः सप्तर्षिभ्यः स्वाहा&#xA;सर्वभूतेभ्यः स्वाहेत्युत्तरपूर्वे देशेऽथ दक्षिणतः&#xA;प्राचीनावीती जुहोति पितृभ्यः स्वधा नमः पितामहेभ्यः स्वधा नमः&#xA;प्रपितामहेभ्यः स्वधा नमो मातामहेभ्यः स्वधा नमो मातुः पितामहेभ्यः&#xA;स्वधा नमो मातुः प्रपितामहेभ्यः स्वधा नम इति त्रीननुगेभ्यः स्वधा&#xA;नम इति मध्येऽप उपस्पृश्योत्तरतो यज्ञोपवीती जुहोत्यृग्वेदाय स्वाहा&#xA;यजुर्वेदाय स्वाहा सामवेदाय स्वाहाथर्ववेदाय&#xA;स्वाहाथर्वाङ्गिरोभ्यः&#xA;स्वाहेतिहासपुराणेभ्यः स्वाहा सर्वदेवजनेभ्यः स्वाहा&#xA;सर्वभूतेभ्यः स्वाहेत्यथोर्ध्वं बलिं निनयति ये भूताः प्रचरन्ति दिवा&#xA;बलिमिच्छन्तो वितुदस्य प्रेष्याः । तेभ्यो बलिं पुष्टिकामो हरामि&#xA;मयि पुष्टिं पुष्टिपतिर्दधातु स्वाहेति नक्तं बलिमिच्छन्त इति&#xA;रात्र्यामथार्केणैकपर्णेन बलिम् निनयति येषां न माता&#xA;पचते येषां रात्र्यां समागमम् । तेषामहं तु भूतानां पिण्डं&#xA;दास्याम्ययाचितः । भये मेऽभयमस्तु दुर्भिक्षे च सुभिक्षणम्&#xA;। जननमारके मृत्युजातिप्राये च काल्यतां स्वाहेति पात्रसङ्क्षालनं निनयति&#xA;निशि श्रितेभ्यः स्वाहा रुद्राय स्वाहेति वा वैश्वदेवं&#xA;हुत्वातिथिमाकाङ्क्षेतागोदोहनकालमग्रं&#xA;वोद्धृत्य निदध्याद्यज्ञो वा एष पञ्चमो यदतिथिः १४&lt;/p&gt;</description>
    </item>
    <item>
      <title>१५</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/15/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/15/</guid>
      <description>&lt;p&gt;अपरेण&#xA;गार्हपत्यमुपविश्याधीहि भो इत्युक्त्वा सावित्रीं सहस्रकृत्व&#xA;आवर्तयेच्छतकृत्वो वा दशवारं वेदादीन्जपेच्छन्दांसि&#xA;कूश्माण्डानि चाधियीताग्निमीले पुरोहितमित्यृग्वेदस्येषे त्वोर्जे&#xA;त्वेति यजुर्वेदस्याग्न आयाहि वीतय इति सामवेदस्य शन्नो देवीरभिष्टय&#xA;इत्यथर्ववेदस्याग्निर्मूर्धेति छन्दांसि यद्देवा&#xA;देवहेडनमिति कूश्माण्ड्यो यदधीते स ब्रह्मयज्ञो&#xA;यज्जुहोति स देवयज्ञो यत्पितृभ्यः स्वधा करोति स पितृयज्ञो&#xA;यद्भूतेभ्यो बलिं हरति स भूतयज्ञो यदतिथिभ्योऽन्नं ददाति स&#xA;मनुष्ययज्ञ इत्येते वै पञ्च महायज्ञाः सतति सुप्रयुक्ता नयन्ति परमां गतिम्&#xA;एतेभ्यो यस्य पञ्चभ्यो यज्ञ एकोऽपि हीयते । मनस्वत्याहुतिस्तस्य&#xA;प्रायश्चित्तं विधीयते । द्व्यहं त्र्यहं वापि&#xA;प्रमादादकृतेषु तिस्रस्तन्तुमतीर्हुत्वा चतस्रो&#xA;वारुणीर्जपेद्दशाहं द्वादशाहं वा विछिन्नेषु&#xA;स्वस्त्ययनेषु तु सर्वशश्चतस्रोऽभ्यावर्तिनीर्हुत्वा&#xA;कार्यस्तान्तुमतश्चरुः यस्य&#xA;स्त्री वानुपेतो वा गृहेष्वेतान्बलीन्हरेत् कूश्माण्ड्यस्तत्र&#xA;होतव्या हुत्वा यज्ञसमृद्धये प्रवासं गच्छतो यस्य गृहे कर्ता न विद्यते&#xA;पञ्चानां महतामेषां स यज्ञैः सह गच्छति प्रवासे कुरुते&#xA;चैतान्यदन्नमुपपद्यते न चेदुत्पद्यते&#xA;त्वन्नमद्भिरेनान्समापयेत् अड्भिरेव व्रतं कृत्वा यथालाभमनुव्रतः&#xA;देवानां देवयज्ञेन द्विजा गच्छन्ति सात्मताम् पितॄणां पितृयज्ञेन&#xA;भूतियज्ञेन भूतीनाम् मनोर्मनुष्ययज्ञेन ब्रह्मयज्ञेन&#xA;ब्रह्मणः एतेषां सात्मतां गत्वा देवतानां शतं समाः आनन्दं ब्रह्म&#xA;गच्छन्ति ध्रुवं शाश्वतमव्ययमिति १५&lt;/p&gt;</description>
    </item>
    <item>
      <title>१६</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/16/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/16/</guid>
      <description>&lt;p&gt;नान्दीश्राद्धस्य&#xA;पूर्वपक्षे यथोपदेशं पूर्वेद्युर्वा&#xA;युग्मान्ब्राह्मणान्भोजयेत्प्रदक्षिणमुपचारोऽग्निमिद्ध्वा&#xA;दूर्वाभिः संस्तीर्य भोजनस्थानेषु च पवित्रे कृत्वा पात्रे निधायोत्पूय&#xA;यवान्निधाय प्रणीतावदुपचारं हविष्यं च दध्योदनं चासाद्य&#xA;नान्दीमुखाः पितरः प्रियन्तामित्यपां प्रतिग्रहणं&#xA;विसर्जनं च पश्चादेवं विश्वेभ्यो देवेभ्यो नान्दीमुखेभ्यः पितृभ्यः&#xA;स्वाहेति हुत्वोपस्तीर्य सर्वं द्विर्द्विरवद्यत्यभिघार्य&#xA;वैष्णव्यर्चोपस्पर्शयित्वाचान्तेषु पूर्णपात्रं&#xA;दत्त्वा गोमयेनोपलिप्य दध्योदनशेषं यवोदकेनावोक्ष्य न्युप्य&#xA;पश्चात्परिषेचनं सम्पन्नमिति पृष्ट्वेडा देवहूरित्यनुवाकशेषं जपेद्ब्राह्मणान्भोजयित्वाशिषो&#xA;वाचयति १६&lt;/p&gt;</description>
    </item>
    <item>
      <title>१७</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/17/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/17/</guid>
      <description>&lt;p&gt;संवत्सरे सपिण्डीकरणमेकादशे मासि षष्ठे चतुर्थे द्वादशेऽहनि&#xA;यदि पुण्याहकाल उपव्यावर्तेत पितॄणामावाहनं सव्यस्य&#xA;पाणेरङ्गुष्ठेनोपमध्यमया&#xA;चाङ्गुल्यालभ्य पृथिवीं जपेद्ये पार्थिवासः पितरो ये&#xA;अन्तरिक्षे ये दिवि ये वामृता बभूवुः । तेऽस्मिन्यज्ञेऽमृता&#xA;मादयन्तामिति चत्वारि पात्राणि सतिलगन्धोदकेन पूरयित्वैकं&#xA;प्रेतस्य त्रीणि पितॄणामेकं वा पितॄणां प्रेतपात्रं&#xA;पितृपात्रेष्वासिञ्चति ये समाना ये सजाता इति&#xA;द्वाभ्यामसौ पितृभिः पितामहेभिः प्रपितामहेभिः सहैतत्ते&#xA;तिलोदकं तस्मै ते स्वधा नम इति तिलोदकप्रदानमग्नौकरणमनुदेशनीयं च&#xA;यथार्थमूहेदासेचने सपिण्डी व्याख्याता यथाश्रद्धं दक्षिणा भवन्त्यत&#xA;ऊर्ध्वं मासिश्राद्धेन १७&lt;/p&gt;</description>
    </item>
    <item>
      <title>१८</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/18/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/18/</guid>
      <description>&lt;p&gt;अथ गृह्यप्रायश्चित्तानि यानि स्मर्यन्ते&#xA;तानि वक्ष्यामः शेषाणि वैतानिकानि स्युर्होमदेवतायाः&#xA;समाम्नानात्फलश्रुतेश्च या एवाग्निहोत्रे&#xA;देवतास्ता औपासने य एवाहिताग्नेर्धर्मः स एव धर्मो य&#xA;एवाहिताग्नेर्लोकः स एवौपासनिकस्येति&#xA;शाट्यायनिब्राह्मणं भवति तत्र ये पुरोडाशास्त इह&#xA;चरवः पयोदधिपृषदाज्यानामाज्यवत्संस्कारो न दध्नोऽधिश्रयणं प्रत्यसने&#xA;परिपेचनमद्भी&#xA;रौद्रराक्षसनैरृतपैतृकछेदनभेदनखनननिरसनावघ्राणात्माभिमर्शनानि&#xA;च कृत्वाप उपस्पृशेत्सर्वत्र स्कन्ने भिन्ने क्षामे दग्धे&#xA;विपर्यासेऽन्तरिते च द्वे मिन्दाहुती&#xA;जुहोति यन्म आत्मनो मिन्दाभूत्पुनरग्निश्चक्षुरदादिति द्वाभ्यामथ&#xA;स्कन्ने सं त्वा सिञ्चामीति स्कन्नमभिमन्त्र्योन्नम्भय&#xA;पृथिवीमित्यपोऽभ्यवहृत्य&#xA;भूरित्युपस्थायास्कान्द्यौः पृथिवीमित्याहुतिं&#xA;जुहोत्यथाज्यं चेद्देवाञ्जनमगन्यज्ञ इति चानुमन्त्रणं&#xA;किं चिच्च दद्याद्भिन्ने भूमिर्भूमिमगादिति भिन्नमभिमन्त्र्योन्नम्भय&#xA;पृथिवीमित्यपोऽभ्यवहृत्य त्रयस्त्रिंशत्तन्तव इत्येतया&#xA;जुहुयादग्नौप्रक्षेपणं दारुमयेऽथ क्षामे&#xA;निरृत्यै त्वेति विदग्धमभिमन्त्र्य त्वं पराची त्वमवाची त्वं रक्षांसि&#xA;गच्छेति दक्षिणापरमुत्तरापरं वा दिशं तं प्रति निरस्यत्यग्नी&#xA;रक्षांसि सेधतीति तिस्र आज्याहुतीर्जुहुयात् १८&lt;/p&gt;</description>
    </item>
    <item>
      <title>१९</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/19/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/19/</guid>
      <description>&lt;p&gt;अहविष्य&#xA;आगमनमन्यस्यैकदेशश्चेदुद्धृत्यैतत्कृत्वैतया जुहुयादेतेनाशृतदुःशृते&#xA;व्याख्याते अपोऽभ्यवहरेद्यत्र क्व&#xA;चेन्धनमग्नावादध्यात्स्वाहाकारेणादधातीति&#xA;विज्ञायते रुद्राय त्वेत्यशृतमभिमन्त्र्य यमाय त्वेति दुःशृतमथ&#xA;परिस्तरणदाहेऽग्नये क्षामवते नमो नमः क्षामवान्मा&#xA;मा हिंसीन्मा मे गृहं मा मे धनं मा मे प्रजां मा मे&#xA;पशूनित्यभिमन्त्र्याग्नये क्षामवते&#xA;नमो नम इत्याहुतिं जुहुयादिन्द्रं वो विश्वतः परीति पुनः&#xA;परिस्तीर्येन्द्राय स्वाहेत्याहुतिं&#xA;जुहुयादथ परिधिदाहे प्रदाव्यायाग्नये नमो नमः प्रदाव्यायेति&#xA;समानमत ऊर्ध्वमग्नेः समिदसीति पश्चार्धं यमस्य समिदसीति दक्षिणार्धं&#xA;सोमस्य समिदसीत्युत्तरार्धमिन्धानास्त्वा शतं हिमा इत्याहुतिं&#xA;जुहुयाद्दुष्टेऽन्यं परिदध्याद्गन्धर्वोऽसीति&#xA;प्रतिमन्त्रमथ विपर्यासे त्वं नो अग्ने स त्वं नो अग्ने&#xA;त्वमग्ने अयासि प्रजापत इति चतस्र आहुतीर्जुहुयादेता एवान्तरिते&#xA;मनो ज्योतिर्जुषतामिति पञ्चमीमन्तरितं च कुर्यात्संस्थिते चेज्जानीयात्किं चिच्च दद्यात् १९&lt;/p&gt;</description>
    </item>
    <item>
      <title>२०</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/20/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/20/</guid>
      <description>&lt;p&gt;उत्तरस्मिन्काल आगते होमश्चेति&#xA;निवृत्तः पूर्वस्य सेयं कालातिपत्तिस्तस्यां प्रायश्चित्तं मनो&#xA;ज्योतिरिति पूर्वस्य हुत्वापरस्य जुहुयादेवं प्रतिहोममा&#xA;दशरात्रात्प्राणायामश्चैकादशीप्रभृत्या विंशतिरात्रादुपवासश्चा&#xA;त्रिंशद्रात्रादत ऊर्ध्वमा षष्टिरात्रात्तिस्रो रात्रीरुपवसेदत&#xA;ऊर्ध्वं प्राजापत्यं विहितमेकादशीप्रभृति तिस्रश्च तन्तुमतीस्तन्तुं&#xA;तन्वन्नुद्बुध्यस्वाग्ने त्रयस्त्रिंशत्तन्तव इत्युक्तमनुगत इत्यपि&#xA;वायाश्चाग्नेऽसीति जुहुयादा त्रिरात्रान्मनो ज्योतिरित्या&#xA;सप्तरात्रादत ऊर्ध्वमा द्वादशरात्रात्तिस्रो&#xA;रात्रीरुपवसेदत ऊर्ध्वं प्राजापत्यं विहितमेकादशीप्रभृति&#xA;तिस्रश्च तन्तुमतीरुक्तं द्वादशाहं विछिन्न&#xA;इत्येकादशीप्रभृत्युपवासः पूर्ववत् २०&lt;/p&gt;</description>
    </item>
    <item>
      <title>२१</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/21/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/gRhya-sUtram/3/21/</guid>
      <description>&lt;p&gt;अथ&#xA;पर्वण्यतीते मनो ज्योतिरयाश्चाग्ने यदस्मिन्नग्ने स्वस्ति न इन्द्र&#xA;इति चतस्र आज्याहुतीर्जुत्वा स्थालीपाकं च कुर्यात्प्रागष्टम्या अत&#xA;ऊर्ध्वं सोपवासः कार्यो द्वयोर्द्वौ त्रिषु त्रय इत्येवं&#xA;नैमित्तिकेष्वतीतेषु प्रायश्चित्तं पार्वणवद्धोमः&#xA;पितृयज्ञेऽतीते पक्षात्यये सोपवासः कार्य इति सिद्धं नित्येषु&#xA;चैवमेव स्यादथ महायज्ञानां मनो ज्योतिरिति द्वयोस्त्रयाणां&#xA;चतुर्णां पञ्चानां वा षष्ठप्रभृति तिस्रस्तन्तुमतीर्हुत्वा&#xA;चतस्रो वारुणीर्जपेदिमं मे वरुण तत्त्वा यामि यच्चिद्धि ते यत्किं चेत्या&#xA;नवरात्रादत ऊर्ध्वमा दशरात्राच्चतस्रोऽभ्यावर्तिनीर्हुत्वा&#xA;कार्यस्तान्तुमतश्चरुः स्नातकस्यापि&#xA;होमविछित्तावुक्तं प्राप्ते प्राजापत्ये&#xA;तस्य विछित्तिस्तस्य तु पुनराधेयं मनो ज्योतिस्तन्तुमतीः&#xA;पुनस्त्वादित्या रुद्रा इति च पूर्णाहुतिं&#xA;प्रतीयादेतामग्न्युपघातेषु सर्वत्र&#xA;स्त्रियाश्चैवं होमाभिगमनस्थालीपाकेषु सर्वेषामन्ततो&#xA;व्याहृतीरिति सिद्धं नम आचार्येभ्यो नम आचार्येभ्यः २१&lt;/p&gt;</description>
    </item>
  </channel>
</rss>
