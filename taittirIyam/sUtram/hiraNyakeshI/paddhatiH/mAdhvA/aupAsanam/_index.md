+++
title = "+औपासनम्"
unicode_script = "devanagari"

+++

## सङ्कल्पः
श्रीगणपत्यन्तर्गतश्रीविश्वरूपिणे श्रीविष्णवे नमः । इति संस्मृत्य।  
आचम्य, प्राणानायम्य, देशकालौ सङ्कीर्त्य,  
एवङ्गुणविशेषणविशिष्टायां शुभतिथौ याज्य-अग्नि {सूर्य-प्रजापत्य्-अन्तर्गत--भारती-रमण--मुख्य-प्राणान्तर्गत--हरिणी-पति परशु-राम-प्रेरणया हरिणी-पति परशुरामप्रीत्यर्थं सायं {प्रातः} {मुख्यकालातिक्रम-निमित्त-दोष-प्रायश्चित्त-पूर्वकं } {तण्डुलैः} औपासनहोमं करिष्ये ॥

## आह्वानम्
'जुष्टोदमूना' इति मन्त्रस्य आत्रेयो वसुश्रुतोऽग्निस् त्रिष्टुप्। अग्न्याह्वाने विनियोगः ।

> ॐ जुष्टो दमूना अतिथिर् दुरोण इमं नौ यज्ञमुप याहि विद्वान्।
विश्वा अग्ने अभियुजो विहत्या शत्रूयतामा भरा भोजनानि॥ 

'एह्यग्ने' इति मन्त्रस्य राहुगणो गोतमो ऽग्निस्त्रिष्टुप्। अग्न्यावाहने विनियोगः ।

> ॐ एह्यग्न इह होता नि षीदादब्धः सु पुर एता भवा नः।
अवतां त्वा रोदसी विश्वम॒न्वे यजामहे सौमनसाय देवान्॥  

इत्यक्षतैरावाह्य ॥

## अवरोहणम्
'प्रत्यवरोह' इति मन्त्रस्य हिरण्यगर्भो ऽग्निर् अष्टिः। अग्नि-प्रत्यवरोहणे विनियोगः ।

> ॐ प्रत्यवरोह जातवेदः पुनस्त्वं देवेभ्यो हव्यं वहतु प्रजानन् ।
प्र॒जां पुष्टिं रयिमस्मासु धेह्या भव यजमानाय शंयोः ॥ 

> ॐ भूर्भुवस्स्वरों ॥  
> समिधारोपितं द्विज-(योजक)-नामानमग्निं स्थण्डिल-मध्ये प्रतिष्ठापयामि ॥ 
>
> अग्निं प्रज्वलितं वन्दे  
> जातवेदं हुताशनम् ।  
> सुवर्णवर्णम् अनलं  
> समिद्धं विश्वतोमुखम् ॥

## अग्नेर् ध्यानम्
'चत्वारि श्रुङ्गा' इति मन्त्रस्य गौतमो वामदेवोऽग्निस् त्रिष्टुप्। अग्निमूर्तिध्याने विनियोगः।

> ॐ चत्वार शृङ्गा त्रयौ अस्य पादा द्वे शीर्ष स॒प्त हस्तासो अस्य।
> त्रिधा बद्धो वृषभो रौरवीति महो देवो मर्त्याँ आ विवेश॥ 

> सप्तहस्तश् चतुः-श्रुङ्गः  
> सप्त-जिह्वो द्विशीर्षकः ।  
> त्रिपात् प्रसन्न-वदनः  
> सुखासीनः शुचिः स्मितः॥  
> स्वाहान् तु दक्षिणे पार्श्वे  
> देवीं वामे स्वधां तथा ।  
> बिभ्रन् दक्षिणहस्तैस् तु  
> शक्तिमन्नं सृचं सृवम् ॥
>
> तोमर व्यजनं वामैर्  
> घृतपात्रञ् च धारयन् ।  
> मेषारूढो जटाबद्धो  
> गौरवर्णो महौजसः ॥  
> धूम्रध्वजो लोहिताक्षः  
> सप्तार्चिर् विश्वतोमुखः {सर्वकामदः}।  
> आत्माभिमुखम् आसीनः  
> एवंरूपो हुताशनः॥

## संस्कारहोमः
संस्कारहोमे विनियोगः।

<div class="js_include" includetitle="false" newlevelforh1="3" unfilled url="../angAni/vyAhRti-homaH/"></div>  



मूलमन्त्रेण अष्टवारं आज्येन हुत्वा,  

> अग्न्य्-अन्तर्गत मुख्यप्राणं ध्यायामि ।

> उद्यद्-रवि-प्रकरसन्निभम् अच्युताङ्के  
> स्वासीनम् अस्य् अनुति-नित्य-वचः-प्रवृत्तिम् ।  
> ध्यायेद् गदाभयकरं सकृताञ्जलिं तं  
> प्राणं यथेष्ट-तनुम् उन्नत-कर्म-शक्तिम् ॥

> मुख्यप्राणान्तर्गत हरिणीपति-परशुरामं ध्यायामि ।

> अङ्गार-वर्णम् अभितोण्डबहिः प्रभाभिर्  
व्याप्तं परश्वध-धनुर्-धरम् एकवीरम् ।  
ध्यायेद् अजेश-पुरुहूत-मुखैस् स्तुवद्भिः  
आवीतम् आत्म-पदवीं प्रतिभासयन्तम् ॥ 

## अग्निसम्मुखीकरणम्
'एष हि देवः' इति मन्त्रस्य हिरण्यगर्भो ऽग्निस्त्रिष्टुप्।  अग्निसम्मुखीकरणे विनियोगः । 

> ॐ एष हि देवः प्रदिशोनु सर्वाः  
> पूर्वो हि जातस्स उ गर्भे अन्तः ।
स विजाय॑मानस्स जनिष्यमाणः  
> प्रत्यङ्मुखास्तिष्ठति विश्वतोमुखः ॥ 
> 
> अग्ने वैश्वानर शाण्डिल्यगोत्र मेषारूढ मेषध्वज! अग्न्यन्तर्गत भारती-रमण--मुख्य-प्राणान्तर्गत--हरिणी-पति-परशुराम! मम सम्मुखो वरदो भव । इति साक्षतोदक-पाणिभ्यां अग्निं सम्मुखीकृत्य ।

## परिसमूहनम्
अग्नेर् अष्टाङ्गुल-परिमिते देशे प्रदक्षिणं समन्तात् सोदकेन पाणिना  
ईशानीं दिशमारभ्य  
ईशानीपर्यन्तं  
त्रिः परिसमूह्य ॥ 

## परिस्तरणम्
{ चतुर्भिश्चतुर्भिर्दभैः प्राच्यादिषु परिस्तृणीयात् ।  
तत्र प्राच्या प्रतीच्यां च उदगग्राः ।  
दक्षिणस्यामुदीच्यां च प्रागग्राः ।  
पूर्व-पश्चिम-परिस्तरण-मूलयोर् उपरि दक्षिणपरिस्तरणम् ।  
उत्तर-परिस्तरणं तु तत्-तद्-अग्रयोर् अधस्तात् कृत्वा } 

## परिषेचनम्
अग्नेर् ईशानतस् त्रिर् अम्भसा परिषिञ्चेत् ।  

## हविः-संस्कारः
अग्नेर् उत्तरतो दर्भेषु पात्रस्थं हविर् निधाय ।  
ज्वलता दर्भोल्मुकेन अवज्वल्य ।  
त्रिः प्रोक्ष्य ।  
तेनैव त्रिः पर्यग्नि कृत्वा,  
तद् उल्मुकं निरस्य,  
अपः स्पृष्ट्वा । 

अग्नेः पश्चिमत आस्तीर्णेषु कुशेषु समिधा सह हविर् निधाय । 

## अग्न्यलङ्करणम्
अग्न्यलङ्करणं कुर्यात् ।

'विश्वानि न' इति तिसृणाम् आत्रेयो वसुश्रुतो ऽग्निस्त्रिष्टुप्।  द्वाभ्याम् अर्चने, अन्त्यया प्रार्थने विनियोगः ।

> ॐ विश्वानि नो दुर्गहा जातवेदः॥ ॐ सिन्धुं न नावा दुरितात पर्षि॥  
> ॐ अग्ने अत्रिवन्नमसा गृणानः ॥ ॐ अस्माकं बोध्यविता तनूनाम्॥  
> यस्त्वा हृदा कीरिणा मन्यमानोऽमर्त्य मो जोहवीमि॥
> ॐ जातवेदो यशो अस्मासु धेहि ॥ ॐ प्रजाभिरग्ने अमृतत्वम॑श्याम्॥  
> ॐ यस्मै त्वं सुकृते जातवेद उ लोकमग्ने कृणवः स्योनम्।
> ॐ अश्विनं स पुत्रिणं वीरवन्तं ॥ ॐ गोमन्तं रयिं नशते स्वस्ति॥

इत्यग्न्यलङ्करणं कृत्वा,  
आत्मानञ् चालङ्कृत्य,  

नैवेद्यं समर्प्य  
हस्तं प्रक्षाल्य ।

## आहुति-साद्गुण्य-कल्पनम्
आहुति-साद्गुण्यार्थम् आज्यहोमे विनियोगः। (प्रातः सायम् आहुत्योर् इदम् पृथक्।)

<div class="js_include" includetitle="false" newlevelforh1="3" unfilled url="../angAni/vyAhRti-homaH/"></div>  

## समित्-समर्पणम्
एकां समिधम् आदाय  
'प्रजापतय' इति मनसा स्मरन् 'स्वाहे'त्य् उच्चार्य अग्नौ प्रक्षिपेत् ।

> ॐ प्रजापतये स्वाहा । प्रजापतय इदं न मम ॥  

अप उपस्पृष्य ॥ 

## औपासनम्
समिधि दीप्तायां  
दक्षिण-पाणिना तण्डुलानाम् अर्धम् आदाय  
सव्य-पाणिं हृदि निधाय  
समिधो मूलतो द्व्यङ्गुल-प्रदेशे  
अङ्गुल्य्-उत्तर-पार्श्वेन  
विधूम-ज्वालाग्नौ जुहुयात् ।

### सायम्
#### कालातीत-प्रायश्चित्तम्
{सायम्} काले अतीते आज्यं संस्कृत्य  
सृचि चतुर्-गृहीतं गृहीत्वा

> ॐ दोषावस्तर् नमः स्वाहा । दोषवस्त इदं न मम ॥ 

इति एकवारं आज्यं हुत्वा, 

#### प्रधानहोमः
{शत-तण्डुलैः}

> ॐ अग्नये स्वाहा । अग्नय इदं न मम ॥ 

अवशिष्टं सर्वमादाय "प्रजापतय" इति प्रजापतिपदं मनसा स्मरन् स्वाहेत्युच्चार्य ,  
{शताधिकतण्डुलैः} पूर्वाहुतिसंसर्गमकुर्वन् तद्-उत्तरतो जुहुयात्।

> ॐ प्रजापतये स्वाहा । प्रजापतय इदं न मम ॥

संस्कारहोमे विनियोगः।

<div class="js_include" includetitle="false" newlevelforh1="3" unfilled url="../angAni/vyAhRti-homaH/"></div>  

### प्रातः
#### कालातीत-प्रायश्चित्तम्
{प्रातः} काले अतीते आज्यं संस्कृत्य सृचि चतुर्-गृहीतं गृहीत्वा  

> ॐ प्रातर्-वस्तर् नमस् स्वाहा । प्रातर्वस्त इदन्न मम ॥  

इत्येकवारं आज्यं हुत्वा, 

#### प्रधानहोमः
{शततण्डुलैः}

> ॐ सूर्याय स्वाहा । सूर्याय इदं न मम ॥ 

अवशिष्टं सर्वमादाय 'प्रजापतय' इति प्रजापतिपदं मनसा स्मरन् स्वाहेत्युच्चार्य, {शताधिकतण्डुलैः पूर्वाहुतिसंसर्गमकुर्वन् तदुत्तरतो जुहुयात्

> ॐ प्रजापतये स्वाहा । प्रजापतय इदं न मम ॥

'यत्र वेत्थेति' मन्त्रस्य आत्रेयो वसुश्रुतो वनस्पतिर्गायत्री आहतिसंसर्गप्रायश्चित्तसमिद्धोमे विनियोगः।

## समिद्धोमः
> ॐ यत्र वेत्थ वनस्पते देवानां गुह्या नामानि। तत्र हव्यानि गामय स्वाहा ॥ 
> 
> वनस्पतिभ्य इदं न मम ॥ इत्येकां समिधं हुत्वा ॥

## सर्वप्रायश्चित्ताज्यहोमः
सर्वप्रायश्चित्ताज्यहोमे विनियोगः।

<div class="js_include" includetitle="false" newlevelforh1="3" unfilled url="../angAni/vyAhRti-homaH/"></div>  


## समापनम्
प्रागादिपरिस्तरणानि उत्तरे विसृजेत् ।  
परिसमूहन-पर्युक्षणे कृत्वा विश्वानिन इति अग्निं गन्धादिभिश्च पूजयित्वा  
उपस्थानं कुर्यात् ॥

### अग्न्यलङ्करणम्
'विश्वानि न' इति तिसृणामात्रेयो वसुश्रुतोऽग्निस्त्रिष्टुप् द्वाभ्यामर्चने, अन्त्यया प्रार्थने विनियोगः ।

> ॐ विश्वानि नो दुर्गहा जातवेदः॥ ॐ सिन्धुं न नावा दुरितात पर्षि॥  
> ॐ अग्ने अत्रिवन्नमसा गृणानः ॥ ॐ अस्माकं बोध्यविता तनूनाम्॥  
> यस्त्वा हृदा कीरिणा मन्यमानोऽमर्त्य मो जोहवीमि॥
> ॐ जातवेदो यशो अस्मासु धेहि ॥ ॐ प्रजाभिरग्ने अमृतत्वम॑श्याम्॥  
> ॐ यस्मै त्वं सुकृते जातवेद उ लोकमग्ने कृणवः स्योनम्।
> ॐ अश्विनं स पुत्रिणं वीरवन्तं ॥ ॐ गोमन्तं रयिं नशते स्वस्ति॥  

### अग्न्युपस्थानम्
'अग्न आयूंषी'ति तिसृणां शतंवैखानस ऋषयः । अग्निः पवमानो देवता । गायत्री छन्दः अग्न्युपस्थाने विनियोगः।

> ॐ अग्न आयूंषि पवस आ सुवोर्जमिषं च नः। आरे बांधस्व दुच्छुनाम्॥  
> अग्निर्ऋषिः पवमानः पाञ्चजन्यः पुरोहितः। तमीमहे महागयम्॥  
> अग्ने पवस्व स्वपा अस्मे वर्चः सुवीर्यम्। दधयिं मयि पोषम्॥

'अग्नेत्वं न' इति चतसॄणां गोपायना लोपायना वा बन्धुः सुबन्धुः श्रुतबन्धुः विप्रबन्धुः चैकैकर्चा ऋषयः  
द्विपदाविराट्छन्द  
अग्निर् देवता।  
अग्न्युपस्थाने विनियोगः ।

> ॐ अग्ने त्वं नो अन्तम उत त्राता शिवो भवा वरूथ्यः॥  
> वसुर् अग्निर्वसुश्रवा अच्छा नक्षि द्युमत्तमं रयिं दाः॥  
> तं त्वा शोचिष्ठ दीदिवः सुम्नाय नूनमीमहे सखिभ्यः॥  
> स नौ बोधि श्रुधी हव॑मुरुष्या णौ अघाय॒तः समस्मात्॥

'तन्तुं तन्वन्' इत्यस्य मन्त्रस्य देवाः अग्निर्जगती अग्न्युपस्थाने विनियोगः ।

> ॐ तन्तुं तन्वन्रजसो भानुमन्विहि ज्योतिष्मतः प॒थो रक्ष धिया कृतान्। अनुल्बणं वयत जोगुवामो मनुर्भव जनया दैव्यं जनम्॥

## सूर्योपस्थानम्
'सूर्यो नो दिवस्पात्व्' इत्यस्य मन्त्रस्य, सौर्यश्-चक्षुस्, सूर्यो, गायत्री।  
सूर्योपस्थाने विनियोगः ।

> ॐ सूर्यो नो दिवस् पातु वातौ अन्तरिक्षात्। अग्निर्नः पार्थिवेभ्यः॥ 

उदुत्यमिति मन्त्रस्य - काण्वः प्रस्कण्वः सूर्यो गायत्री। सूर्योपस्थाने विनियोगः ।

> ॐ उदु त्यं जातवेदसं देवं वहन्ति केतवः। दृशे विश्वाय॒ सूर्यम्॥ 

चित्रं देवानामिति मन्त्रस्य - अङ्गीरसः कुत्सः सूर्यस्त्रिष्टुप्। सूर्योपस्थाने विनियोगः ।

> ॐ चित्रं देवानामुदादनीकं चक्षुर्मित्रस्य॒ वरुणस्याग्नेः। आप्रा द्यावापृथिवी अन्तरिक्षं सूर्य आत्मा जगतस्तस्थुषश्च॥

नमो मित्रस्येति मन्त्रस्य सूर्यो ऽभितपाः, सूर्यो, जगती। सूर्योपस्थाने विनियोगः ।

> ॐ नमो मित्रस्य॒ वरुणस्य॒ चक्षसे महो देवाय तदृतं संपर्यत। दूरदृशे देवाताय केतवे दिवस्पुत्राय सूर्याय शंसत॥

## प्रजापत्युपस्थानम्
हिरण्यगर्भ इति मन्त्रस्य हिरण्यगर्भः प्रजापतिस्त्रिष्टुप् प्रजापत्युपस्थाने विनियोगः ।

> ॐ हिरण्यगर्भः समवर्तता भूतस्य जातः पतिरेक आसीत्।
स दोधार पृथिवीं द्यामुतेमां कस्मै दे॒वाय॑ हविर्षा विधेम॥ 


प्रजापते इति मन्त्रस्य हिरण्यगर्भः प्रजापतिस्त्रिष्टुप् प्रजापत्युपस्थाने विनियोगः ।

> ॐ प्रजापते न त्वदेतान्य॒न्यो विश्वा जातान पर ता बभूव।
यत्कामास्ते जुहुमस्तन्नौ अस्तु वयं स्याम पतयो रयीणाम्॥ 

इति उपस्थाप्य उपविश्य भस्मधारणं कुर्यात् ।

## भस्मधारणम्
मानस्तोकेति मन्त्रस्य कुत्सो रुद्रो जगती। विभूतिग्रहणे विनियोगः।

> ॐ मा नस्तोके तनये मा न आयौ मा नो गोषु मा नो अश्वेषु रीरिषः।
वीरान्मा नौ रुद्र भामतो वधीह॒विष्म॑न्तः सदमित्त्वा हवामहे ॥ 
> 

इति मन्त्रेण गृहीत्वा ॥ 

> ॐ त्र्यायुषं जमदग्नेरिति ललाटे ॥  
> ॐ कश्यपस्य त्र्यायुषमिति कण्ठे ॥  
> ॐ अगस्त्यस्य त्र्यायुषमिति नाभौ ॥  
> ॐ यद्देवानां त्र्यायुषमिति दक्षिणसकन्धे ॥  
> ॐ तन्मे अस्तु त्र्यायुषमिति वामस्कधे ॥  
> ॐ सर्वमस्तु शतायुषमिति शिरसि ॥  
> ॐ बलायुषमिति सर्वाङ्गे ॥ इति धारयेत् ॥ 
> 

## प्रार्थनम्
चम इत्यस्य मन्त्रस्य सारस्वतोऽग्निस्त्रिष्टुप् प्रार्थने विनियोगः ।

> ॐ च मे स्वरश्चमे यज्ञोप च ते नमश्च ।  
> यत्ते न्यूनं तस्मै त उपयत्तेति रिक्तं तस्मै ते नमः ॥  
> स्वस्ति ।

> श्रद्धां मेधां यशः प्रज्ञां विद्या बुद्धिं श्रियं बलम् ।
> आयुष्यं तेज आरोग्यं देहि मे हव्यवाहन ॥  
> देहि मे हव्यवाहन ॐ नम इति ।

चतुस्सागरपर्यन्तं.. इति गोत्रमुच्चार्य नमस्कारं कृत्वा । एभिर्मन्त्रैः प्रदक्षिणं कुर्यात् ॥

> ॐ अग्ने नय सुपथा राये अस्मान्विश्वानि देव वयुनानि विद्वान्।  
> युयोध्यस्मज्जुहुराणमेनो भूयिष्ठां ते नमउक्तिं विधेम॥  
> अग्ने त्वं पारया नव्यौ अस्मान्स्वस्तिभिरत दुर्गाणि विश्वा।  
> पूश्च पृथ्वी बहुला न उर्वी भवा तोकाय तनयाय॒ शं योः॥  
> अग्ने त्वमस्मद्युयोध्यमीवा अनग्नित्रा अभ्यमन्त कृष्टीः।  
> पुनरस्मभ्यं सुविताय देव क्षां विश्वेभिरमृतेभिर्यजत्र॥  
> पाहि नौ अग्ने पायुभिरजस्ररुत प्रिये सदन आ शुशुक्वान्।  
> मा ते भयं जरतारं यविष्ठ नूनं विदन्मापरं सहस्वः॥  
> मा नौ अग्नेऽव सृजो अघााविष्यवै रिपर्व दुच्छुनायै।  
> मा दुत्वते दशते मादतै नो मा रीषते सहसाव॒न्परा दाः॥  

> नमस्ते गार्हपत्याय नमस्ते दक्षिणाग्नये ।  
> नम आहवनीयाय महावेधै नमोनमः ॥ 
> 
> सकृत्ते अग्ने नमः । द्विस्ते नमः । त्रिस्ते नमः । चतुस्ते नमः । पञ्चकृत्वस्ते नमः ।  
> शतकृत्वस्ते नमः । सहस्र-कृत्वस्ते नमः । आसहस्रकृत्वस्ते नमः । परिमितकृत्वस्ते नमः । अपरिमितकृत्वस्ते नमः । नमस्ते अस्तु मा मा हिंसीः ॥
> 
> ॐ अनृणा अस्मिन्नृणाः परस्मिंस्तृतीये लोके अनृणाः स्याम ।  
> ये देवयाना उत पितृयाणाः सर्वान्पथो अनृणा अक्षियेम ॥  

## अग्न्यारोपणम्
अयन्त इत्यस्य मन्त्रस्य गाधिपुत्रो विश्वामित्रोऽग्निस्त्रिष्टुप् - अग्न्य्-आरोपणे वियोगः ।

> ॐ अयं ते योनिर्ऋत्वियो यतो जातो अरौचथाः। तं जानन्नन्न आ सीदाा नो वर्धा गिरः॥ 
> 
इत्यग्निं समिधि समारोप्य ॥

## प्रायश्चित्तम्
> प्रमादात्कुर्वतां कर्म  
> प्रच्यवेताध्वरेषु यत् ।  
> स्मरणादेव तद्विष्णोः  
> संपूर्णः स्यादिति श्रुतिः ॥  

> प्रायश्चित्तान्यशेषाणि  
> तपः कर्मात्मकानि वै ।  
> यानि तेषामशेषाणां  
> कृष्णानुस्मरणं परम् ॥

> स्वरेण वर्णेन च यद्विहीनं  
> तथैव हीनं क्रिययापि यच्च ।  
> यच्चातिरिक्तं मम तत्क्षमस्व  
> तदस्तु चाग्ने परिपूर्णमेतत् ॥

> यस्य स्मृत्या च नामोक्त्या  
> तपो यज्ञक्रियादिषु ।  
> न्यूनं संपूर्णतां याति  
> सद्यो वन्दे तमच्युतम् ॥

> मन्त्रहीनं क्रियाहीनं  
> भक्तिहीनं हुताशन ।
> यत्कृतन्तु मया देव  
> परिपूर्णं तदस्तु मे ॥ 
> 

अनेन सायं {प्रातः} औपासनहोमेन याज्य-अग्नि-सूर्य-प्रजापत्य्-अन्तर्गत--भारतीरमण-मुख्यप्राणान्तर्गत--हरिणी-पतिपरशुरामः प्रीयतां, प्रीतो भवतु ॥ श्रीकृष्णार्पणमस्तु ।

॥ इति औपासनविधिः॥

## विच्छेदे 
### दिनत्रयविच्छेदे

'तन्तुं तन्वन्' इत्यस्य देवाः अग्निर्जगती, अग्न्युपस्थाने विनियोगः ।

> ॐ तन्तुं तन्वन् रजसो भानुमन्विहि ज्योतिष्मतः प॒थो रक्ष धिया कृतान्।  
> अनुल्बणं वयत जोगुवामो मनुर्भव जना दैव्यं जनम्॥
> 
> देवेभ्य अग्नय इदं न मम ॥ 

### सप्तदिनविच्छेदे 
'अयाश्चेति' विमदोया अग्निः पतिः सप्तदिनविच्छेदप्रायश्चित्ताज्यहोमे विनियोगः।

> ॐ अयाश्चाग्नेस्यनभिशस्तीश्च सत्यमित्वमया असि ।  
अयासावय॑सा कृतोयासन्हव्यमूहिषयानो धेहि भेषजं स्वाहा ॥  
> अयासेऽग्नय इदं न मम ॥ 
> 

### दशदिनविच्छेदे
> ॐ मनो ज्योतिर्जुषामाज्यं विच्छिन्नं यज्ञं समिमं दधातु ।
या दृष्टा उषसौ नम्रर्चश्च ताः सं दधामि हविषा घृतेन ॥ 
>
> उषसो निमृग्भ्य इदं न मम॥

