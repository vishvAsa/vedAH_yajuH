+++
title = "०५ दम्पत्योर्नियमः"

+++

विवाहादि-शेषहोमान्तं द्वितीयादि-विवाहेष्व् अपि दम्पत्योः  
क्षार-लवण-मधु--दन्त-धावनाञ्जनाभ्यञ्जन--गन्ध-पुष्प-ताम्बूल--  
खट्वादि-शयन--  
स्मरण-कीर्तन-केली-प्रेक्षण--गुह्य-भाषण--  
सङ्कल्पाध्यवसाय-क्रिया-निर्वृति-रूपाष्टाङ्ग-मैथुन-वर्जम्  
आग्नेय-स्थालीपाकादि-चतू-रात्रं तयोर् एकस्मिन् कटे शयनं कार्यम् ।  

शयने च तयोर् मध्ये नैयग्रोधौदुम्बराश्वत्थ-प्लाक्षेष्व्-अन्यतम-दण्डं गन्ध-पुष्पालङ्कृतं  
वाससा सूत्रेण वा परिवेष्टितं **निधाय**  
तस्मिन् विश्वावसुं गन्धर्वं भावयेत् ।

[[31]]
