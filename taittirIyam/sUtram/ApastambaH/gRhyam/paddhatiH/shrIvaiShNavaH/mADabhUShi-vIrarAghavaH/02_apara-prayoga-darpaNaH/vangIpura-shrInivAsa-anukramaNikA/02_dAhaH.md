+++
title = "०२ दाहः"

+++
पैतृमेधिकसंस्कारः॥

कर्ता स्नात्वा आर्द्रवासाः धृतोर्ध्वपुण्ड्रः, प्राचीनावीती 

> अशेषेऽहे - स्वीकृत्य, 
> गोत्रं शर्माणं, प्रेतम् अमुकाग्निना पैतृमेधिकविधिना संस्कर्तुं योग्यतासिद्धिरस्त्विति भवन्तो महान्तोनुगृह्णणन्तु 

इति परिषदं प्रार्थ्य, तदनुज्ञातः, उपवीती, प्राणानायम्य,

[[40]]

> … गोत्रस्य … शर्मणः पितुः प्रेतस्य प्रथमेऽहनि पैतृमेधिकसंस्कारार्थं स्वस्य योग्यतासिद्ध्यर्थं सप्त पञ्च त्रीणि वा कृच्छ्राणि करिष्य 

इति सङ्कल्प्य, 

> हिरण्यगर्भगर्भस्थं - प्रयच्छ मे । संस्कारकरणयोग्यतासिद्ध्यर्थं यत्किञ्चिद्धिरण्यं तुभ्यमहं सम्प्रददे न मम 

इति दत्वा, उपवीती प्राणानायम्य, प्राचीनावीती सङ्कल्प्य 

> गोत्रं शर्माणिं पितरं प्रेतम् औपासनाग्निना पैतृमेधिकविधिना संस्करिष्यामि 

इति सङ्कल्प्य पूर्ववदुल्लेखनादिदर्वीसंस्कारान्तं विपरीतं कृत्वा, अग्निमप्रदक्षिणं परिषिच्य, अग्नेः पश्चात् दर्भेषु, 

> सर्वस्य प्रतिशीवरी भूमिस्त्वोपस्थ आधित । स्योनास्मै सुषदा भव यच्छास्मै शर्म सप्रथाः 

इति दक्षिणाशिरसं प्रेतं शाययित्वा, प्रेतान्वारब्धः, "परे युवाँसम्" इति औपासने हुत्वा, 

> परेयुवाँसं प्रवतो महीरनुबहुभ्यः पन्थामनपस्पशानम् । वैवस्वतँ सङ्गमनं जनानां यमँ राजानँ हविषा दुवस्यत स्वाहा । यमायेदम् 

पुनः परिषिच्य, हस्ताङ्गुष्ठौ पादाङ्गुष्ठौ च पृथक् पृथक् श्वेतसूत्राभ्यां बध्वा, शिरसि नलदमालामाबध्य, औदुम्बर्याम् आसन्द्याम् उत्तानं प्रेतं निपात्य, "इदन्त्वा वस्त्रं प्रथमन्वागन्", इति नववस्त्रेणाच्छाद्य, पूर्वधृतवस्त्रमादाय, 

> अप्रैतदूह यदिहाबिभः पुरा इष्टापूर्तमनुसम्पश्य दक्षिणां, यथा ते दत्तं बहुधा विबन्धुषु, 

इत्यृचा स्वयं धृत्वा आचामेत् । तस्मिन् नवाग्नौ जीवतण्डुलं चरुं श्रपयित्वा, चरुम् अभिघार्य, दक्षिणत उद्वास्य पुनरभिघार्य 

[[41]]

अग्निं भाण्डे समारोप्य, तत्पुत्रो भ्राता वा भृत्यो वासन्नबन्धुः ततो वाहकाननुमन्त्रयेत् । इमौ युनज्मि, 

> ते वह्नी असनीथाय वोढवे । याभ्यां यमस्य सादनँ सुकृतां चापि गच्छतात् । 

इति वाहकाननुमन्त्र्य, तैरादीयमानं 

> प्रेत पूषा त्वेतश्च्यावयतु प्रविद्वाननष्टपशुर्भुवनस्य गोपाः । स त्वैतेभ्यः परिददात् पितृभ्योऽग्निर्देवेभ्यः सुविदत्रेभ्यः । 

अग्रे अग्निं प्रस्थाप्य, तत्पश्चात् कर्ता मुक्तशिखो गच्छेत् । ततः तिलान् तण्डुलान् चरुं पालाशशाखां लोष्टान् हिरण्यशकलान् आज्यपात्त्राणि दर्भान् मेक्षणम् उदकुम्भं च सिकताश्च क्रमेण प्रस्थापयेत् । ततो वाहकाः निवीतिनो मौनिनश्च ग्रामानभिमुखं प्रेतं निर्हरेयुः । ग्रामश्मशानयोरन्तरं मार्गं चतुर्धा कृत्वा, तत्राद्यं चतुर्थांशं गत्वा, दक्षिणाशिरसं प्रेतं निधाय, 

> सर्वस्य प्रतिशीवरी भूमिस्त्वोपस्थ आधित । स्योनास्मै सुषदा भव यच्छास्मै शर्म सप्रथाः । 

दक्षिणतो लोष्टेषु चरुं प्रतिष्ठाप्य, सर्वे ज्ञातयः द्वेधा केशान् विभज्य, दक्षिणान् केशान् आबध्य, सव्यान् विस्रस्य, दक्षिणानुरूनाघ्नाना अथो (धो) वस्त्राण्यवधून्वन्तः कनिष्ठपूर्वं प्रेतं त्रिः अप्रदक्षिणं परियन्ति । 

> अपनश्शोशुचदघमग्ने शुशुद्ध्या रयिम् । अपनश्शोशुचदघम् 

इति प्रेतं त्रिः प्रदक्षिणं कुर्युः । "अपनश्शोशुचदघ-दघम्" । प्रेतस्य दक्षिणपार्श्वे अश्मना तिस्रः कर्षूर्दक्षिणापवर्गाः खात्वा, तेषु तिलोदकं दत्वा, मेक्षणेन चरोः तृतीयांशमादाय, पथि "भूतेभ्य इदं बलिं ददामि"

[[42]]

"पुनस्तिलोदकं ददामि" । त्रिः घट्टयेत् । ततस्तैः आदीयमानं प्रेतं "पूषेमा आशा" इति पूर्ववदवदाय,  

> पूषेमा आशा अनुवेद सर्वास्सो अस्माँ अभयत मेन नेषत् । स्वस्तिदा अघृणिः सर्ववीरोऽप्रयुच्छन् पुर एतु प्रविद्वान् ।

तुरीयमध्वनो गत्वा, सर्वस्य प्रतिशीवरी भूमिसप्रथाः । प्रेतं निधाय पूर्ववदप्रदक्षिणं त्रिः पश्चात् त्रिः प्रदक्षिणं कृत्वा, "अपनश्शोशुचदघं-दघम्" । मेक्षणेन चरोस्तृतीयांशमादाय पथि "भूतेभ्य इमं बलिं ददामि" पुनस्तिलोदकं दत्वा, आदीयमानमनुमन्त्रयते । 

> आयुर्विश्वायुः परिपासति त्वा पूषा त्वा पातु प्रपथे पुरस्तात् । यत्रासते सुक्रतो यत्र ते ययुस्तत्र त्वा देवस्सविता दधातु । 

तुरीयमध्वनो गत्वा, प्रेतं निधाय 

> सर्वस्य प्रतिशीवरी भूमिस्त्वोपस्थ आधित । स्योनास्मै सुषदा भव यच्छास्मै शर्म सप्रथाः । अपनश्शोशुचदघं – दघम् । 

पूर्ववत् प्रदक्षिणादिकं कृत्वा, प्रेतस्य दक्षिणपार्श्वे दक्षिणापवर्गाः खात्वा, तेषु तिलोदकं निक्षिप्य, पथि भूतेभ्य इमं बलि ददामि, पुनस्तिलोदकं ददामि । अथास्य कपालानि सुसम्भिन्नानि सम्भिनत्ति यथैषूदकं न तिष्ठेत् । 

> आयुर्विश्वायुः परिपासति त्वा पूषा त्वा पातु प्रपथं पुरस्तात् । यत्रासते सुकृतो यत्र ते ययुः तत्र त्वा देवस्सविता दधातु । 

चतुर्थांशमादाय गत्वा, चितेः पश्चाद्भागे निधाय, तत्पूर्वभागे अग्निं निधाय, 

> एषा वै देवमनुष्याणाँ शान्ता दिक् । तामेवैताननूत्क्रामन्ति 

कर्त्रा सह उदीचीं दिशं गच्छेयुः । 

[[43]]

हिरण्येन पलाशशाखया शमीशाखया तासामभावे बहुपर्णशाखया यया कयाचित् शाखया "अपेत वीते"त्येतया पाठेन संमृज्य, 

> अपेत वीत वि च सर्पतातो ये त्रस्थ पुराणा ये च नूतनाः । अदादिदं यमोऽवसानं पृथिव्या अक्रन्निमं पितरो लोकमस्मै ।

उद्धृत्यावोक्ष्य, हिरण्यशकलं निधाय, आज्यबिन्दून्वा तस्मिन् दक्षिणाग्रान् दर्भान् संस्तीर्य, तेषु दक्षिणाग्रैः याज्ञियैः काष्ठैः दारुचितिं कृत्वा दक्षिणाप्रागग्रैः अग्निं दारुचितिं च परिस्तीर्य दक्षिणतः पश्चाद्वा दर्भान् संस्तीर्य दक्षिणतः प्राच्यां च एकैकशः दर्वीम् आज्यस्थालीं प्रोक्षणीपात्रं च सादयित्वा रज्जून् छित्वा आसन्द्याम् एकैकं वंशमपनीय, यथा रज्जुषु प्रेतः शयीत, तथा कृत्वा, एकदर्भपवित्रेण प्रोक्षणीरुत्पूय, अङ्गुष्ठबन्धनसूत्रे छित्वा, मृतं पात्राणि दारुचितिं च प्रत्येकं प्रोक्ष्य, आज्यस्थाल्याम् आज्यं निरुप्य, दक्षिणतोऽङ्गारान् निह्य[[??]], एरुकदर्भेण तेष्वधिश्रित्य, दर्भाग्रं प्रेतस्य विपरीतं पर्यग्नि कृत्वा दक्षिणत उद्वास्य, अङ्गारानग्नौ प्रत्यूह्य, दक्षिणाग्रं पवित्रं विपरीतं त्रिरुत्पूय ग्रन्थिं विस्रस्य अद्भिस्संस्पृश्य अग्नौ प्रहरति । दर्वीं निष्टप्य, दर्भेण संमृज्य पुनः निष्टप्य प्रोक्ष्य निधाय अद्भिः संस्पृश्य अग्नौ प्रहरति । सृवर्णँ[[??]] हस्तात् इति सुवर्णेन हस्तौ संमृज्य, 

> सुवर्णँ हस्तादाददानामृतस्य श्रियै ब्रह्मणे तेजसे बलाय । अत्रैवं त्वामिह वयँ सुशेवा विश्वास्पृधो अभिमातीर्जयेम । 

[[44]]

प्रेतं दक्षिणाशिरसं, चितिमारोप्य, आज्यबिन्दून् वा सप्त व्याहतीः मनसा ध्यायन् आस्यचक्षुश्श्रोत्रनासिकेषु, दक्षिणसव्येषु क्रमात् निक्षिपेत् । अथ तिलतण्डुलान् आस्ये दत्वा, आदित्याभिमुखः स्थित्वा अग्निं गृहीत्वा, "मैनमग्ने", "शृतं यदे"ति द्वाभ्यां ज्वलदुल्मुकेन उरसि दहेत् । 

> मैनमग्ने विदहो माभिशोचो मास्य त्वचं चिक्षिपो मा शरीरम् । यदा शृतं करवो जातवेदोथेमेनं प्रहिणुतात् पितृभ्यः शृतं यदा करसि जातवेदोथेमेनं परिदत्तात्पितृभ्यः यदा गच्छात्यसुनीतिमेतामथा देवानां वशिनीर्भवाति । सूर्यं ते चक्षुः

इति प्रेतमुपस्थाय, 

> सूर्यं ते चक्षुर्गच्छतु वातमात्मा द्यां च गच्छ पृथिवीं च धर्मणा । अपो वो गच्छ यदि तत्र ते हितमोषधीषु प्रतितिष्ठा शरीरैः । 

अथाग्नेः पश्चात् प्राङ्मुखः स्थित्वा "य एतस्य पथो गोप्तार" इति नवभिः आज्याहुतीः जुहोति । अग्निम् अपसव्यं परिषिच्य, स्रुवेणाज्यमादाय 

> य एतस्य पथो गोप्तारस्तेभ्य इदम् । य एतस्य (पथो रक्षितारस्तेभ्यस्स्वाहा ।) पथो रक्षितारस्तेभ्य इदम् । पथो रक्षितारस्तेभ्य इदम् । य एतस्य पथोऽभिरक्षितारस्तेभ्यस्स्वाहा । पथोऽभिरक्षितारस्तेभ्य इदम् । आख्यात्रे स्वाहा । आख्यात्र इदम् । अपाख्यात्रे स्वाहा । अपाख्यात्र इदम् । अभिलालपते स्वाहा । अभिलालपत इदम् । अपलालपते स्वाहा । अपलालपत इदम् । अग्नये कर्मकृते स्वाहा । अग्नये कर्मकृत इदम् ।
>
> [[45]]
>
> यमत्र नाधीमस्तस्मै स्वाहा । यमायेदस् । आज्यस्थालीं दर्वीं चाग्नौ प्रहरेत् । नग्नं दहेत । पुनः परिषिच्य ।

अथ अग्नेः पश्चात् प्राङ्मुख उपविश्य 'प्रकेतुना' इति नवभिः ऋग्भिः प्रणवं सन्धाय शंसेत् । 

> प्रकेतुना बहना भात्यग्निः आविर्विश्वानि वृषभो रोरवीति ।  
दिवश्चितन्त्वामुपमामुदानडपामुपस्थे महिषो ववर्धोम् ।  
इदन्त एकं परम्[[??]] ऊत एकं तृतीयेन ज्योतिषा संविशस्व ।  
संवेशनस्तनुवै चारुरेधि प्रियो देवानां परमे सधस्थोम् ।  
नाके सुवर्णमुर्पयत्पतन्तँ हृदा[[??]] वेनन्तो[[??]] अभ्यचक्षत त्वा ।  
हिरण्यपक्षं वरुणस्य दूतं यमस्य योनौ शकुनं भुरण्योम् ।  
अतिद्रवसारमेयौ श्वानौ चतुरक्षौ शबलौ साधुना पथा ।  
अथा पितॄन् सुविदत्राँ अपीहि यमेन ये सधमादं मदन्त्योम् ।  
यौ ते श्वानौ यमरक्षितारौ चतुरक्षौ पथि रक्षी नृचक्षसा ।  
ताभ्याँ राजन् परिदेह्येनँ स्वस्ति चास्मा अनमीवं च धेह्योम् ।  
उरुणसा वसुतृपावुलुम्बलौ यमस्य दूतौ चरता वशाँ अनु ।  
तावस्मभ्यं दृशये सूर्याय पुनर्दत्तावसुमद्येह भद्रोम ।  
सोम एकेभ्यः पवते घृतमेक उपासते येभ्यो मधु प्रधावति ताँश्च देवापि गच्छतोम् ।  
ये युध्यन्ते प्रथनेषु शूरासो ये तनुत्यजः ।  
ये वा सहस्रदक्षिणास्ताँश्च देवापिगच्छतोम् तपसा ये अनाधृष्यास्तपसा ये सुवर्गताः ।  
तपो ये चक्रिरे महत्ताँश्च देवानि[[पि??]]गच्छतोम् ।

इति शंसेत् ।

[[46]]

ततः चितेः पश्चात् दक्षिणोत्तरदीर्घात् त्रीन् गर्तान् खात्वा तेषु [[??]]वटेषु अश्मभिः सिकताभिः प्रपूर्य 

> अश्मन्वती रेवतीस्सरभध्वमुत्तिष्ठत प्रतरता सखायः ।  
अत्रा जहाम ये असन्नशेवाश्शिवान् वयमभि वाजानुत्तरेम 

इति कुम्भजलेन पूरयित्वा तेषु जातयः कनिष्ठपूर्वम् अवतीर्य, तयोरग्रे दर्भमयेन शुल्बेन तोरणवदध्वा तयोर्मध्ये "यद्वै देवस्ये"ति निर्गच्छेयुः । 

> यद्वै देवस्य सवितुः पवित्रं सहस्रधारं विततमन्तरिक्षे ।  
येनापुनादिन्द्रमनातेमार्त्यै तेनाहं माँ सर्वतनुं पुनामि ।  
या राष्ट्रात्पन्नादपयन्ति शाखा अभिमता नृपतिमिच्छमाना ।  
धातुस्तास्सर्वाः पवनेन पूताः प्रजयास्मान् रय्या वर्चसा सँसृजाथ । 

इति रज्जून् छित्वा दक्षिणस्यां नैऋऋत्यां दिशि पृथक् पृथक् परित्यजेत् । ततः "उद्वयं तमसस्परि", इत्यादित्यमुपस्थाय । 

> उद्वयं तमसस्परि पश्यन्तो ज्योतिरुत्तरम् ।  
देवं देवत्रा सूर्यमगन्म ज्योतिरुत्तमम् ।

श्मशानम् अनवेक्षमाणा उदकान्तं गत्वा केशान् विस्रस्य पांसूनोप्य । 

> धाता पुनातु सविता पुनातु । अग्नेस्तेजसा सूर्यस्य वर्चसा । 

अथ - प्रवाहोदकेन स्नानं कुर्युः । यद्यज्ञातयः प्रेतं वहेयुः तं सभां प्रदक्षिणीकृत्य दण्डवत् प्रणम्य ब्रह्मदण्डं गृहीत्वा स्वामिनः अशेषे हे परिषत् स्वीकृत्य, 

> गोत्रस्य शर्मणः पितुः प्रेतस्य अद्यप्रथमेऽहनि, पैतृमेधिकसंस्कारकर्मणि मन्त्रलोपे क्रियालोपे द्रव्यलोपे नियमलोपे सत्यपि सर्वं यथाशास्त्रानुष्ठितं भूयादिति भवन्तो महान्तोऽनुगृह्णन्तु ।

[[47]]

ब्राह्मणेभ्यः यथाशक्ति दक्षिणां दद्यात् ।