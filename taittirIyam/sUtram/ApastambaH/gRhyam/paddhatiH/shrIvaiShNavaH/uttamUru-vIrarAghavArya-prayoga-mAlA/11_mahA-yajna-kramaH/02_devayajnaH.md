+++
title = "०२ देवयज्ञः"

+++
१. श्रोत्राचमनं कृत्वा, प्राणान् आयम्य, 

> श्रीभगवदाज्ञया भगवत्प्रीत्यर्थं देवयज्ञेन यक्ष्ये 

इति सङ्कल्प्य,  
‘भगवानेव .... देवयज्ञाख्यं कर्म .... कारयति'  
इति सात्त्विकत्यागं कृत्वा,  
‘विद्यु॑दसि॒ विद्य॑ मे पा॒प्मान॑मृ॒तात् स॒त्यमुपै॑मि’  
इति दक्षिणकरतलेन अप आदाय वामकरतलं संमृज्य, 

> ओम् अदि॒तेऽनु॑मन्यस्व, ओम् अनु॑म॒तेऽनु॑मन्यस्व, ओं सर॑स्व॒तेऽनु॑मन्यस्व, ओं देव॑ सवितः॒ प्र सु॑व 

इत्यग्निं परिषिच्य, अग्नौ एकां समिधं दर्भद्वयं वा आदाय उत्तरदेशस्थपश्चिमभागात् हविर्गृहीत्वा ‘ओं दे॒वेभ्यः॒ स्वाहा᳚' इत्यग्नौ हुत्वा (देवेभ्य इदं न मम) इत्युक्त्वा एकां समिधं दर्भद्वयं वा प्रक्षिप्य, 

> ओम् अदि॒तेऽन्व॑मँस्थाः, ओम् अनु॑म॒तेऽन्व॑मँस्थाः, ओं सर॑स्व॒तेऽन्व॑मँस्थाः, ओं देव॑ सवितः॒ प्रासावीः 

इति पुनः परिषिच्य, ‘वृष्टि॑रसि॒ वृश्च॑ मे पा॒प्मा॑नमृ॒तात् स॒त्यमुपा॑गाम्' इति दक्षिणकरतलेन अप आदाय, वामकरतलं संमृज्य, श्रोत्राचमनं कृत्वा, सात्त्विकत्यागं कुर्यात् ॥
