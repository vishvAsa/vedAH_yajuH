---
title: स्नातकव्रतानि
unicode_script: devanagari

---
## होमः, क्षौरम्
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/sUtra-pAThaH/vishvAsa-prastutiH/09_samAvartanam/12_01_vedamadhItya_snAsyan.md">

वेदमधीत्य स्नास्यन् प्राग् उदयाद् व्रजं प्रविश्यान्तर्लोम्ना चर्मणा द्वारम् अपिधायास्ते १  

</div>

<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/sUtra-pAThaH/vishvAsa-prastutiH/09_samAvartanam/12_02_nainametadaharAdityo-bhitapet.md">

नैनमेतदहरादित्यो ऽभितपेत् २  

</div>

<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/sUtra-pAThaH/vishvAsa-prastutiH/09_samAvartanam/12_03_madhyandine-gnerupasamAdhAnAdyAjyabhAgAnte.md">

मध्यन्दिने ऽग्नेरुपसमाधानाद्याज्यभागान्ते +++(शम्याः परिधिः, सकृत्पात्राणि मानुषाणि, स्नातक एव कर्ता)+++  
पालाशीं समिधमुत्तरया +++("इमं स्तोम"मित्येतया)+++ ऽऽधाय  
अपरेणाग्निं कट एरकायां +++(कटप्रकृतिभूते तृणे)+++ वोपविश्य  
उत्तरया +++("त्र्यायुष"मित्येतया)+++ क्षुरमभिमन्त्र्योत्तरेण यजुषा +++("शिवो नामासी"त्यनेन)+++ वप्त्रे प्रदायापां संसर्जनाद्याकेशनिधानात् समानम् ३  

</div>  
+++(तत्राचार्यस्संसर्जनोन्दने कृत्वा क्षुरं नापितादपादाय प्रतिदिशं प्रवाप्य पुनस्तस्मै प्रदाय तं च वपन्तमुत्तरयानुमन्त्रयते इति हरदत्तः। नाचार्यः - अन्योऽपि ब्राह्मण इति सुदर्शनसूरिः।)+++  

## मेखलात्यागः
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/sUtra-pAThaH/vishvAsa-prastutiH/09_samAvartanam/12_04_jaghanArdhe_vrajasyopavishya.md">

जघनार्धे+++(=पश्चार्धे)+++ व्रजस्योपविश्य विस्रस्य मेखलां ब्रह्मचारिणे प्रयच्छति ४

</div>

<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/sUtra-pAThaH/vishvAsa-prastutiH/09_samAvartanam/12_05_tAM_sa.md">

तां स उत्तरेण +++("इदमहममुष्यामुष्ये"त्यादिना)+++ यजुषोदौम्बरमूले दर्भस्तम्बे वोपगूहति ५

</div>  

##  स्नानं दन्तधावनं च
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/sUtra-pAThaH/vishvAsa-prastutiH/09_samAvartanam/12_06_evaM.md">

एवं विहिताभिर्+++(पूर्ववत्संसृष्टाभिः शीतोष्णाभिः)+++ एवाद्भिरुत्तराभिष् षड्भिस् +++(आपोहिष्ठीयाभिः हिरण्यवर्णीयाभिश्च)+++ स्नात्वा  
उत्तरया+++("अन्नाद्याय व्यूहध्वम्"इत्यनया)+++ उदुम्बरेण दतो+++(दन्तान्)+++ धावते ६

</div>

<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/sUtra-pAThaH/vishvAsa-prastutiH/09_samAvartanam/12_07_snAnIyochChAditassnAtaH.md">

स्नानीयाच्छादितस् स्नातः ७

</div>

<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/sUtra-pAThaH/vishvAsa-prastutiH/09_samAvartanam/12_08_uttarena_yajuShA-hatamantaram.md">

उत्तरेण यजुषाऽहतमन्तरं वासः परिधाय  
सार्वसुरभिणा चन्दनेनोत्तरैर् देशताभ्यः प्रदायोत्तरयानुलिप्य  
मणिं सौवर्णं सोपधानं सूत्रोतम् उत्तरयोदपात्रे त्रिः प्रदक्षिणं परिप्लाव्य  
+उत्तरया ग्रीवास्व् आबध्यैवम् एव बादरं मणिं मन्त्रवर्जं सव्ये पाणाव् आबध्य  
+अहतम् उत्तरं वासो रेवतीस्त्वेति समानम् ८  

</div>  

## होमः
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/sUtra-pAThaH/vishvAsa-prastutiH/09_samAvartanam/12_09_tasya_dashAyAm.md">

तस्य दशायां प्रवर्तौ+++(=कर्णालङ्कारौ सौवर्णौ)+++ प्रबध्य  
दर्व्याम् आधायाज्येनाभ्यानायन्न् उत्तरा आहुतीर्हुत्वा जयादि प्रतिपद्यते ९

</div>

<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/sUtra-pAThaH/vishvAsa-prastutiH/09_samAvartanam/12_10_pariShechanAnta~N_kRtvatAbhireva.md">

परिषेचनान्तं कृत्वा +एताभिर्+++(→"आयुष्यं वर्चस्यम्")+++ एव दक्षिणे कर्ण आबध्नीतैताभिस् सव्ये १०

</div>

<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/sUtra-pAThaH/vishvAsa-prastutiH/09_samAvartanam/12_11_evamuttarairyathAlingaM.md">

एवमुत्तरैर् यथालिङ्गं -
स्रजश् शिरस्य्  
आञ्जनम्  
आदर्शावेक्षणम्  
उपानहौ  
छत्रं  
दण्डमिति ११  

</div>

<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/sUtra-pAThaH/vishvAsa-prastutiH/09_samAvartanam/12_12_vAchaM_yachChatyAnaxatrebhyaH.md">

वाचं यच्छत्य् आनक्षत्रेभ्यः १२

</div>

<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/sUtra-pAThaH/vishvAsa-prastutiH/09_samAvartanam/12_13_uditeShu_naxatreShu.md">

उदितेषु नक्षत्रेषु प्राचीम् उदीचीं वा दिशम् उपनिष्क्रम्योत्तरेणार्धर्चेन दिश उपस्थाय  
+उत्तरेण नक्षत्राणि चन्द्रमसम् इति १३  

</div>

<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/sUtra-pAThaH/vishvAsa-prastutiH/09_samAvartanam/12_14_rAtinA_sambhAShya.md">

रातिना सम्भाष्य यथार्थं गच्छति १४

</div> 