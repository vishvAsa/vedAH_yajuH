+++
title = "०६ परि त्वा"

+++
<details><summary>मूलम्</summary>

परि॑ त्वा गिर्वणो॒ गिर॑ इ॒मा भ॑वन्तु वि॒श्वतः॑ ।  
वृ॒द्धायु॒मनु॒ वृद्ध॑यो॒ जुष्टा॑ भवन्तु॒ जुष्ट॑यः ।
</details>
<details><summary>हरदत्तः</summary>

“अहतस्य वाससः परिधानम् परि त्वा गिर्वण” इति ॥ हे इन्द्र । त्वं गिर्वणः, वनषणसम्भक्तौ, स्तुतिलक्षणाभिर्गीर्भिः सम्भ जनीषः स्तुतीनां वा सम्भक्तः इमा मदीया गिरः त्वा त्वां परिभवन्तु, परिपूर्वे भवतिः परिग्रहे वर्तते, परिग्रहन्तु विश्वतः सर्वतो यथा इमामिदं वासः परितो भवतीत्यभिप्रायः । कीदृशं त्वां? वृद्धायुं वृद्धान् गुरून् प्रति गन्तारं, कीदृश्यो गिरः? अनुवृद्धयः अनुरनर्थकः, वृद्धयः प्रवृद्धास्ताश्च जुष्टाः सेविता भवन्तु त्वया जुष्टयः सेवितव्याः ॥
</details>