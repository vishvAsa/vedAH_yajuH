+++
title = "०२ उदीर्ष्वातः पतिवती"

+++
<details><summary>मूलम्</summary>

उ॒दी॒र्ष्वातः॒ पति॑वती॒ ह्ये॑षा वि॒श्वाव॑सुं॒ नम॑सा गी॒र्भिरी॑ट्टे ।  
अ॒न्यामि॑च्छ पितृ॒षदं॒ व्य॑क्ताँ॒ स ते॑ भा॒गो ज॒नुषा॒ तस्य॑ विद्धि ।  
</details>
<details><summary>हरदत्तः</summary>

उदीर्ष्वात इति ॥ गतार्थः । पतिवति ह्येषा । छान्दसो हृस्वः । एषा हि पतिवती मया पत्या तद्वती । विश्वावसुं त्वां नमसा गीर्भिः स्तुतिभिश्च ईट्टे याचे । अतश्च अन्यां इच्छ पितृषदं पितृगृहे स्थितां व्यक्तां असमाप्तविवाहाम् । स हि ते स्वभूतो भागः जनुषा जन्मना तदर्थं त्वं जात इत्यर्थः । तस्य विद्धि तं लभस्व ॥
</details>