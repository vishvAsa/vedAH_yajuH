+++
title = "०१ उदीर्ष्वातो विश्वावसो"

+++
<details><summary>मूलम्</summary>

उ॒दी॒र्ष्वातो॑ विश्वावसो॒ नम॑सेडामहे त्वा ।  
अ॒न्यामि॑च्छ प्रफ॒र्व्यँ॑ सञ्जा॒यां पत्या॑ सृज ।  
</details>
<details><summary>हरदत्तः</summary>

दण्डोत्थापनमन्त्रः - उदीर्ष्वात इति ॥ उदिर्ष्व उत्तिष्ठ अतः शयनात् हे विश्वावसो । विश्वावसुर्नाम गन्धर्वः तद्बुध्या दण्डः स्थापितः तेनैवं संबोध्यते । नमसा नमस्कारेण त्वा त्वां ईडामहे याचामहे, अन्यां इच्छ प्रफर्व्यं प्रथमवयसं स्त्रियं, इमां तु मम जायां पत्या मया संसृज ॥
</details>