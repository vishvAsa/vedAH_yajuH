+++
title = "०२ अप्सुजात सरेवृद्ध"

+++
<details><summary>मूलम्</summary>

अ॒प्सुजा॑त॒ सरे॑वृद्ध दे॒वाना॒मपि॑हस्त्य ।  
त्वम॑ग्न इन्द्र॒ प्रेषि॑त॒स्स नो॒ मा हिꣳ॑सीः॒ स्वाहा॑ ।  
</details>
<details><summary>हरदत्तः</summary>

अप्स्विति ॥ **अफ्सु जात** । वैद्युतरूपेण **सरे** सरसि समुद्रे **वृद्ध** बाडव-स्वरूपेण देवानां **हस्त्य** । हस्ते भव अपिः पादपूरणः एवम्भूत । हे **अग्ने** त्वं **इन्द्रप्रेशितः** कर्माणि करोषि । वयं च इन्द्रस्य भक्ताः । स त्वं **नः** अस्मान् **मा हिंसीः** सर्पकृता हिंसा यथा अस्माकं न भवति तथा कुर्वित्यर्थः ॥
</details>