+++
title = "०४ अयमग्निर्गृहपतिस्सुसंसत्पुष्टिवर्द्धनः"

+++
<details><summary>मूलम्</summary>

अ॒यम॒ग्निर्गृ॒हप॑तिस्सुसँ॒सत्पु॑ष्टि॒वर्द्ध॑नः ।  
यथा॒ भग॑स्या॒भ्यां दद॑द्र॒यिं पुष्टि॒मथो॑ प्र॒जाम् ।  
</details>
<details><summary>हरदत्तः</summary>

अयमग्निः औपासनोऽग्निः गृहपतिः मदीयस्य गृहस्य पालयिता सुसंशत् शोभनसदनः पुष्टिवर्धनः मम पुष्टिवर्धनः मम पुष्टेर्वर्धयिता श्रियमिच्छेद्धुताशनात् इति वचनात् । एवम्भूतोग्निः आभ्यां आवाभ्यां दम्पतिभ्यां रयिं धनं पुष्टिं अधो? प्रजां च ददत् दद्यात् । घोर्लोपो लेटि वा । यथा भगस्य भगाय देवाय दत्तवान् । भगग्रहणमुपलक्षणं यथा देवेभ्य इत्यर्थः । देवानामपि हि कर्मजाः सिद्धयः ॥
</details>