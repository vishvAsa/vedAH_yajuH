+++
title = "१३ -१५ सा विराट्"

+++
<details><summary>मूलम्</summary>

सा वि॒राट् ।  
तन्मा क्षा॑यि ।  
तस्य॒ तेऽशी॑य ।  
तन्म॒ ऊर्जं॑धाः ।  
ओं कल्प॒यत ॥ (१०)
</details>
<details><summary>हरदत्तः</summary>

तथोक्ते उत्तरान् जपति - सा विराडिती ॥ विराट्-छब्दस्य स्त्रीलिङ्गत्वात् सेत्युक्तम् । तदन्नं विराट् विविधं राजत इति कृत्वा । तन्मा क्षायि क्षीणं मा भूत् । तस्य ते । द्वितीयार्थे षष्ठी । तत् त्वां अशीय अश्नीयां तत् त्वं मे मह्यं ऊर्जं बलं धाः धेहि देहि । ओमित्यनुज्ञायाम् । कल्पयत उपनयत हे परिचारकाः ॥

इति श्रीहरदत्तविरचिते एकाग्निकाण्डव्याख्याने द्वितीयप्रश्ने दशमः खण्डः
</details>