+++
title = "१२ यो माऽग्ने"

+++
<details><summary>मूलम्</summary>

यो मा॑ऽग्ने भा॒गिनँ॑ स॒न्तमथा॑भा॒गञ्चिकी॑र्षति ।  
अभा॒गम॑ग्ने॒ तं कु॑रु॒ माम॑ग्ने भा॒गिनं॑ कुरु॒ स्वाहा॑ ।  
_____________
यो मा॑ऽग्ने  
भा॒गिनँ॑ स॒न्तमथा॑भा॒गं चिकी॑र्षत्यभा॒गम॑ग्ने॒ तं कु॑रु॒ माम॑ग्ने  
भा॒गिनं॑ कुरु॒ स्वाहा॑ ।
</details>
<details><summary>हरदत्तः</summary>

यो माग्न इति ॥ हे अग्ने योमां भागिनं भागप्राप्तियोग्यं सन्तं अथ अनर्थकोयं निपातः, अभागं चिकीर्षति कर्तुमिच्छति तं अभागं कुरु मां तु भागिनं कुरु । आदरार्थे पुनः पुनरामन्त्रणम् ।
</details>