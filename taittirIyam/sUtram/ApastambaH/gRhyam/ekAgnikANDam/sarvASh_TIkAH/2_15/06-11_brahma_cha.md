+++
title = "०६-११ ब्रह्म च"

+++
<details><summary>मूलम्</summary>

ब्रह्म॑ च ते क्ष॒त्रञ्च॒ पूर्वे॒ स्थूणे॑ अ॒भिर॑क्षतु ।  
य॒ज्ञश्च॒ दक्षि॑णाश्च॒ दक्षि॑णे ।  
इ॒षश्चो॒र्जश्चाप॑रे ।  
मि॒त्रश्च॒ वरु॑ण॒श्चोत्त॑रे ।  
ध॒र्मस्ते॒ स्थूणा॑राज॒,  
श्रीस्ते॒ स्तूपः॑ ।  
</details>
<details><summary>हरदत्तः</summary>

सम्मितमुत्तरैर्यथालिङ्गमभिमन्त्रयते - ब्रह्म चेति ॥ ब्रह्मा ब्राह्मणजातिः क्षत्रं क्षत्रियजातिः ते तव स्वभूते पूर्वे स्थूणो अभिरक्षतु हे गृह । यज्ञश्च दक्षिणाश्च दक्षिणे स्थूणे अभिरक्षतु । इषश्च ऊर्जश्च अपरे स्थूणे अभिरक्षतु । इषोर्जो शारदौ मासौ । मित्रश्च वरुणश्च उत्तरे स्थूणे अभिरक्षतु । स्थूणे इति सर्वत्रानुषङ्गः । धर्मः ते तव स्थूणाराजः प्रधानस्थूणा । श्रीः ते स्तूपः पृष्ठवंशः ॥
</details>