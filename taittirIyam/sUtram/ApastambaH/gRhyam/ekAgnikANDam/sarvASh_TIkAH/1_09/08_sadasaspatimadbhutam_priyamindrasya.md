+++
title = "०८ सदसस्पतिमद्भुतम् प्रियमिन्द्रस्य"

+++
<details><summary>मूलम्</summary>

सद॑स॒स्पति॒मद्भु॑तं प्रि॒यमिन्द्र॑स्य॒ काम्य॑म् ।  
सनिं॑ मे॒धाम॑यासिषम् ।  
</details>
<details><summary>हरदत्तः</summary>

उपाकरण समापनयोः काण्डर्षीणां स्विष्टकृत्-स्थानीयः होमः **सदसस्पतिम्** इति ॥ **सदः** यज्ञगृहं तस्य पतिः **सदसस्पतिः** । कोसौ? अग्निः, स हि सर्व-यज्ञानाम् अधिपतिः देवतान्तरं वा । तं **सदसस्पतिं अद्भुतं** महन्नामैतत् महान्तं अद्भुतकर्माणं वा, **प्रियं इन्द्रस्य** सोमपानार्थिन इन्द्रस्याग्निः प्रियो भवति तदायत्तत्वाद्यज्ञानाम्, **काम्यं** प्रार्थ्यं स्तोतृणां? एवम्भूतं सदसस्पतिं **सनिं** दानं **मेधां** प्रज्ञां त **अयासिषं** याच्नाकर्मायं वर्तमाने लुङ्, याचामि ॥
</details>