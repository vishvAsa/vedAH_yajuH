+++
title = "१२ यौगन्धरिरेव नो"

+++
<details><summary>मूलम्</summary>

यौग॑न्धरिरे॒व नो॒ राजेति॒ साल्वी॑रवादिषुः ।  
विवृ॑त्तचक्रा॒ आसी॑ना॒स्तीरे॑ण यमुने॒ तव॑ ।  
</details>
<details><summary>हरदत्तः</summary>

यमुनातीरवासिनां वीणागानमन्त्रः -यौगन्धरिरिति । साल्वो नाम जनपदः तद्विषयवासिन्यः प्रजाः साल्वीः साल्व्यः यौगन्धरिः युगन्धरस्यापत्यं यौगन्धरिः एष एव नो राजेत्यवादिषुः वदन्ति विवृत्तचक्रः विविधं वृत्तं चक्रं राष्ट्रं यासां ताः एवम्भूतां भूत्वा हे यमुने । तव तीरेण तीरे आसीना इति ॥
</details>