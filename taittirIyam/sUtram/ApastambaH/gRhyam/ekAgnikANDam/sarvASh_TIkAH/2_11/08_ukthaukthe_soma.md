+++
title = "०८ उक्थउक्थे सोम"

+++
<details><summary>मूलम्</summary>

उ॒क्थउ॑क्थे॒ सोम॒ इन्द्रं॑ ममाद  
नी॒थेनी॑थे म॒घवा॑नꣳ सु॒तासः॑ ।  
यद् ईꣳ स॒बाधः॑ पि॒तरं॒ न पु॒त्राः  
स॑मा॒न-द॑क्षा॒ अव॑से॒ हव॑न्ते ।
</details>
<details><summary>हरदत्तः</summary>

उक्थउक्थ इति ॥ उक्थमिति शस्रनाम शस्त्रेशस्त्रे प्रति शस्त्रं सोमः इन्द्रं ममाद । लोडर्थे लिट् अन्तर्भावितण्यर्थश्च मदिः । मादयतु नीथेनीथे नीतेनीते समाप्तेसमाप्ते । कीदृशमिन्द्रं? मघवानं मघमिति धननाम धनवन्तं सुतासः । एकस्मिन् बहुवचनम् । सुतः अस्माभिरभिषुतः सोमा । कि कारणमिन्द्रमेव मादयितुम्? यत् यस्मात् र्हे? । एनमित्यस्यार्थे छन्दस्ययं शब्दः प्रयुज्यते । एनमिन्द्रं सवाधः समानबाधः समनदक्षाः समानबलाश्च अवसे आत्मनो रक्षणाय हवन्ते आह्वयन्ति पितरंन पितरमिव पुत्राः यस्मात्परस्परं बाधमानाः एनमेव हवन्ते तस्मात्सर्वेषां पितरमिन्द्रमेव मादयत्विति ॥
</details>