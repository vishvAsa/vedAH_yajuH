+++
title = "२१ दिवस् परि"

+++
<details><summary>मूलम्</summary>

दि॒वस् परि॑ प्रथ॒मं ज॑ज्ञे अ॒ग्निर्  
अ॒स्मद् द्वि॒तीय॒म् परि॑ जा॒तवे॑दाः ।  
तृ॒तीय॑म॒प्सु नृ॒मणा॒ अज॑स्र॒म्  
इन्धा॑न एनं जरते स्वा॒धीः ।  
</details>
<details><summary>हरदत्तः</summary>

अथ जातकर्म । जातं कुमारमभिमृशति दिवस्परीत्पनु-वाकेन वात्सप्रेण वत्सग्ऋषिणः दृष्टेन - दिवस्परिति ॥ परिशब्दः पञ्चम्यर्थानुवादी । अयं जातवेदाः अग्निः प्रथमं दिवो जज्ञे आदि त्यात्मना वैद्युतात्मना वा । अस्मत्परि अस्मत्तः द्वितीयं जज्ञे यजमानादग्निर्जायते? । ते मत्प्रातः प्रजनिष्येथे । ते मा प्रजाते प्रजनयिष्यथः इति दर्शनात् । अप्सु तृतीयं जज्ञे बाडबरूपेण । कीदृशः? नृमणाः नृषु मनो यस्य अनुग्राहकत्वेन स नृमणाः । एनं एवं भूतमाग्निं स्वाधीः स्वाध्यानः पुरुषः अजस्रमिन्धानः भूत्वा जरते स्तौति दुर्बुद्धिस्तु न तथा ॥
</details>