+++
title = "०१ अश्मा भव"

+++
<details><summary>मूलम्</summary>

अश्मा॑ भव पर॒शुर्भ॑व॒ हिर॑ण्य॒मस्तृ॑तं भव ।  
प॒शू॒नान्त्वा॑ हिङ्का॒रेणा॒भि जि॑घ्राम्यसौ ।  
</details>
<details><summary>हरदत्तः</summary>

मूर्धन्यवघ्राणं - अश्मा भवेति ॥ अश्मेव स्थिरो भव । परशुर्भव परशुरिव दुरासदो भव । अस्तृतं अनाच्छादितं मलेन हिरण्यं भव तद्रूपो भव । गावो वत्सलाः यादृशेन हिंकारेण वत्सान् अभिजिघ्रन्ति तेन पशूनां हिंङ्कारेण त्वा त्वां अभिजिघ्रामि असौ नक्षत्रनामनिर्देशः संबुद्ध्या, कृत्तिक, रौहिण इत्यादि ॥
</details>