+++
title = "०४ प्रियम् मा"

+++
<details><summary>मूलम्</summary>

प्रि॒यं मा॑ दे॒वेषु॑ कुरु प्रि॒यं मा॒ ब्रह्म॑णे कुरु ।  
प्रि॒यं वि॒श्ये॑षु शू॒द्रेषु॑ प्रि॒यँ राज॑सु मा कुरु ।  
</details>
<details><summary>हरदत्तः</summary>

एतदेव प्रपञ्चयति- प्रियं मा इति । सर्वत्र षष्ठ्यर्थे सप्तमी । ब्रह्मणे ब्राह्मणे । ब्राह्मणाशब्दस्य छान्द सं हृस्वत्वम्, जातावेकवचनम् । विश्येषु वैश्येषु । छान्दस हृस्वत्वम् । राजसु क्षत्रियेषु हे हिरण्य । त्वत्संस्पृष्टाज्यहोमात् देवादीनामेषां प्रियस्स्यामित्यर्थः ॥
</details>