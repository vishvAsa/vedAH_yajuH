+++
title = "०१ आयुष्यं वर्चस्यम्"

+++
<details><summary>मूलम्</summary>

आ॒यु॒ष्यं॑ वर्च॒स्यँ॑ सु॒वीर्यँ॑ रा॒यस्पोष॒मौद्भि॑द्यम् ।  
इ॒दँ हिर॑ण्यं॒ जैत्र्या॒यावि॑शता॒न्माम् ।  
</details>
<details><summary>हरदत्तः</summary>

तस्य दशायां प्रवर्तो प्रबध्य जुहोति - आयुष्यमिति ॥ आयुषो निमित्तं आयुष्यं वर्चसे निमित्तं वर्चस्यं सुवीर्ये सुष्ठु वीर्य युक्तं रायस्पोषं रायो धनस्य पोषयितृ सर्वधनस्य हिरण्यमूलत्वात् औद्भिद्यं उद्भिनत्ति प्रकाशते इति उद्भित् उद्भिदेव औद्भिद्यं यशस्करमित्यर्थः । एवं भूतं इदं हिरण्यं जैत्र्याय जयहेतुः जैत्रं तदेव जैत्र्यं कर्म तस्मै होमाय जयायैव ममाविशतां आविशतु ॥
</details>