+++
title = "१५ -१९ ओजस्विनी नामासि"

+++
## मन्त्रः

ओ॒ज॒स्विनी॒ नामा॑सि दक्षि॒णा दिक्।  
तस्या॑स् त॒ इन्द्रोऽधि॑पतिः, पृदा॑कू र॑क्षि॒ता  

<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_17/yash_chAdhipatiH.md">
<details open><summary><h5>यश् चाधि॑पति॒र् ...{Loading}...</h5></summary>

यश् चाधि॑पति॒र्, यश् च॑ गो॒प्ता - ताभ्यां॒ नम॒स्, तौ नो॑ मृडयताम्।  
ते यं द्वि॒ष्मो, यश् च॑ नो॒ द्वेष्टि॒ - तं वां॒ जंभे॑ दधामि ।
</details>
</div>  

प्राची॒ नामा॑सि प्र॒तीची॒ दिक्।  
तस्या॑स् ते॒ सोमोऽधि॑पतिः स्व॒जो र॑क्षि॒ता  

<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_17/yash_chAdhipatiH.md">
<details open><summary><h5>यश् चाधि॑पति॒र् ...{Loading}...</h5></summary>

यश् चाधि॑पति॒र्, यश् च॑ गो॒प्ता - ताभ्यां॒ नम॒स्, तौ नो॑ मृडयताम्।  
ते यं द्वि॒ष्मो, यश् च॑ नो॒ द्वेष्टि॒ - तं वां॒ जंभे॑ दधामि ।
</details>
</div>  

अ॒व॒स्थावा॒ नामा॒स्युदी॑ची॒ दिक्।  
तस्या॑स् ते॒ वरु॑णोऽधि॑पतिस् ति॒रश्च॑राजी र॑क्षि॒ता  

<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_17/yash_chAdhipatiH.md">
<details open><summary><h5>यश् चाधि॑पति॒र् ...{Loading}...</h5></summary>

यश् चाधि॑पति॒र्, यश् च॑ गो॒प्ता - ताभ्यां॒ नम॒स्, तौ नो॑ मृडयताम्।  
ते यं द्वि॒ष्मो, यश् च॑ नो॒ द्वेष्टि॒ - तं वां॒ जंभे॑ दधामि ।
</details>
</div>  

अधि॑पत्नी॒ नामा॑सि बृह॒ती दिक्।  
तस्या॑स् ते॒ बृह॒स्पति॒र् अधि॑पतिः श्वि॒त्रो र॑क्षि॒ता  

<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_17/yash_chAdhipatiH.md">
<details open><summary><h5>यश् चाधि॑पति॒र् ...{Loading}...</h5></summary>

यश् चाधि॑पति॒र्, यश् च॑ गो॒प्ता - ताभ्यां॒ नम॒स्, तौ नो॑ मृडयताम्।  
ते यं द्वि॒ष्मो, यश् च॑ नो॒ द्वेष्टि॒ - तं वां॒ जंभे॑ दधामि ।
</details>
</div>  

व॒शिनी॒ नामा॑सी॒यं दिक्।  
तस्या॑स् ते॒ य॒मो ऽधि॑पतिः क॒ल्माष॑-ग्रीवो र॑क्षि॒ता  

<div class="js_include" includetitle="false" newlevelforh1="5" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_17/yash_chAdhipatiH.md">
<details open><summary><h5>यश् चाधि॑पति॒र् ...{Loading}...</h5></summary>

यश् चाधि॑पति॒र्, यश् च॑ गो॒प्ता - ताभ्यां॒ नम॒स्, तौ नो॑ मृडयताम्।  
ते यं द्वि॒ष्मो, यश् च॑ नो॒ द्वेष्टि॒ - तं वां॒ जंभे॑ दधामि ।
</details>
</div>
