+++
title = "११ -३० उपस्पृशतु मीढ्वान्मीढुषे"

+++

उप॑स्पृशतु मी॒ढ्वान्, मी॒ढुषे॒ स्वाहा।  
उप॑स्पृशतु मी॒ढुषी॑ मी॒ढुष्यै॒ स्वाहा॑ ।  
ज॒य॒न्तोप॑स्पृश जय॒न्ताय॒+++(=स्कन्दाय)+++ स्वाहा॑ ।  

## हवनम्
भ॒वाय॑ दे॒वाय॒ स्वाहा॑।  
श॒र्वाय॑ दे॒वाय॒ स्वाहा।  
ईशा॑नाय दे॒वाय॒ स्वाहा॑।  
पशु॒पत॑ये दे॒वाय॒ स्वाहा॑।  
रु॒द्राय॑+++(=रोदयित्रे)+++ दे॒वाय॒ स्वाहा।  
उग्राय॑ दे॒वाय॒ स्वाहा॑।  
भी॒माय॑ दे॒वाय॒ स्वाहा॑।  
मह॒ते दे॒वाय॒ स्वाहा॑ ।  

भ॒वस्य॑ दे॒वस्य॒ पत्न्यै॒ स्वाहा॑।  
श॒र्वस्य॑ दे॒वस्य॒ पत्न्यै॒ स्वाहा।  
ईशा॑नस्य दे॒वस्य॒ पत्न्यै॒ स्वाहा॑।  
पशु॒पते॑र्दे॒वस्य॒ पत्न्यै॒ स्वाहा॑।  
रु॒द्रस्य॑ दे॒वस्य॒ पत्न्यै॒ स्वाहा॑।  
उ॒ग्रस्य॑ दे॒वस्य॒ पत्न्यै॒ स्वाहा॑।  
भी॒मस्य॑ दे॒वस्य॒ पत्न्यै॒ स्वाहा॑।  
मह॒तो दे॒वस्य॒ पत्न्यै॒ स्वाहा॑ ।  

ज॒य॒न्ताय॒ स्वाहा॑ ।  
