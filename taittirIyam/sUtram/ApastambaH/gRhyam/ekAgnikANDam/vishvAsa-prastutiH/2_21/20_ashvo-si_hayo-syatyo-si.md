+++
title = "२० अश्वोऽसि हयोऽस्यत्योऽसि"

+++



<details open><summary>विश्वास-प्रस्तुतिः</summary>

+++(अश्वस्य दक्षिणे कर्णे यजमानम् अश्वनामानि वाचयति)+++  
अश्वो॑+++(=व्यापकः)+++ ऽसि । हयो॒+++(←हि गतौ)+++ **ऽस्य्**, अत्यो॑+++(←अत सातत्य-गमने)+++ **ऽसि**,  
नरो॒+++(=नेता)+++ ऽस्य्, अर्वा॑+++(←ऋ गतौ)+++ऽसि॒, सप्ति॑र्+++(←सर्पतेः)+++ असि, वा॒ज्य्+++(=वेगवान्)+++ अ॑सि॒, वृषा॑ ऽसि।  
नृ॒-मणा॑+++(=मन्त्यव्यो)+++ असि॒। ययु॒र् नामा॑सि।  
+++(ब्राह्मणं च 'एतद्वा अश्वस्य प्रियं नामधेयम्' इति ।)+++

+++(उपतिष्ठते)+++  
आदि॒त्याना॒म् पत्व॑+++(=पतनशीलः)+++ +**अन्वि॑हि** ।  
</details>

<details><summary>मूलम्</summary>

अश्वो॑ऽसि । हयो॒ऽसि । अत्यो॑ऽसि। नरो॒ऽसि । अर्वा॑सि ।  
सप्ति॑रसि । वा॒ज्य॑सि । वृषा॑सि । नृ॒मणा॑ असि ।
ययु॒र्नामा॑सि ।
</details>

<details><summary>पद-पाठः</summary>

अश्वः॑ । अ॒सि॒ । हयः॑ । अ॒सि॒ । अत्यः॑ । अ॒सि॒ । नरः॑ । अ॒सि॒ ।   
अर्वा॑ । अ॒सि॒ । सप्तिः॑ । अ॒सि॒ । वा॒जी । अ॒सि॒ । वृषा॑ । अ॒सि॒ । नृ॒मणा॒ इति॑ नृ-मनाः॑ । अ॒सि॒ । ययुः॑ । नाम॑ । अ॒सि॒ । 
</details>


<details><summary>भट्टभास्कर-टीका</summary>

अश्वः व्यापकोसि अध्वनाम् । हयः क्रमणवानसि । हय गतिक्रान्त्योः । पचाद्यजन्तः, वृषादित्वादाद्युदात्तत्वम् । अत्यः सातत्येन गन्तुं समर्थोसि । अततेः 'कृत्यल्युटो बहुलम्' इति कर्तरि यत्,
'यतोऽनावः' इत्याद्युदात्तत्वम् । नरोसि कर्मणां नेताऽसि । नृ नये, पूर्ववदच्, स्वरश्च । अर्वा अरणकुशलोसि । अर्तेर्वनिप्, साप्तिः सर्वत्र समवेतोसि । षप समवाये, क्तिन् । वाजी वेगवानसि । वृषा वर्षिता सेक्ता वाऽसि । 'कनिन्युवृषि' इत्यादिना कनिन् । नृमणाः नृषु मना यस्य, नॄन् मन्यते उपकरोति, नृभिर्वा मन्यसे उपकुर्विति । 'गतिकारकयोरपि' इत्यसुन् 'परादिश्छन्दसि' इत्युत्तरपदाद्युदात्तत्वम्, 'पूर्वपदात्संज्ञयामगः' इति णत्वम् । ययुः यानशलिः । 'यो द्वे च' इत्युप्रत्ययः । ययुरित्यश्वमेधयोग्योश्व इत्याहुः । ययुर्नाम त्वमसि । ब्राह्मणं च 'एतद्वा अश्वस्य प्रियं नामधेयम्'35 इति ॥
</details>