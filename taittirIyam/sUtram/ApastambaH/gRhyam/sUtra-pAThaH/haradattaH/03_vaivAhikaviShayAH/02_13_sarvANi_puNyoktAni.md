+++
title = "०२ १३ सर्वाणि पुण्योक्तानि"

+++
सर्वर्तुविधानस्य सर्वापवादत्वात् पुण्याहविधानार्थमिदम् ।
तथा च रात्र्यपरपक्षयोः विवाहप्रतिषेधः ।
एवमप्युक्तग्रहणमनर्थकं तत् क्रियते मुहूर्तपरिग्रहार्थं–यानि पुण्यानि नक्षत्राणि यानि पुण्योक्तानि मुहूर्तानि तानि सर्वाणि विवाहस्य यथा स्युरिति ।
तत्र नक्षत्राणि ज्योतिश्शास्त्रादवगन्तव्यानि ।
प्रातस्सङ्गवो मध्यन्दिनोऽपराह्णस्सायमित्येते मुहूर्ताः ॥१३॥
