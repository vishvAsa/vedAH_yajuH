+++
title = "२१ ०३ अन्नस्योत्तराभिर्जुहोति "

+++
अन्नस्योत्तराभिर् जुहोति ३  

<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_19/01_yanme_mAtA.md">
<details open><summary><h2>०१ यन्मे माता ...{Loading}...</h2></summary>

यन् मे॑ मा॒ता प्रलु॑लोभ॒ चर॒त्य् अन॑नुव्रता,  
तन् मे॒ रेतः॑ पि॒ता वृ॑ङ्क्ताम्+++(=आच्छिद्य स्वीकरोतु)+++।  
आ॒भुर्+++(←आभवतीति)+++ अ॒न्यो +++(बलेर् दूरम्)+++ ऽव॑पद्यताम्।+++(र५)+++  
अ॒मुष्मै॒+++(←नामनिर्देशः)+++ स्वाहा॑।

</details>
</div>
<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_19/02_yAstiShThanti_yA.md">
<details open><summary><h2>०२ यास्तिष्ठन्ति या ...{Loading}...</h2></summary>

यास् तिष्ठ॑न्ति॒, या धाव॑न्ति॒,  
या आ॑र्द्रो॒घ्नीः+++(=कूलादिघ्नीः)+++ परि॑त॒स्थुषीः॑ ।  
अ॒द्भिर् विश्व॑स्य भ॒र्त्रीभि॑र्  
अ॒न्तर् अ॒न्यं पि॒तुर् द॑धे॒, +++(र५)+++  
ऽमुष्मै॒+++(←नामनिर्देशः)+++ स्वाहा॑ ।

</details>
</div>

#### पितामहाय
<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_19/03_yanme_pitAmahI.md">
<details open><summary><h2>०३ यन्मे पितामही ...{Loading}...</h2></summary>

यन् मे॑ पिताम॒ही प्रलु॑लोभ॒ चर॒त्य् अन॑नुव्रता,  
तन् मे॒ रेतः॑ पिताम॒हो वृ॑ङ्क्ताम्+++(=आच्छिद्य स्वीकरोतु)+++।  
आ॒भुर्+++(←आभवतीति)+++ अ॒न्यो +++(बलेर् दूरम्)+++ ऽव॑पद्यताम्।  
अ॒मुष्मै॒+++(←नामनिर्देशः)+++ स्वाहा॑।

</details>
</div>
<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_19/04_antardadhe_parvatairantarmahyA.md">
<details open><summary><h2>०४ अन्तर्दधे पर्वतैरन्तर्मह्या ...{Loading}...</h2></summary>

अ॒न्तर् द॑धे॒ पर्व॑तैर्  
अ॒न्तर् मह्या॑ पृथि॒व्या ।  
आ॒भिर् दि॒ग्भिर् अ॑न॒न्ताभि॑र्  
अ॒न्तर् अ॒न्यं पि॑ताम॒हाद् द॑धे॒  
ऽमुष्मै॒ स्वाहा॑ ।

</details>
</div>

#### प्रपितामहाय
<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_19/05_yanme_prapitAmahI.md">
<details open><summary><h2>०५ यन्मे प्रपितामही ...{Loading}...</h2></summary>

यन् मे॑ प्रपिताम॒ही प्रलु॑लोभ॒ चर॒त्य् अन॑नुव्रता,  
तन् मे॒ रेतः॑ प्रपिताम॒हो वृ॑ङ्क्ताम्+++(=आच्छिद्य स्वीकरोतु)+++।  
आ॒भुर्+++(←आभवतीति)+++ अ॒न्यो +++(बलेर् दूरम्)+++ ऽव॑पद्यताम्।  
अ॒मुष्मै॒+++(←नामनिर्देशः)+++ स्वाहा॑।

</details>
</div>
<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_19/06_antardadha_RtubhirahorAtraishcha.md">
<details open><summary><h2>०६ अन्तर्दध ऋतुभिरहोरात्रैश्च ...{Loading}...</h2></summary>

अ॒न्तर्द॑ध ऋ॒तुभि॑र्  
अहोरा॒त्रैश् च॑ +++(काल)+++स॒न्धिभिः॑ ।  
अ॒र्ध॒मा॒सैश् च॒ मासै॑श् च+  
अ॒न्तर् अ॒न्यं प्र॑पिताम॒हाद् द॑धे॒  
अ॒मुष्मै॒+++(←नामनिर्देशः)+++ स्वाहा॑।

</details>
</div>

#### अन्येभ्यः
<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_19/07_ye_cheha.md">
<details open><summary><h2>०७ ये चेह ...{Loading}...</h2></summary>

ये चे॒ह पि॒तरो॒ ये च॒ नेह॒  
याँश् च॑ वि॒द्म याँ उ॑ च॒ न प्र॑ वि॒द्म ।  
अग्ने॒ तान् वेत्थ॒ यदि॒  
ते जा॑तवेद॒स् तया॑ प्र॒त्तँ+++(→प्रत्तया = प्रदत्तया)+++ स्व॒धया॑ मदन्तु॒  
स्वाहा॑ ।  

</details>
</div>
