+++
title = "१८ ०८ आज्याहुतीरुत्तराः "

+++
आज्याहुतीर् उत्तराः ८  

<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_17/04_tatsatyaM_yatte-mAvAsyAyAncha.md">
<details open><summary><h2>०४ तत्सत्यं यत्तेऽमावास्यायाञ्च ...{Loading}...</h2></summary>

+++(सर्पाधिपते!)+++ तत् स॒त्यं यत् ते॑ ऽमावा॒स्या॑याञ् च पौर्णमा॒स्याञ् च॒ विष॑ब॒लिँ हर॑न्ति॒।  
सर्व॑ उदर-स॒र्पिणः॑ तत् +++(बलिं)+++ ते॒ प्रेर॑ते॒+++(=प्राप्नुवन्ति)+++, त्वयि॒ संवि॑शन्ति।  
त्वयि॑ नस् स॒तस्+++(=आश्रितान्)+++, त्वयि॑ स॒द्भ्यो +++(सर्पेभ्यो)+++, व॒र्षाभ्यो॑ नः॒ परि॑देहि ।  
+++(वर्षऋतौ सर्पबाहुल्यम्।)+++

</details>
</div>
<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_17/05_namo_astu.md">
<details open><summary><h2>०५ नमो अस्तु ...{Loading}...</h2></summary>

नमो॑ अस्तु स॒र्पेभ्यो॑  
ये के च॑ पृथि॒वीम् अनु॑।  
ये अ॒न्तरि॑क्षे दि॒वि  
तेभ्य॑स् स॒र्पेभ्यो॒ नमः॑॥

</details>
</div>
<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_17/06_ye-do_rochane.md">
<details open><summary><h2>०६ येऽदो रोचने ...{Loading}...</h2></summary>

ये॒॑ ऽदो, रो॑च॒ने दि॒वो,  
ये वा॒ सूर्य॑स्य र॒श्मिषु॑ ।  
येषा॑म् अ॒प्सु सदः॑ कृ॒तं  
तेभ्यः॑ स॒र्पेभ्यो॒ नमः॑ ॥

</details>
</div>
<div class="js_include bg-light-yellow" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_17/07_yA_iShavo.md">
<details open><summary><h2>०७ या इषवो ...{Loading}...</h2></summary>

या इष॑वो यातु॒धाना॑नां॒  
ये वा॒ वन॒स्पतीँ॒र् अनु॑ ।  
ये वा॑ऽव॒टेषु॒+++(→बिलेषु)+++ शेर॑ते॒  
तेभ्यः॑ स॒र्पेभ्यो॒ नमः॑ ॥

</details>
</div>
