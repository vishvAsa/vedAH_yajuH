+++
title = "११ २१ 'परित्वे' ति"

+++
परि त्वेति परिमृज्य  

<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_06/01_pari_tvA-gne.md">
<details open><summary><h2>०१ परि त्वाऽग्ने ...{Loading}...</h2></summary>


परि॑ त्वाऽग्ने॒ परि॑मृजा॒म्य् आयु॑षा च॒ धने॑न च ।  
सु॒प्र॒जाः प्र॒जया॑ भूयासꣳ,  
सु॒वीरो॑ वी॒रैस्, सु॒वर्चा॒ वर्च॑सा, सु॒पोषः॒ पोषै॑स्, सु॒गृहो॑ गृ॒हैस्, सु॒पतिः॒ पत्या॑+++(→आचार्येण)+++, सुमे॒धा मे॒धया॑, सु॒ब्रह्मा॑ +++(स)+++ब्र॑ह्मचा॒रिभिः॑ ।  

</details>
</div>

## समिदाधानम्
तस्मिन्न् उत्तरैर् मन्त्रैस् +++("अग्नये समिध"मित्यादिभिः द्वादशभिः प्रतिमन्त्रं)+++ समिध आदध्यात् २१  

<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_06/02_agnaye_samidhamAhArSham.md">
<details open><summary><h2>०२ अग्नये समिधमाहार्षम् ...{Loading}...</h2></summary>


अ॒ग्नये॑ स॒मिध॒म् आहा॑र्षं  
बृह॒ते जा॒तवे॑दसे ।  
यथा॒ त्वम॑ग्ने स॒मिधा॑ समि॒द्ध्यस॑, ए॒वं माम् आयु॑षा॒ वर्च॑सा स॒न्या+++(=लाभेन)+++ मे॒धया॑ प्र॒जया॑ प॒शुभि॑र् ब्रह्मवर्च॒सेना॒न्नाद्ये॑न॒+++(=अन्नादनेन)+++ समे॑धय॒ स्वाहा॑ ।

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_06/03_edho-syedhiShImahi_svAhA.md">
<details open><summary><h2>०३ एधोऽस्येधिषीमहि स्वाहा ...{Loading}...</h2></summary>


+++(हे समित्, अग्नेर्)+++ एधो॑+++(←इन्धी दीप्तौ)+++ ऽस्येधिषी॒महि॒ स्वाहा॑ ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_06/04_samidasi_samedhiShImahi.md">
<details open><summary><h2>०४ समिदसि समेधिषीमहि ...{Loading}...</h2></summary>


- स॒मिद् अ॑सि समेधिषी॒महि॒ +++(अग्निं)+++ स्वाहा॑ ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_06/05_tejosi_tejo.md">
<details open><summary><h2>०५ तेजोसि तेजो ...{Loading}...</h2></summary>


- तेजो॑सि॒ तेजो॒ मयि॑ धेहि॒ स्वाहा॑ ।+++(५)+++ 

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_06/06_apo_adyAnvachAriSham.md">
<details open><summary><h2>०६ अपो अद्यान्वचारिषम् ...{Loading}...</h2></summary>


अपो॑+++(=कर्म)+++ अ॒द्यान्व॑चारिष॒ꣳ॒  
+++(श्रद्धा)+++रसे॑न॒ सम॑सृक्ष्महि+++(=संसृष्टो भवेयम्)+++ ।  
पय॑स्वाꣳ+++(→हविष्मान्)+++ अग्न॒ आग॑म॒न्  
तं मा॒ सꣳसृ॑ज॒ वर्च॑सा॒ स्वाहा॑ ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_06/07_sam_mA-gne.md">
<details open><summary><h2>०७ सम् माऽग्ने ...{Loading}...</h2></summary>


सं मा॑ऽग्ने॒ वर्च॑सा सृज  
प्र॒जया॑ च॒ धने॑न च॒ स्वाहा॑ ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_06/08_vidyunme_asya.md">
<details open><summary><h2>०८ विद्युन्मे अस्य ...{Loading}...</h2></summary>


वि॒द्युन्+++(र्)+++ मे॑ अस्य दे॒वा  
इन्द्रो॑ वि॒द्यात् स॒हर्षि॑भिः॒ स्वाहा॑ ।+++(५)+++  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_06/09_agnaye_bRhate.md">
<details open><summary><h2>०९ अग्नये बृहते ...{Loading}...</h2></summary>


अ॒ग्नये॑ बृह॒ते नाका॑य॒ स्वाहा॑ ।  
+++(दिविनाको नामाग्निः इति ब्राह्मणम् ।)+++

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_06/10_dyAvApRthivIbhyAM_svAhA.md">
<details open><summary><h2>१० द्यावापृथिवीभ्यां स्वाहा ...{Loading}...</h2></summary>


द्यावा॑पृथि॒वीभ्या॒ꣳ॒ स्वाहा॑ ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_06/11_eShA_te.md">
<details open><summary><h2>११ एषा ते ...{Loading}...</h2></summary>


ए॒षा ते॑ अग्ने स॒मित्, तया॒ वर्द्ध॑स्व॒ चाप्या॑यस्व च॒, तया॒ऽहं वर्ध॑मानो भूयासम्, आ॒प्याय॑मानश्च॒ स्वाहा॑ ।  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_06/12_yo_mA-gne.md">
<details open><summary><h2>१२ यो माऽग्ने ...{Loading}...</h2></summary>


यो मा॑ऽग्ने भा॒गिनꣳ॑ स॒न्तम्  
अथा॑भा॒गञ् चिकी॑र्षति ।  
अभा॒गम् अ॑ग्ने॒ तं कु॑रु॒  
माम् अ॑ग्ने भा॒गिनं॑ कुरु॒ स्वाहा॑ ।+++(५)+++  

</details>
</div>
<div class="js_include" includetitle="false" newlevelforh1="2" unfilled url="/vedAH_yajuH/taittirIyam/sUtram/ApastambaH/gRhyam/ekAgnikANDam/vishvAsa-prastutiH/2_06/13_samidhamAdhAyAgne_sarvavrato.md">
<details open><summary><h2>१३ समिधमाधायाग्ने सर्वव्रतो ...{Loading}...</h2></summary>


स॒मिध॑मा॒धाया॑ग्ने॒ सर्व॑व्रतो भूयास॒२ꣳ॒ स्वाहा॑ ।  

</details>
</div>
