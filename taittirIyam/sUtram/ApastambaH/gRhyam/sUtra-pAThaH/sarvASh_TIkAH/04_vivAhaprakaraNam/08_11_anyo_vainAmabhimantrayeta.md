+++
title = "०८ ११ अन्यो वैनामभिमन्त्रयेत"

+++

<details><summary>Oldenberg</summary>

11. Or another person should recite (the rest of the Anuvāka) over her, (before they cohabit).
</details>

<details><summary>हरदत्तः</summary>

**अन्यो वा** ब्राह्मणः कश्चित् एनौ जायापती समागमिष्यन्तौ अनुवाकशेषेणा**भिमन्त्रयेत** ।
न स्वयं वरो जपेत् ।
तत्र यत्
वधूवासः प्रागनेन परिधापितं तत् व्रतान्ते विमुच्यान्यत् वासः परिधाय संस्पृशति वधूः ।
तेन हस्तस्पर्शने दोषदर्शनात् परादेहि शाबल्यमित्येतासु ।
व्रतचर्यायां तु दण्डेनान्तर्हितत्वादसंस्पर्शः ।
तद्वासः श्वोभूते परादेहि शावल्यमित्येताभिश्चतसृभिः ऋग्भिस्सूर्याविदे ब्राह्मणाय वरो दद्यात् ।
यथा वक्ष्यति– "वधूवास उत्तराभिरेतद्विदे दद्यात्" (आप. गृ. ९-११.) इति आश्वलायनेनाप्युक्तं– "सूर्याविदे वधूवस्त्रं दद्यात् ।
अन्नं ब्राह्मणेभ्यः" (आश्व. गृ. १-८-१३,१४) इति ॥११॥
</details>

<details><summary>सुदर्शनः</summary>

व्यक्तार्थम् ।
इदं च "अहं गर्भमदधाम्" इत्यादि लिङ्गविरोधेऽपि श्रुतेर्बलीयस्त्वात् ॥११॥
</details>
