+++
title = "०६ ०२ न च"

+++

<details><summary>Oldenberg</summary>

2. And let the wife, when she is crossing, not see the crew.
</details>

<details><summary>हरदत्तः</summary>

ये नावं नयन्ति (ते) नावि भवा नाव्याः कैवर्ताः तान् **तरती** तरन्ती तरणकाल इत्यर्थः ।
स्त्रीलिङ्गनिर्देशादेव सिद्धे वधूग्रहणं दर्शनप्रतिषेधो वध्वा एव यथा स्यादिति ।
तेन तीर्त्वोत्तरां जपेदिति वरस्यैव भवति ।
चशब्दो वध्वा वरस्य च सहतरणप्रदर्शनार्थः ।
सहोभौ तरतः ।
वध्वास्त्वयं चापरो विशेष इति ।
केचित् नावा तार्या आपो नाव्या इति व्याचक्षते ।
तेषां पुंलिङ्गनिर्देशोऽनुपपन्नः ॥२॥
</details>

<details><summary>सुदर्शनः</summary>

**नाव्यान्** नौनेतॄन् कैवर्तान् ।
**तरतीति** छान्दसं रूपम् ।
तरन्ती तरणकाले ।
"लक्षणहेत्वोः क्रियायाः" (पा.सू. ३-२-१२६.) इति शत्रादेशः ।
वधूर्न पश्येत् ।
चकारात् वध्वास्तरणदर्शनप्रतिषेधश्च, वरस्य केवलं सह तरणमिति ज्ञापयति ॥२॥
</details>
