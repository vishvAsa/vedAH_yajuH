+++
title = "०७ ०७ अग्निस्स्विष्टकृद् द्वितीयः"

+++

<details><summary>Oldenberg</summary>

7. Agni Sviṣṭakṛt is the second (deity).
</details>

<details><summary>हरदत्तः</summary>

**अग्निः स्विष्टकृद् द्वितीयो** भवति देवतात्वेन ।
द्वितीयवचनं पूर्वेण तुल्यधर्मत्वज्ञापनार्थम् ।
तेन "यथोपदेशं प्रधानाहुतीर्" इत्यादौ स्विष्टकृतोऽपि ग्रहणं भवति ।
तथा "सकृदुपहत्य जुहुयात्" "स्वाहाकारप्रदान" इत्येतयोश्च प्रवृत्तिः ॥७॥
</details>

<details><summary>सुदर्शनः</summary>

देवतेति शेषः ।
स्थालीपाकशेषात् द्वितीयो होमः कर्तव्यः ।
तस्मिन् अग्निस्स्विष्टकृद्देवतेत्यर्थः ।
अर्थसिद्धेऽपि द्वितीये "द्वितीय" इति ग्रहणे प्रयोजनं "सदसस्पतिर्द्वितीयः" (आप. गृ. ८-२.) इत्यत्र वक्ष्यते ।
केचित्– पूर्वहोमेन तुल्यधर्मत्वज्ञापनम् ।
तथा च सति "यथोपदेशं प्रधानाहुतीः" इत्यत्र स्विष्टकृतमपि हुत्वा जयादीत्येवमादि भवेदिति ॥७॥
</details>
