+++
title = "०५ २३ आरोहतीमुत्तराभिरभिमन्त्रयते अथ"

+++

<details><summary>Oldenberg</summary>

22. When she mounts (the chariot), he recites over her the next (verses; M. I, 6, 4-7).
</details>

<details><summary>हरदत्तः</summary>

अथ तं रथं युक्तमारोहति वधूः ।
ताम् **आरोहतीम्** आरोहन्तीं उत्तराभिस्"सुकिंशुकम्" इत्येवमादिभिः अभिमन्त्रयते ।
इह बहुवचननिर्देशात् त्रिप्रभृति अनियमप्रसङ्गे मन्त्रलिङ्गाच्चतसृभिरिति नियमः ।
याने तूत्तंभनादि सर्वं भवति ।
अश्वपुरुषादिषु च अभिमन्त्रणादयः दम्पतीधर्मा भवन्तीत्त्युक्तम् ।
"सुचक्रम्" इति मन्त्रलिङ्गात् रथ एव मन्त्रा इत्येके ।
वधूप्रतिपादनपरत्वात् मन्त्रस्य रथलिङ्गत्वमर्थवाद इत्यन्ये ॥२३॥
</details>

<details><summary>सुदर्शनः</summary>

**रथमारोहतिम्** आरोहन्तीं वधूम् ।
नुमभावश्छान्दसः ।
"सुकिंशुकम्" इत्यादिभिश्चतसृभिर् **अभिमन्त्रयते** ।
रथमेवारोहन्तीं नाश्वादिम्;  सुचक्रिमिति लिङ्गविरोधात् ।
"उदुत्तरम्" इति वा तिसृभिरश्वादिकमारोहन्तीमभि मन्त्रयते ॥२३॥
</details>
