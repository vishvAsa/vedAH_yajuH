+++
title = "०९ ०८ सपत्नीबाधनञ्च "

+++

<details><summary>Oldenberg</summary>

8. By this (rite) also (a wife) overcomes her co-wives.
</details>

<details><summary>हरदत्तः</summary>

न केवलमुभयोर्हृदयसंसर्गसाधनमेवैतत्कर्म, किं तर्हि? **सपत्नीबाधनञ्च** सपत्न्यप्यनेन बाधितुं शक्येत्यर्थः ।
अस्मिन्नपि पक्षे
औपासन एवाग्निः योऽस्या विवाहेन सम्पादितः या सप्तनीं बाधते ।
विवाहभेदाद्ध्यग्निस्संसृज्येत ।
तथा च राजसूय इत्युक्तं–"तस्या औपासने प्रतिनिहितम्"(आप. श्रौ.१८-१६-१४.) इति ।
तथा अग्निसंसर्गो बौधायनीयेऽभिहितः संसर्गादूर्ध्वमपि तस्मिन्नेव भवति ।
यथा बाध्यमाना सपत्नी न जानाति ।
केचित् पूर्वस्मिन्नेवाग्नौ द्वितीयं विवाहमिच्छन्ति ।
तेषामपि तस्मिन्नेव कर्म ॥८॥
</details>

<details><summary>सुदर्शनः</summary>

सपत्नी बाध्यते येन तत् **सपत्नीबाधनम्** ।
एतत्कर्म सपत्नीबाधनमपि भवति ।
अधिकारान्तरं च युक्तम्; य एकया संसृष्टहृदयोऽप्यन्यां तत्सपत्नीं भार्यां तदधीनधर्मादावपि लोभान्न बाधते सोऽपि कथं नु नाम तदधीनधर्माद्युपेक्षयापि तां बाधेतैवेत्येवमर्थत्वादस्य कर्मणः ॥८॥
</details>
