+++
title = "२३ ०२ क्रुद्धमुत्तराभ्यामभिमन्त्रयेत"

+++

<details><summary>Oldenberg</summary>

2. Over an angry person let him recite the two next (formulas, II, 22, 1. 2); then his anger will be appeased.
</details>

<details><summary>हरदत्तः</summary>

**उत्तराभ्यां** "या त एषा रराट्या" इत्येताभ्याम् ।
तत्र मन्त्रयोर्लिङ्गे विशेषाभावात् क्रुद्धमिति लिङ्गमविवक्षितम् ।
तेन स्त्रियामपि भवति ।
शूद्रादिष्वपि भवति ।
नेत्यन्ये ।
क्रुद्धस्य दर्शने नैमित्तिकमिदं नियमेन कर्तव्यमिति प्राप्त आह—विक्रोधो भवतीति ।
यस्य क्रोधविगमं चिकीर्षति तत्र कर्तव्यमित्यर्थः ।
क्रोधश्चात्मविषयः ।
परविषयो वा ॥२॥
</details>

<details><summary>सुदर्शनः</summary>

यदि क्रुद्धः प्रत्यर्थी वा व्यवहारद्रष्टा वा, तत्क्रोधशान्तिं चासाविच्छति, तदा **उत्तराभ्यां** "या त एषा" इत्येताभ्यां **क्रुद्धम्** इतरं **वाभिमन्त्रयेत** ।
अनेन चाभिमन्त्रणेन क्रुद्धो **विक्रोधो** विगतक्रोधो भवति ।
फलविधिश्चायम् ।
नार्थवादमात्रं, सूत्रकारेण बद्धत्वात् ॥२॥
</details>
