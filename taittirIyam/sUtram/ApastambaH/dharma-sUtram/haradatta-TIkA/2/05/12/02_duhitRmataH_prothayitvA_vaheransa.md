+++
title = "02 दुहितृमतः प्रोथयित्वा वहेरन्स"

+++
## सूत्रम्
दुहितृमतः प्रोथयित्वाऽऽवहेरन् स राक्षसः ॥२॥  
### टिप्पनी
दुहितृमतः कन्यावतः पित्रादीन् प्रोथयित्वा प्रमथ्य यत्राऽऽवहेरन् स राक्षसो विवाहः।  
[^२] 'हत्वा मित्वा च शीर्षाणि रुदतीं रुदद्भ्यो हरेत् स राक्षस' इत्याश्वलायनः । अत्रापि विवाहसंस्कारः कर्तव्यः। द्वौ चाऽपरौ विवाहौ शास्त्रान्तरेषुक्तौ । तत्राऽऽश्वलायन:-[^३] 'सह धर्मं चरतमिति प्राजापत्यः । सुप्तां प्रमत्तां वाऽपहरेत् स पैशाच' इति । ताविह पृथङ्नोक्तौ ब्राह्मराक्षसयोरन्तर्भावादिति ॥२॥  


[^२]: आश्व०गृ० १.४.३२.  

[^३]: आश्व०गृ० ४.२५.  
