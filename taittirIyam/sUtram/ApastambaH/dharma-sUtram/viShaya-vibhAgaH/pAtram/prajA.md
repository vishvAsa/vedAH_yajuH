---
tags:
- पुत्रः
- प्रजा
title: पुत्रः
unicode_script: devanagari

---
## प्रजा-प्रशंसा
<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/09/24/01_athApyasya_prajAtim_amRtam.md">

अथाप्यस्य प्रजातिम्  
अमृतम् आम्नाय आह । प्रजामनु प्रजायसे तदु ते मर्त्यामृतमिति १

</div>

<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/09/24/02_athApi_sa_evAyaM.md">

अथापि - स एवायं विरूढः पृथक् प्रत्यक्षेणोपलभ्यते दृश्यते चापि सारूप्यं देहत्वमेवान्यत् २

</div>

<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/09/24/03_te_shiShTeShu_karmasu.md">

ते शिष्टेषु कर्मसु वर्तमानाः पूर्वेषां सांपरायेण कीर्तिं स्वर्गं च वर्धयन्ति ३

</div>

<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/09/24/04_evamavaro-varaH_pareShAm.md">

एवमवरोऽवरः परेषाम् +++(=पूर्विकाणाम्)+++ ४

</div>

<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/09/24/05_A_bhUtasamplavAt_te.md">

आ भूतसंप्लवात् ते स्वर्गजितः ५

</div>

<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/09/24/06_punaH_sarge_bIjArthA.md">

पुनः सर्गे बीजार्था भवन्तीति भविष्यत्पुराणे ६

</div>

<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/09/24/07_athApi_prajApatervachanam.md">

अथापि प्रजापतेर्वचनम् ७

</div>

<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/09/24/08_trayIM_vidyAm_brahmacharyam.md">

त्रयीं विद्यां ब्रह्मचर्यं प्रजातिं श्रद्धां तपो यज्ञमनुप्रदानम् । य एतानि कुर्वते तैरित् सह +++(वयम् प्रजापतयः)+++ स्मो, रजो भूत्वा ध्वंसते ऽन्यत् प्रशंसन्न् इति ८

</div>
  

## प्रजा-पाप-फलम्
<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/09/24/09_tatra_ye_pApakRtasta.md">

तत्र ये पापकृतस्त एव ध्वंसन्ति यथा पर्णं वनस्पतेर्न परान्हिंसन्ति ९

</div>

<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/09/24/10_nAsyAsmiMl_loke_karmabhiH.md">

नास्यास्मिंल् लोके कर्मभिः संबन्धो विद्यते तथा परस्मिन्कर्मफलैः १०

</div>

<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/09/24/11_tadetena_veditavyam.md">

तदेतेन वेदितव्यम् ११

</div>

<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/09/24/12_prajApaterRShINAmiti_sargo-yam.md">

प्रजापतेरृषीणामिति सर्गोऽयम् १२

</div>

<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/09/24/13_tatra_ye_puNyakRtasteShAm.md">

तत्र ये पुण्यकृतस् तेषां प्रकृतयः परा ज्वलन्त्य +++(= तारारूपेण)+++ उपलभ्यन्ते १३

</div>

<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/06/13/01_savarNA-pUrvashAstravihitAyAM_yathartu_gachChataH.md">

सवर्णा-ऽपूर्व+++(=अनन्यव्यूढा)+++-शास्त्रविहितायां यथर्तु गच्छतः पुत्रास्तेषां कर्मभिः संबन्धः १

</div>

<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/06/13/03_pUrvavatyAmasaMskRtAyAM_varNAntare_cha.md">

पूर्ववत्याम्, असंस्कृतायां, वर्णान्तरे च मैथुने दोषः ३

</div>

<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/06/13/04_tatrApi_doShavAnputra_eva.md">

तत्रापि दोषवान्पुत्र एव ४

</div>
  

## स्त्री-व्यभिचारे
<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/06/13/05_utpAdayituH_putra_iti.md">

उत्पादयितुः पुत्र इति हि ब्राह्मणम् ५

</div>

<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/06/13/06_athApyudAharanti_idAnImevAha~n_janaka.md">

अथाप्युदाहरन्ति ।  
इदानीमेवाहं जनक स्त्रीणामीर्ष्यामि नो पुरा ।  
यदा यमस्य सादने जनयितुः पुत्रमब्रुवन् ६-१  

रेतोधाः पुत्रं नयति परेत्य यमसादने ।  
तस्माद्भार्यां रक्षन्ति बिभ्यन्तः पररेतसः ६-२  

अप्रमत्ता रक्षथ तन्तुमेतं  
मा वः क्षेत्रे परबीजानि वाप्सुः ।  
जनयितुः पुत्रो भवति सांपराये  
मोघं वेत्ता कुरुते तन्तुमेतम् ६ इति।  

</div>
  

+++(दायभाग-विषयोऽन्यत्र।)+++