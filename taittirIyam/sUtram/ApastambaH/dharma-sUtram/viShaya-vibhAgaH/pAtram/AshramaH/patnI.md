---
tags:
- पत्नी
title: पत्नी
unicode_script: devanagari

---
## पत्नीत्व-सिद्धिः
<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/05/11/12_dharmaprajAsampanne_dAre_nAnyA~N.md">

धर्मप्रजासंपन्ने दारे नान्यां कुर्वीत १२

</div>

<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/05/11/13_anyatarAbhAve_kAryA_prAg.md">

अन्यतराभावे कार्या प्राग् अग्न्याधेयात् १३

</div>

<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/05/11/14_AdhAne_hi_satI.md">

आधाने हि सती कर्मभिः संबध्यते येषामेतदङ्गम् १४

</div>

<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/06/13/01_savarNA-pUrvashAstravihitAyAM_yathartu_gachChataH.md">

सवर्णा-ऽपूर्व+++(=अनन्यव्यूढा)+++-शास्त्रविहितायां यथर्तु गच्छतः पुत्रास्तेषां कर्मभिः संबन्धः १

</div>

<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/06/13/03_pUrvavatyAmasaMskRtAyAM_varNAntare_cha.md">

पूर्ववत्याम्, असंस्कृतायां, वर्णान्तरे च मैथुने दोषः ३

</div>

<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/06/13/04_tatrApi_doShavAnputra_eva.md">

तत्रापि दोषवान्पुत्र एव ४

</div>
  

## सहत्वम्
<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/06/14/16_jAyApatyor_na_vibhAgo.md">

जाया-पत्योर् न विभागो विद्यते १६

</div>

<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/06/14/17_pANigrahaNAddhi_sahatva~N_karmasu.md">

पाणिग्रहणाद्धि सहत्वं कर्मसु १७

</div>

<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/06/14/18_tathA_puNyaphaleShu.md">

तथा पुण्यफलेषु १८

</div>

<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/06/14/19_dravyaparigraheShu_cha.md">

द्रव्यपरिग्रहेषु च १९

</div>

<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/06/14/20_na_hi_bharturvipravAse.md">

न हि भर्तुर्विप्रवासे नैमित्तिके दाने स्तेयमुपदिशन्ति २०

</div>

<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/11/29/03_kuTumbinau_dhanasyeshate.md">

कुटुम्बिनौ धनस्येशते ३

</div>

<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/11/29/04_tayoranumate-nye-pi_taddhiteShu_varteran.md">

तयोरनुमतेऽन्येऽपि तद्धितेषु वर्तेरन् ४

</div>
  

## स्त्री-व्यभिचारे
<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/06/13/05_utpAdayituH_putra_iti.md">

उत्पादयितुः पुत्र इति हि ब्राह्मणम् ५

</div>

<div class="js_include" newlevelforh1="4" unfilled url="/vedAH_yajuH/taittirIyam/sUtram/ApastambaH/dharma-sUtram/vishvAsa-prastutiH/2/06/13/06_athApyudAharanti_idAnImevAha~n_janaka.md">

अथाप्युदाहरन्ति ।  
इदानीमेवाहं जनक स्त्रीणामीर्ष्यामि नो पुरा ।  
यदा यमस्य सादने जनयितुः पुत्रमब्रुवन् ६-१  

रेतोधाः पुत्रं नयति परेत्य यमसादने ।  
तस्माद्भार्यां रक्षन्ति बिभ्यन्तः पररेतसः ६-२  

अप्रमत्ता रक्षथ तन्तुमेतं  
मा वः क्षेत्रे परबीजानि वाप्सुः ।  
जनयितुः पुत्रो भवति सांपराये  
मोघं वेत्ता कुरुते तन्तुमेतम् ६ इति।  

</div>
  

+++(विवाह-विषयः पृथग् उक्तः।)+++