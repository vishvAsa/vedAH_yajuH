+++
title = "23 मूत्रङ् कृत्वा पुरीषं"

+++

<details><summary>Bühler</summary>

23. When he has washed away the stains of urine and fæces after voiding urine or fæces, the stains of food (after dinner), the stains of the food eaten the day before (from his vessels), and the stains of semen, and has also washed his feet and afterwards has sipped water, he becomes pure. [^16] 


[^16]:  Manu V, 138.
</details>

<details><summary>हरदत्त-टीका</summary>

## सूत्रम्
मूत्रं कृत्वा पुरीषं वा मूत्रपुरीषलेपानन्नलेपानुच्छिष्टलेपान् रेतसश्च ये लेपास्तान्प्रक्षाल्य पादौ चाऽऽचम्प प्रयतो भवति ॥ २३ ॥  
## टिप्पनी
मूत्रं पुरीष वा कृवा उत्सृज्य तयोर्मुत्रपुरीषयोर्ये लेपास्तस्मिन्प्रदेशे स्थिताः प्रदेशान्तरे वा पतिताः तान् सर्वान् । [^१]अन्नलेपांश्चानुच्छिष्टानपि उच्छिष्टलेपांश्चानन्नलेपानपि । तथा रेतसश्च ये लेपाः स्वप्नादौ मैथुने वा तान् सर्वानद्भिर्मृदा च प्रक्षाल्य पादौ च लेपवर्जितावपि प्रक्षाल्य पश्चादाचम्य प्रयतो भवति । अत्र मृत्प्रमाणस्य सङ्ख्यायाश्चानुक्तत्वात् यावता गन्धलेपक्षयो भवति तावदेव विवक्षितम् । तथा च याज्ञवल्क्यः—  
[^२]गन्धलेपक्षयकरं शौचं कुर्यादतन्द्रितः।' इति ।  
देवलस्तु व्यक्तमाह—  
[^३] यावत्स शुद्धिं मन्येत तावच्छौचं समाचरेत् ।  
प्रमाणं शौचसङ्ख्याया न शिष्टैरुपदिश्यते ॥' इति ।  
पैठीनसि -  
'मुत्रोच्चारे कृते शौचं न स्यादन्तर्जलाशये।  
अन्यत्रोद्धृत्य कुर्यात्तु सर्वदैव समाहितः।' इति ॥ २३ ॥  

[^१]:

    अन्नले पानुच्छिष्टानष्युच्छिष्टलेपानन्नलेपानपि. इति ख. पुस्तकेऽपपाठः ।  

[^२]: या० स्मृ० १. १७.  

[^३]:

    मुद्रितदेवलस्मृताविदं वचनं नोपलभ्यते ।  

इत्यापस्तम्बधर्मसूत्रवृत्तौ पञ्चदशी कण्डिका ॥
</details>
