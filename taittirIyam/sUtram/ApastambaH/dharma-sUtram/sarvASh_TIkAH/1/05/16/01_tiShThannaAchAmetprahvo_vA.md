+++
title = "01 तिष्ठन्न+आचामेत्प्रह्वो वा"

+++

<details><summary>Bühler</summary>

1. He shall not drink water standing or bent forwards. [^1] 


[^1]:  16. Haradatta takes ācam here to mean 'to drink water,' and thinks that it is forbidden to do this standing or in a bent position. Others refer the prohibition to 'sipping water for the sake of purification,' and translate, 'He shall not sip water standing or in a bent position (except in case of necessity),' i.e. if the bank of the river is so high that he cannot reach the water sitting down, and in this case he shall enter it up to his thighs or up to his navel.
</details>

<details><summary>हरदत्त-टीका</summary>

## सूत्रम्
तिष्ठन्नाऽऽचामेत् प्रह्वो वा ॥१॥  
### टप्पनी
तिष्ठन् प्रह्वो वा नाचामेत् । नायं प्रतिषेधः शक्यो वक्तुम् । कथम् ? 'आसीनस्त्रिराचामे'(१६२.)दिति वक्ष्यति । ततश्च यथा शयानस्याचमनं न भवति तथा तिष्ठतः प्रह्वस्य च न भवति । एवं तर्हि शौचार्थस्याचमनस्य नायं प्रतिषेधः । किं तर्हि ? पानीयपानस्य प्रतिषेधः । तथा गौतमः [^१] नाञ्जलिना जलं पिबेत् । न तिष्ठ'न्निति । अपर आह-अस्मादेव प्रतिषेधात्क्वचित्तिष्ठतः प्रह्वस्य चाऽऽचमनमभ्यनुज्ञातं भवति । तेन 'भूमिगतास्वप्स्वि'त्यत्र तीरस्याऽयोग्यत्वे ऊरुदध्ने [^२]जानुदध्ने वा जले स्थितस्याऽचमनं भवति । गौतमीयेऽपि[^३] न तिष्ठन्नुद्धृतोदकेनाचामे'दिति सूत्रच्छेदादुद्धृतोदकेनैव तिष्ठतः प्रतिषेध इति ॥ १ ॥  

[^१]: गौ० ध० ९. ९, १०.  

[^२]: नाभिदध्ने, इति च. पु  

[^३]:

    गौ० ९. १० गौतमोऽपि न तिष्ठन्नुद्धृतोदकेनाचामेत् इति सूत्रभेदादुद्धृतोदकेनैव तिष्ठतः प्रतिषेधमाह” इति क. पु.
</details>
