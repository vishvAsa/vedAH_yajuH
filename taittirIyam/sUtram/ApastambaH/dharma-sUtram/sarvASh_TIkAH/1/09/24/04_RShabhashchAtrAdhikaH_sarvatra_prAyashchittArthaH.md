+++
title = "04 ऋषभश्चात्राधिकः सर्वत्र प्रायश्चित्तार्थः"

+++

<details><summary>Bühler</summary>

4. And in every one (of these cases) one bull (must be given) in excess (of the number of cows) for the sake of expiation.
</details>

<details><summary>हरदत्त-टीका</summary>

## सूत्रम्
ऋषभश्चाऽत्राधिकः सर्वत्र प्रायश्चित्तार्थः॥ ४॥
## टिप्पनी
सर्वेष्वेतेषु निमित्तेषु ऋषभोऽप्यधिको देयः। न केवलं गा एव । इदं प्रायश्चित्तत्रयं मानवेन समानविषयम् । यथाऽऽह—  

[^३]अकामतस्तु राजन्यं विनिपात्य द्विजोत्तमः ।  
ऋषभैकसहस्रा गा दद्याच्छुद्ध्यर्थमात्मनः ॥  
त्र्यब्दं चरेद्वा नियतो जटी ब्रह्महणो व्रतम् ।  
वलन् दूरतरे ग्रामाद्वृक्षमूलनिकेतनः ॥  

एतदेव चरेदब्दं प्रायश्चित्तं द्विजोत्तमः।  
प्रमाप्य वैश्यं वृत्तस्थ दद्याद्वैकशतं गवाम् ॥  
एतदेव व्रतं कृत्स्नं षण्मासान्श्छूद्रहा चरेत् ।  
ऋषभैकादशा वाऽपि दयाद्विप्राय गास्सिताः ॥ इति ॥४॥  


[^३]: म० स्मृ० ११, १२७-१३०
</details>
