+++
title = "14 तेषाम् महायज्ञा महासत्त्राणीति"

+++

<details><summary>Bühler</summary>

14. By way of laudation they are called 'great sacrifices ' or 'great sacrificial sessions.' [^10] 


[^10]:  The commentator observes, that, as these rites are called 'great sacrifices,' by way of laudation only, the particular laws binding on performers of real Soma-sacrifices cannot be transferred to the performers of these ceremonies. Regarding the p. 48 term 'great sacrifices,' see also Taitt. Ār. II, 11, 10, 1 seq., and Śatapatha-brāhmaṇa XI, 59 6, 1.
</details>

<details><summary>हरदत्त-टीका</summary>

## सूत्रम्
तेषां [^४]महायज्ञा महासत्राणीति च संस्तुतिः ॥१४॥  
## टिप्पनी
तेषां वक्ष्यमाणानां महायज्ञा इति संस्तुतिः स्वाध्यायब्राह्मणे । महासत्राणीति च संस्तुतिर्भवति बृहदारण्यकादौ । संस्तुतिग्रहणेन संस्तुतिमात्रमिदं न नामधेयं[^५] धर्मातिदेशार्थमिति दर्शयति । तेन महायज्ञेषु सोमयागेषु ये धर्माः 'न ज्येष्ठं भ्रातरमतीत्य सोमेन यष्टव्य'मित्यादयः, ये च महासत्रस्य गवामयनस्य धर्मा[^१] इष्टप्रथमयज्ञानामधिकार' इत्यादयः उभयेऽपि ते वक्ष्यमाणेषु पञ्चमहायज्ञेषु न भवन्ति ॥ १४ ॥  

[^४]:

    पञ्चैव महायज्ञाः तान्येव महासत्राणि (श० ब्रा० ११. ५.६.१ ) इति शतपथे।  

[^५]:

    कुण्डपायिनामयनाख्ये संवत्सरसाध्ये सत्रविशेषे "मासमग्निहोत्रं जुहोतीति" श्रुतोऽग्निहोत्र शब्दस्तत्रत्यस्य कर्मविशेषस्य गौण्या वृत्या नामधेय सन् प्रसिद्धाग्निहोत्रात् धर्मातिदेशक इत्युक्तं पूर्वमीमांसायां सप्तमतृतीये । एवं च क्वचित् नामत्वेनाभिधावृत्या प्रयुज्यमानस्य शब्दस्य प्रकरणान्तरेऽन्यत्र कर्मनामतया यदि श्रवणं, तदा न तत्र कर्मान्तरेऽपि तस्य शक्तिरङ्गीक्रियतेऽनेकार्थतादोषभिया । किन्तु प्रसिद्धतादृशकर्मनिष्टगुणसमानगुणवत्वरूपां गौणी वृत्तिमाश्रित्य तद्बलात् तदीयधर्मातिदेशक इति स्थितम् । प्रकृते तु न तथा । किन्तु स्तुतिमात्रमिति ।  


[^१]:

    इष्टप्रथमयज्ञैर्यष्टव्यम् इति. ख, पु. "आहिताग्नय इष्टप्रथमयज्ञा गृहपतिसप्तदशास्सत्रमासीरन्" इति सत्रेऽधिकारिनियमः। प्रथमयज्ञशब्देन सोमयाग उच्यतेऽग्नि ष्टोमसंस्थाकः । पूर्वं कृताधानाः अनुष्ठिताग्निष्टोमसंस्थाकसोमयागाः द्वादशाहादिषु सत्राख्येषु ज्योतिष्टोमविकृतिभूतेषु सोमयागेष्वधिकारिणः इति वाक्यार्थः । तादृशानां नियमानां तत्रापेक्षा । अधीतवेदस्य सर्वस्याऽप्यत्राधिकार इति भावः ॥
</details>
