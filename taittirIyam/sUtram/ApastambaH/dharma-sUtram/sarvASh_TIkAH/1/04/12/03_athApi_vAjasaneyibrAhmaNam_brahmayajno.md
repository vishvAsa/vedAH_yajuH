+++
title = "03 अथापि वाजसनेयिब्राह्मणम् ब्रह्मयज्ञो"

+++

<details><summary>Bühler</summary>

3. Now the Vājasaneyi-brāhmaṇa declares also, 'The daily recitation is a sacrifice at which the Veda is offered. When it thunders, when lightning flashes or thunderbolts fall, and when the wind blows violently, these sounds take the place of the exclamations Vaṣaṭ (Vauṣaṭ and Svāhā). Therefore he shall recite the Veda whilst it thunders, whilst lightning flashes and thunderbolts fall, and whilst the wind blows violently, lest the Vaṣaṭ (should be heard) in vain. [^3] 


[^3]:  See Śatapatha-brāhmaṇa XI, 5, 6, 8, where a passage very similar to that quoted by Āpastamba occurs. Vaṣaṭ and the other exclamations, which are pronounced by the Hotṛ-priest, serve as signals for the Adhvaryu to throw the oblations into the fire.
</details>

<details><summary>हरदत्त-टीका</summary>

## सूत्रम्
अथापि वाजसनेयिब्राह्मणम्[^५]ब्रह्मयज्ञो ह वा एष यत्स्वाध्यायस्तस्यैते वषट्कारा यत्स्तनयति यद्विद्योतते यदवस्फूर्जति यद्वातो वायति । तस्मात् स्तनयति विद्योतमानेऽवस्फूर्जति वाते वा वायत्यधीयीतैव वषट्काराणामच्छम्बट्कारायेति ॥ ३॥  

[^५]:  

    इदानीमुपलभ्यमानमाध्यन्दिनशतपथब्राह्मण-पङ्क्तिस्त्वियम्- "तस्य वा एतस्य ब्रह्मयज्ञस्य चत्वारो वषट्काराः यद्वातो वाति यद्विद्योतते, यत् स्तनयति यदवस्फूर्जति तस्मादेवविद्वाते वाति विद्योतमाने स्तनयत्यवस्फूर्जत्यधीयीतैव वषट्काराणामछम्बट्काराय" इति ।  

### प्रस्तावः
एवं कर्तुर्नियमो नाऽऽपद्यतीवाऽऽदरणीय इत्युक्त्वा कालेऽप्याह—  
## टिप्पनी
अथापि अपि च स्वाध्यायो नाम य एष ब्रह्मयज्ञ ब्रह्मवेदः तत्साधनो यागः। यथा दर्शपूर्णमासादयः पुरोडाशादिसाधनाः। हवैशब्दौ प्रसिद्धिं द्योतयतः। तस्य यज्ञस्यैते वक्ष्यमाणाः स्तनयित्न्वादयो वषट्काराः वषटकारस्थानीयाः । बहुवचनर्निर्देशात्[^१] वषट्कारानुवषट्कारस्वाहाकारास्सर्वे प्रदानार्था गृह्यन्ते । [^२]स्तनितं मेघशब्दः। विद्योतनं विद्युद्व्यापारः। अवस्फूर्जनम् शनिपातः । तत्र अवस्फूर्जथुर्लिङ्गमिति दर्शनात् । 'वायती'ति ओवै शोषण' इत्यस्य रूपम् । यथा आर्द्रप्रदेशश्शुष्को भवति तथा[^३] वातीत्यर्थः । यस्मादेते वषट्काराः तस्मात् स्तननादिष्वनध्यायनिमित्तेषु सत्स्वप्यधीयीतैव । न पुनरनध्याय इति नाधीयीत । किमर्थम् ? वषट्काराणामेतेषामच्छम्बट्काराय अव्यर्थत्वाय । अन्यथा एते वषटकारा व्यर्थास्स्युः । ततश्च[^४] यथा होत्रा वषट्कृते अध्वर्युर्न जुहुयात् तादृगेव तत्स्यात् ॥३॥  

[^१]:  

     वषट्कारः सर्वत्र यागादौ हवि प्रक्षेपात् पूर्वं हविप्रक्षेपार्थमेव पठ्यमानयाज्यायाः अन्ते पठ्यमानः “वौषट्" इति शब्दः । सोमयागे तत्तदूग्रहहोमानन्तरं "सोमस्याग्ने वीहि३ वौषट्" इति द्वितीयवारं पठ्यमानोऽनुवषट्कारः । स्वाहाकारस्तु प्रसिद्धः ।  

[^२]: स्तननं इति. ख. ग. पु.  

[^३]: वायतीत्यर्थः, इति क. पु.  

[^४]:

    दर्शपूर्णमासादियागेषु सर्वत्र हविःप्रदानसमये "अमुष्मा अनुब्रूहि" इति प्रैषानन्तर पुरोनुवाक्यामनूच्याऽऽश्राव्य प्रत्याश्रव्य याज्यामुक्त्वा वषट्कृते जुहोति" इति वचनात् वषट्कारानन्तर होमो विहितः । तत्र वषट्कारानन्तर होमाकरणे यादृशो दोषस्तादृशस्स्यादित्यर्थः।
</details>
