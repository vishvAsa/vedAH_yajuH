+++
title = "09 विद्याम् प्रत्यनध्यायः श्रूयते"

+++

<details><summary>Bühler</summary>

9. (The proper interpretation therefore is, that) the prohibition to study (given above and by the

Āryas generally) refers only to the repetition of the sacred texts in order to learn them, not to their application at sacrifices.
</details>

<details><summary>हरदत्त-टीका</summary>

## सूत्रम्
विद्यां प्रत्यनध्यायः श्रूयते न कर्मयोगे मन्त्राणाम् ॥ ९ ॥  
### प्रस्तावः
का पुनरसौ स्मृतिः ? या ब्रह्मयज्ञेऽप्यनध्यायमुपदिशति । मानवे तावद्विपर्ययः श्रूयते—  
[^१] 'नैत्यके नास्त्यनध्यायो ब्रह्मसत्रं हि तत्स्मृतम् ।' इति ।  
सामान्येनानध्यायोपदेशस्तु ब्रह्मयज्ञादन्यत्र चरितार्थः। तस्मात्तादृशी स्मृतिर्मृग्या । एवं तर्ह्यग्निहोत्रादिष्वपि मन्त्राणामनध्याय प्राप्नोति । नेत्याह—  
## टिप्पनी
विद्या वेदाध्ययनम् । तां प्रत्यनध्यायः श्रूयते । न पुनर्मन्त्राणां कर्मयोगे । हेतुः परिभाषायामुक्तो[^२]र्थान्तरत्वादिति । अर्थान्तरं हि कर्मणि प्रयोगो मन्त्राणाम् [^३]न पुनर्ग्रहणाध्ययनम् । पारायणाध्ययनमध्येऽनध्यायागमो भवति वा न वेति चिन्त्यम् । एवं श्रीरुद्रादिजपेऽपि ॥९॥  


[^१]:  

    म० स्मृ० २. १०६. ब्रह्मसत्रं सततप्रवृत्तं सत्रम् , यथा सहस्रसंवत्सरादिकं सत्रं न कदाचिच्छिद्यते तद्वदिदं नित्याध्ययनमित्यर्थः।  

[^२]: आप० प० १.४०.  

[^३]:

    अनुष्ठेयार्थप्रकाशकतया इत्यधिकं ख, ग, पु.
</details>
