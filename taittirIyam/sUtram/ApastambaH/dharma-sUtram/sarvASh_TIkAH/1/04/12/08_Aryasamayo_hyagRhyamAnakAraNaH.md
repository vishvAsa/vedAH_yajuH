+++
title = "08 आर्यसमयो ह्यगृह्यमानकारणः"

+++

<details><summary>Bühler</summary>

8. For no (worldly) motive for the decision of those Āryas is perceptible; (and hence it must have a religious motive and be founded on a passage of the Veda). [^6] 


[^6]:  See above, I, 1, 4, 9 and 10. and notes.
</details>

<details><summary>हरदत्त-टीका</summary>

## सूत्रम्
आर्यसमयो ह्यगृह्यमानकारणः ॥ ८॥  
### प्रस्तावः
ननु-अनर्थकमेवेदमस्तु, श्रुतिविरोधात् । तत्राह—  
## टिप्पनी
योऽयमध्यायानध्यायविषय आर्यसमयः न तत्र किञ्चित्कारणं गृह्यते । यथा[^५] वैसर्जनहीमोयं वासोऽध्वर्यवे ददाती'त्यत्रागृह्यमाणकारणश्चार्यसमयः श्रुत्यनुमानद्वारेण प्रमाणम् । अतो वाक्यपरिसमाप्तिरेव युक्ता । एवं हि वाजसनेयिब्राह्मणस्यापि नात्यन्तबाधः । अनध्यायोपदेशस्यापि प्रभूताध्ययनविषयतयाऽर्थवत्वमिति । सूत्रे 'अगृह्यमान कारण' इति णत्वाभावश्छान्दसः ॥ ८ ॥  

[^५]:  

    सोमयागे अग्नीषोमीयपश्वनुष्ठानकाले तदर्थं शालामुखीयादग्ने कचिदशमुद्धत्य तस्य उत्तरवेदिस्थाहवनीयकुण्डे स्थापनार्थं अध्वर्यौ गच्छति तं यजमानस्तत्पत्नीपुत्रादयोऽनुगच्छेयुः । गच्छतस्तानहतेन दीर्घतमेन वस्त्रेणोपर्याच्छाद्य सर्वेष्वाहवनीयदेशं प्राप्तेषु तत्र तमग्निं प्रतिष्ठाप्य, आच्छादनवस्त्रान्तं सृग्दण्डे बध्वाऽऽन्येन जुहोति । ते वैसर्जनहोमा उच्यन्ते । तच्च वासः अध्वर्यवे दद्यात् इति प्रकृतवाक्यार्थः । स्मृतेरस्याः लोभादिमूलकत्वमापाद्यात एवाप्रामाण्यमुक्तं शबरस्वामिना । कुमारस्वामिना तु एवं सति सर्वत्राऽनाश्वासप्रसङ्गमापाद्य मन्वादिस्मृतिवत् प्रामाण्यमेवाङ्गीकृतम् ।
</details>
