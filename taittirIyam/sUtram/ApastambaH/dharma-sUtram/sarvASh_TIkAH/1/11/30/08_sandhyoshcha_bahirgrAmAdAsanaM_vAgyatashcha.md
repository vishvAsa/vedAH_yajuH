+++
title = "08 सन्ध्योश्च बहिर्ग्रामादासनं वाग्यतश्च"

+++

<details><summary>Bühler</summary>

8. During the morning and evening twilights, he shall sit outside the village, and not speak anything (referring to worldly matters).
</details>

<details><summary>हरदत्त-टीका</summary>

## सूत्रम्
सन्ध्योश्च बहिर्ग्रामादासनं वाग्यतश्च ॥ ८ ॥  

## टिप्पनी
अहोरात्रयोः सन्धानं सन्धिः ।  
तौ च द्वौ - सायं प्रातश् च । [^२०]  
'सज्योतिष्याज्योतिषोऽदर्शनात्' इति गौतमः ।  
तयोस् सन्ध्ययोर् ग्रामाद् बहिर् आसीत ।


[^२०]:

    गौ० २, ११, 'सज्योतिषि' इत्यादि 'गौतम' इत्यन्तं नास्ति छ. पु.  


वाग्यतश् च भवेत् । मनुः पुनराह—  

> [^२१] 'पूर्वां सन्ध्यां जपंस् तिष्ठेत्  
सावित्रीम् आर्कदर्शनात् ॥  
पश्चिमां तु समासीत  
सम्यगृक्षविभावनात् ॥' 

इति  

> [^२२]तिष्ठेत् पूर्वाम् आसीतोत्तराम्

इति गौतमः। एते ब्रह्मचारि-विषये।  
स्नातके आसनस्य वाङ्-निमनस्य चाऽत्र विधानात् ॥  
अन्ये तु -  
आसनग्रहणं स्थानस्याऽप्य् उपलक्षणम्,  
वाग्यमश् च लौकिक्या वाचो निवृत्तिः,  
न सावित्रीजपस्येति वर्णयन्ति ॥ ८ ॥  

[^२१]: म०स्मृ० २. १०१  

[^२२]: गौ०ध० २. ११.
</details>
