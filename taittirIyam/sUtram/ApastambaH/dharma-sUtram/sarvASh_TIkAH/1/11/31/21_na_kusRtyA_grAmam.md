+++
title = "21 न कुसृत्या ग्रामम्"

+++

<details><summary>Bühler</summary>

21. He shall not enter the village by a by path. If he enters it thus, he shall mutter this Ṛk-verse, 'Praise be to Rudra, the lord of the dwelling,' or some other (verse) addressed to Rudra. [^10] 


[^10]:  Manu IV, 73; Yājñ. I, 140.
</details>

<details><summary>हरदत्त-टीका</summary>

## सूत्रम्
न कुसृत्या ग्रामं प्रविशेत् ॥ २३ ॥  
## टिप्पनी
कुसृतिः कुमार्गः । तया ग्रामं न प्रविशेत् ॥ २३॥  

## सूत्रम्
यदि प्रविशे'न्नमो रुद्राय वास्तोष्पत्तय' इत्येतामृचं जपेदन्यां वा रौद्रीम् ॥ २४ ॥  
## टिप्पनी
यदि गत्यन्तराभावात् प्रविशेत[^१] 'नमो रुद्राये'त्यादिकामृचं जपेत् । अन्यां वा रौद्रीम्[^२] 'इमां रुद्राय तवस'इत्यादिकाम् । अत्र वाजसनेयगृह्ये— [^३] वनं प्रवेक्ष्यन्ननुमन्त्रयते 'नमो रुद्राय वनसदे स्वस्ति मा सम्पारये'ति । पन्थानमारोक्ष्यन्ननुमन्त्रयते 'नमो रुद्राय पथिपदे स्वस्ति मा सम्पारये'ति । अपः प्रवेक्ष्यन्ननुमन्त्रयते— 'नमो रुद्रायाऽप्सुषदे स्वस्ति मा सम्पारयेति । तस्माद्यत्किञ्चन कर्म कुर्वन् स्यात् सर्वं 'नमो रुद्राये'त्येव कुर्यात् 'सर्वो ह्येष रुद्र' इति श्रुतेरिति । भारद्वाजगृह्येऽप्यस्मिन्विषये कियानेव भेदः ॥२४॥  



[^१]:

    ब्रा. ३.७. ९ नमो रुद्राय वास्तोष्पतये । आयने विद्रवणे । उद्यायने यत्परायणे । आवर्तने निवर्तने । यो गोपायति तँ हुवे ॥ इति समग्रा ऋक् ॥  


[^२]:

    'इमा रुद्राय तवसे कपर्दिने क्षयद्वीराय' इति रुद्राध्यायगता (तै० सं०४ ५.१०)  

[^३]: पार० गृ० ३. १५. ११.
</details>
