+++
title = "17 प्लावनञ् च नाम्नोऽभिवादनप्रत्यभिवादने"

+++

<details><summary>Bühler</summary>

17. And when returning the salute of (a man belonging) to the first (three) castes, the (last syllable of the) name (of the person addressed) is produced to the length of three moras. [^13] 


[^13]:  See also Manu II, 225.
</details>

<details><summary>हरदत्त-टीका</summary>

## सूत्रम्
प्लावनं च नाम्नोऽभिवादनप्रत्यभिवादने च पूर्वेषां
वणानाम् ॥ १७ ॥  
## टिप्पनी
अभिवादनस्य यत्प्रत्यभिवादनं तत्राभिवादयितुर्नाम्नः प्लावनं कर्तव्यम् प्लुतः कर्तव्य इत्यर्थः। पूर्वेषां वर्णानां शूद्रर्जितानामभिवादयमानानाम् ।  

[^१]प्रत्यभिवादेऽशूद्र' इति पाणिनीयस्मृतिः। तत्र [^२] वाक्यस्य टे'रित्यनुवृत्तेः प्रत्यभिवादवाक्यस्यान्ते नामप्रयोगः तस्य टेः प्लुतः । 'आयुष्मान् भव सौम्या३ इति प्रयोक्तव्यः । स्मृत्यन्तरवशानाम्नश्च पश्चादकारः। तथा च मनुः —  

> [^३]आयुष्मान् भव सौम्येति  
वाच्यो विप्रोऽभिवादने ।
अकारश्चास्य नाम्नोऽन्ते  
वाच्यः पूर्वाक्षरः प्लुतः ॥” 

इति ।  

'आयुष्मान् भव सौम्य देवदत्त ३ अ' इति प्रयोगः । शम्भुर्विष्णुः पिनाकपाणिश्चक्रपाणिरित्यादीनां नाम्नां सम्बुद्धौ गुणे कृते 'एचोऽप्रगृह्यस्यादूराद्धूते पूर्वस्यार्धस्यादुत्तरस्येदुतौ' इत्ययं विधिर्भवति । अन्ते अकारः । [^४] 'तयोर्य्वावचि संहितायाम्' इति यकारवकारौ च भवतः शम्भा३व, विष्णा३व, पिनाकपाणा३य, चक्रपाणा३य, इति । अत्र सूत्रे 'प्रत्यभिवादने चे'ति चकारस्यार्थं न पश्यामः।

अपर आह- 'अभिवादने प्रत्यभिवादने च प्लावन'मिति । अस्मिन्नपि पक्षे द्वन्द्वेनाभिहितत्वाच्चशब्दोऽनर्थक एव । अभिवादने च शास्त्रान्तरे न क्वापि प्लुतो विहितः । तस्मादनर्थक एव चकारः। अनर्थकाश्च निपाता बहुलं प्रयुज्यन्ते ॥ १७ ॥  

[^१]:  

    पा० सू० ८. २. ८३ शूद्रभिन्नविषये प्रत्यभिवादे यद्वाक्यं 'आयुष्मान् भव सौम्य" इत्यादिरूप तस्य टेः प्लुतस्स्यात् , स चोदात्त इति सूत्रार्थ ।  

[^२]: पा० सू० ८.२ ८२  

[^३]: मनु० स्मृ० २ १२५.

[^४]:

    पा० सू० ८ २. १०४. इदुतोर्यकारवकारौ स्तोऽचि संहितायाम् इति सूत्रार्थः ।
</details>
