+++
title = "12 यान्रसान्रागान्गन्धानन्नञ् चर्म गवां"

+++

<details><summary>Bühler</summary>

12. (Particularly) men, condiments and liquids, colours, perfumes, food, skins, heifers, substances [^4]  used for glueing (such as lac), water, young cornstalks, substances from which spirituous liquor may be extracted, red and black pepper, corn, flesh, arms, and the hope of rewards for meritorious deeds.


[^4]:  Manu X, 86-89; Yājñ. III, 36-39.
</details>

<details><summary>हरदत्त-टीका</summary>

## सूत्रम्
मनुष्यान् रसान् रागान् गन्धानन्नं चर्म गवां वशां श्लेमोदके तोक्मकिण्वे पिप्पलीमरीचे धान्यं मांसमायुधं सुकृताशां च ॥१२॥  
### प्रस्तावः
अपण्यान्याह—  
## टिप्पनी
मनुष्या दारदासादयः । रसा गुडलवणादयः, क्षीरादयो वा । रागाः कुसुम्भादयः रज्यन्तेऽनेनेति । रज्यन्त इति वा रागा वस्त्रादयः। गन्धाश्चन्दनादयः। **गवां** मध्ये **वशा** वन्ध्या गौः । श्लेष्म जतुवज्रादिः, येन विश्लिष्टं चर्मादि सन्धीयते। 'यथा[^१] श्लेष्मणा चर्मण्यं वाऽन्यद्वा विश्लिष्टं सश्लेषये'दिति बहवृचब्राह्मणे दर्शनात् । उदकं कुम्भजलम् । **तोक्मं** ईषदङ्कुरितानि व्रीह्यादीनि । **किण्वं** सुराप्रकृतिद्रव्यम् । सुकृत पुण्यं तस्य फलं सुकृताशा । शिष्टानि प्रसिद्धानि । [^२]

एतान्यपण्यानि वर्जयित्वा अन्येषां पण्यानां व्यवहरेत । मनुष्यादीन्वर्जयित्वेत्येव सिद्धे 'अपण्यानीति वचनमन्येषामप्यपण्यानां व्युदासार्थम् । तत्र मनुः—  
[^३]सर्वान् रसानपोहेत कृतान्नं च तिलैस्सह ।  
अश्मनो लवणं चैव पशवो ये च मानुषाः ॥  
सर्वं च तान्तवं रक्तं शाणझौमाविकानि च।  
अपि चेत्स्युररक्तानि फलमूले तथौषधीः ॥  
अपः शस्त्रं विषं मांसं सोम गन्धांश्च सर्वशः।  
क्षीरं क्षौद्रं दधि घृतं तैलं मधुं गुडं कुशान् ॥   आरण्यांश्च पशून सर्वान् दंष्ट्रिणश्च वयांसि च ।  
मद्यं नीलीं च लाक्षां च सर्वाश्चैकशफान पशुन् ।' इति ॥ १२ ॥   

[^१]: ऐ० ब्रा० ५ प. ३२. ख   

[^२]: आपणीयानि इति क. पु  

[^३]: म० स्मृ० १०.८६, ८९.
</details>
