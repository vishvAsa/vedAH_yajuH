+++
title = "03 तद्यथाम्रे फलार्थे निर्मिते"

+++

<details><summary>Bühler</summary>

3. (Worldly benefits) are produced as accessories (to the fulfilment of the law), just as in the case of a mango tree, which is planted in order to obtain fruit, shade and fragrance (are accessory advantages).
</details>

<details><summary>हरदत्त-टीका</summary>

## सूत्रम्
तद्यथाऽऽम्रे फलार्थे[^३]निमित्ते छाया गन्ध इत्यनूत्पद्येते,
एवं धर्मं चर्यमाणमर्था अनूत्पद्यन्ते ॥३॥  
### प्रस्तावः
किमत्रेदानीं दृष्टं फलं त्याज्यमेव ? नेत्याह—  
## टिप्पनी
तदिति वाक्योपन्यासे । फलार्थं ह्याम्रवृक्षो निर्मीयते आरोप्यते । तस्मिन् फलार्थे[^४]निमित्ते छाया गन्धश्चाऽनूत्पद्येते। एवं धर्मं चर्यमाणमर्थाः ख्यात्यादयोऽनूत्पद्यन्ते अनुनिष्पद्यन्ते । तथैव स्वीकार्या-[^५]। न चोद्देश्यतया।
तथा चाह—  
'यथेक्षुहेतोः सलिलं प्रसेचयंस्तृणानि वल्लीरपि च प्रसिञ्चति ।  
तथा नरो धर्मपथेन वर्तयन् यशश्च कामांश्च वसूनि चाऽश्नुते ॥ इति ॥३॥  

[^३]: ४. निमिते इति क. पु.  

[^५]: न चोद्देश्यतया इति नास्ति क.
</details>
