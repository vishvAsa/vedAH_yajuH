+++
title = "05 अनसूयुर्दुष्प्रलम्भः स्यात्कुहकशठनास्तिकबालवादेषु"

+++

<details><summary>Bühler</summary>

5. Let him not become irritated at, nor be deceived by the speeches of hypocrites, of rogues, of infidels, and of fools.
</details>

<details><summary>हरदत्त-टीका</summary>

## सूत्रम्
अनसूयुर्दुष्प्रलम्भः स्यात्कुहकशठनास्तिकबालवादेषु ॥५॥  
## टिप्पनी
**कुहकः** प्रकाशे शुचिर्  
एकान्ते यथेष्टचारी ।  
**शठः** वक्रचित्तः ।  
**नास्तिकः** [^१]प्रेत्यभावापवादी ।  
**बालः** श्रुतरहितः।  

एतेषां वादेषु **अनसूयुः** स्यात् ।  
असूयया द्वेषो लक्ष्यते ।  
द्वेष्टा न स्यात् ।  
तान् विषयीकृत्य  
द्वेषम् अपि न कुर्यात् ।  

तथा **दुष्प्रलम्भश्च** स्यात् ।  
**प्रलम्भनं** विलवादनं मिथ्या-फलाख्यानम् । [^२]  
गृधिवञ्च्योः प्रलम्भन इति दर्शनात् । **दुष्प्रलम्भो** विसंवादयितुं  
मिथ्याफलाख्यानेन प्रवर्तयितुम् अशक्यः । कुहकादिवादेषु वञ्चितो न स्यात् । तदशो न स्यादित्यर्थः ॥ ५॥  

[^१]: प्रेत्याभाववादी इति. क पु.  

[^२]: पा० सू० १.३ ६९.
</details>
