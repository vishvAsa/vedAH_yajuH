+++
title = "13 अथ पुराणे श्लोकावुदाहरन्ति"

+++

<details><summary>Bühler</summary>

13. Now they quote also in a Purāṇa the following two verses: [^5] 


[^5]:  See Manu IV, 248 and 249, where these identical verses occur.

'The Lord of creatures has declared, that food offered unasked and brought by the giver himself, may be eaten, though (the giver be) a sinner, provided the gift has not been announced beforehand. The Manes of the ancestors of that man who spurns such food, do not eat (his oblations) for fifteen years, nor does the fire carry his offerings (to the gods).'
</details>

<details><summary>हरदत्त-टीका</summary>

### प्रस्तावः
अथ पुराणे श्लोकावुदाहरन्ति—  
### सूत्रम्
[^३]उद्यतामाहृतां भिक्षा पुरस्तादप्रवेदिताम् ।  
भोज्यां मेने प्रजापतिरपि दुष्कृतकारिणः ॥   
न तस्य पितरोऽश्नन्ति दश वर्षाणि पञ्च च ।  
न च हव्यं वहत्यग्निर्यस्तामभ्यधिमन्यते ॥ इति ॥ १३ ॥  

[^३]:

   नाद्यतनभविष्यत्पुराणीयमिदं वचनम् । Cf मनु ४. २५१, २५२.  


अथ अपि च पुराणे—  
[^१]सर्गश्च प्रतिसर्गश्च वंशमन्वन्तराणि च ।  
वंशानुचरितं चैव पुराणं पञ्चलक्षणम् ॥'  
इत्येवलक्षणे भविष्यदादौ । उद्यतां हस्ताभ्यामुद्यम्य धारिताम् । आहृतां स्वयमानीताम् । पूर्वमनिवेदितां भिक्षाम् । दुष्कृतकारिणोऽपि सकाशात् भोज्या मेने प्रजापतिर्मनुः, मनुः प्रजापतिरस्मीति[^२]दर्शनात् । यस्तु तामभ्यधिमन्यते प्रत्याचष्टे तस्य पितरः कव्य नाश्नन्ति । कियन्तं कालम् ? दश वर्षाणि पञ्च च । अग्निश्च हव्यं न वहति । तावन्तमेव कालमिति प्रत्याख्यातुर्निन्दार्थवादः ॥ १३ ॥  

[^१]: अमरको० १. वा ५.  

[^२]:

   मनु प्रजापतिर्यस्मिन्निति दक्षे दर्शनात्, इति क. पु. प्रजापतिर्यस्मिन्निति मानवे दर्शनात्' इति ख. पु.
</details>
