+++
title = "14 चिकित्सकस्य मृगयोः शल्यकृन्तस्य"

+++

<details><summary>Bühler</summary>

14. (Another verse from a Purāṇa declares): 'The food given by a physician, a hunter, a surgeon, a fowler, an unfaithful wife, or a eunuch must not be eaten.' [^6] 


[^6]:  Manu IV, 211, 212.
</details>

<details><summary>हरदत्त-टीका</summary>

## सूत्रम्
[^३]चिकित्सकस्य मृगयोश्शल्यकृन्तस्य पाशिनः ।  
कुलटायाष्षण्डकस्य च तेषामन्नमनायम् ॥१४॥  
## टिप्पनी
चिकित्सको भिषक् । मृगयुर्मृगघाती लुब्धकः । शल्यकृन्तः शस्त्रेण ग्रन्थ्यादीनां छेत्ता अम्बष्ठः । पाशी पाशवान् पाशजालेन मृगादीनां ग्राहकः। कुलात्कुलमटतीति कुलटा व्यभिचारिणी। षण्डकः तृतीयाप्रकृतिः। एतेषां चिकित्सकादीनामन्नमनाद्यम् । चिकित्सकषण्डकयोः पुनर्वचनमुद्यतस्याऽपि प्रतिषेधार्थम् । [^४] पूर्वत्र तर्हि ग्रहणं शक्यमकर्तुम् । एवं तर्हि सूत्रकारस्य स प्रतिषेधः । अयं तु पुराणश्लोके प्रतिषेध इत्यपौनरुक्त्यम् ॥ १४ ॥  

[^३]: Cf मनु० ४. २११. २१२  

[^४]: पूर्वत्र तर्हि ग्रहणस्य वैयर्थ्यम् ।
</details>
