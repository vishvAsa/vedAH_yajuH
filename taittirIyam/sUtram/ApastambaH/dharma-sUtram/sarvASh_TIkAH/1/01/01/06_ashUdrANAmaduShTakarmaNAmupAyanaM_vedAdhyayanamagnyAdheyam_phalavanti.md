+++
title = "06 अशूद्राणामदुष्टकर्मणामुपायनं वेदाध्ययनमग्न्याधेयम् फलवन्ति"

+++

<details><summary>Bühler</summary>

6. (For all these), excepting Śūdras and those who have committed bad actions, (are ordained) the initiation, the study of the Veda, and the kindling of [^3]  the sacred fire; and (their) works are productive of rewards (in this world and the next).


[^3]:  Manu II, 35.
</details>

<details><summary>हरदत्त-टीका</summary>

## सूत्रम्
अशूद्राणामदुष्टकर्मणामुपायनं वेदाध्ययनमग्न्याधेयं
फलवन्ति च कर्माणि ॥ ६ ॥
## टिप्पनी
शूद्रवर्जितानां त्रयाणां वर्णानाम् अदुष्टकर्मणाम् उपायनादयो धर्माः । **उपायनम्** उपनयनम् ।  

नात्र त्रैवर्णिकानाम् उपनयादि विधीयते, प्राप्तत्वात् ।  
नापि शूद्राणां प्रतिषिध्यते, प्राप्त्यभावात् ।  
तथा हि-उपनयन तावद् गृह्ये [^५]  
'गर्भाष्टमेषु ब्राह्मणमुपनयीते'त्यादिना त्रैवर्णिकानामेव विहितम् । 
इहापि तथैव विधास्यते । 

अध्ययनमपि [^६]'उपेतस्याचार्यकुले ब्रह्मचारिवास' इत्यारभ्य विधानात्  
अनुपनीतस्य शूद्रस्याप्राप्तमेव । 

किं च [^७] 'श्मशानवच्छूद्रपतिता'विति [^८]अध्ययननिषेधो वक्ष्यते ।  
[^९]यस्य समीपे नाध्येयं स कथं स्वयमध्येतुमर्हति ।  

[^५]: आप० गृ० ८.२.  

[^६]: आप० ध० १. २. ११.  

[^७]: आप० ध० १ ९.९.  

[^८]: अध्ययनप्रतिषेधप्रकरणे वक्ष्यत इति ख० पु ।  

[^९]: यस्य यस्य, स सः इति द्विरुक्ति. क० पु० ।  

अग्न्याधेयम् अपि[^१०]'वसन्ता ब्राह्मण' इत्यादि त्रैवर्णिकानामेव विहितम्।  

**फलवन्ति** चाग्निहोत्रादीनि **कर्माणि** [^११]  
'स त्रयाणां वर्णाना'मित्युक्तत्वात् त्रैवर्णिकानामेव नियतानि ।  
विद्याग्न्यभावाच् च शूद्राणाम् अप्रसक्तानि ।  
उक्तो विद्याग्न्यभावः।  

तस्माद् **दुष्ट-कर्म**-प्रतिषेधार्थं सूत्रम् । यथा शास्त्रान्तरे-[^१२]

> 'द्विजातिकर्मभ्यो हानिः पतनम्' 

इति ।

[^१०]: तै० ब्रा० १. १ २.  

[^११]: आप० परि० १.२  

[^१२]: गौ० ध० २१. ४.  

अप्रतिषेधे तु दुष्ट-कर्मणाम् अप्य् अधिकारो भवत्य् एव ।+++(5)+++  
'फलवन्ति च कर्माणी'त्य् अभिधानात्,  
क्रियते इति कर्मेति निर्वचनात् । [^१]  

'प्रागुपनयनात् कामचारवादभक्ष' इति गौतमस्मरणं  
ब्रह्महत्यादि-महापातक-व्यतिरिक्त-विषयम् इत्य्  
अनुपेतस्यापि दुष्टकर्मत्व-सम्भवात्  
अदुष्टकर्मणा[^२]मित्युक्तम् । शूद्रप्रतिषेधस्तु प्राप्तानुवादः ॥ ६ ॥  

[^१]: गौ०ध ० २.१.  

[^२]: उपनयनमुक्तं इति क. पु.
</details>

<details><summary>सत्यशर्मा</summary>

Between 1200-1400 CE, a different version of Āpastambadharmasūtra 1.1.6 'अशूद्राणामदुष्टकर्मणामुपायनं..' emerged with the omission of 'अ' of 'अशूद्राणाम्'. 

Screenshots from Smṛtikaumudī and Harihara's comm. on Pāraskaragṛhyasūtra. Both take 'शूद्राणाम्' to denote Rathakāra.
</details>
