+++
title = "02 धर्मज्ञसमयः प्रमाणम्"

+++

<details><summary>Bühler</summary>

2. The authority (for these duties) is the agreement of those who know the law, [^2] 


[^2]:  Manu II, 6, 12 Yājñ. I, 7; Gautama I, 1.
</details>

<details><summary>हरदत्त-टीका</summary>

## सूत्रम्
धर्मज्ञसमयः प्रमाणम् ॥ २ ॥  
### प्रस्तावः
तिष्ठन् भुञ्जीत । न स्नायादिति । तमाह—  
## टिप्पनी
न हि ब्रूमः समयमात्रं प्रमाणामिति । कि तर्हि ? धर्मज्ञाः ये मन्वादयस्तेषां समयः प्रमाणं धर्माधर्मयोः ॥२॥  
कथं पुनरिद[^१]मवगतं मन्वादयो धर्मज्ञा न बुद्धादय इति ? यद्युच्यते-बुद्धादीनामतीन्द्रियेऽर्थे ज्ञानं न सम्भवतीति, तन्मन्वादिष्वपि समानम् । अथ तेषां धर्मज्ञानातिशयादतीन्द्रियेऽपि ज्ञानं सम्भवतीति, तत् बुद्धादिष्वपि समानम् ।  
यथाऽऽहुः —  
> [^२] सुगतो यदि धर्मज्ञः कपिलो नेति का प्रमा।  
> तावुभौ यदि धर्मज्ञौ मतभेदः कथं तयोः ॥ इति ।  

[^१]: अवगम्यते इति ख०पु०।  

[^२]:

    अष्टसहस्री० पृ० ५ श्लोकोऽयं कौमारिल इति अष्टसहस्रीटिप्पण्याम् ।
</details>
