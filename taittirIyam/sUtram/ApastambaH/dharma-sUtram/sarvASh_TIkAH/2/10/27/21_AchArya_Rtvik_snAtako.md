+++
title = "21"

+++

<details><summary>Bühler</summary>

20. A spiritual teacher, an officiating priest, a [^7]  Snātaka, and a prince shall be able to protect (a criminal from punishment by their intercession), except in case of a capital offence.


[^7]:  The intercession is to take effect in this manner: that mutilation is commuted to a fine, a fine to a flogging, a flogging to a reprimand.'--Haradatta.
</details>

<details><summary>हरदत्त-टीका</summary>

## सूत्रम्
आचार्य ऋत्विक्स्नातको राजेति त्राणं स्युरन्यत्र वध्यात् ॥ २१ ॥  
## टिप्पनी
यदि दण्डे प्रवृत्तं राजानम् **आचार्यो** ब्रूयात- "अहमेनम् अतः परं वारयिष्यामि मुच्यताम् अयम्" इति,  
अतोऽङ्गदण्डे प्राप्ते ऽर्थदण्डम्,  
अर्थदण्डे प्राते ताडनम् ,  
ताडने प्राप्ते धिग्-दण्डम्  
इति कृत्वा तद्-वशे विसृजेत् । 

एवम् ऋत्विजि । **ऋत्विग्**-आचार्यौ राज्ञस् स्व-भूतौ न दण्ड्यस्य ।  
**स्नातको** विद्या-व्रताभ्याम् ।  
**राजा** अनन्तरादिः ।  

सर्व एते राज्ञस् सम्मान्याः ।  
अतस् ते दण्ड्यस्य त्राणं स्युः ।  
उक्तेन प्रकारेण रक्षका भवेयुः । नान्यः कश्चित् ।  

तेऽप्य् **अन्यत्र वध्यात्** यस्य वधानुगुणो ऽपराधः, न तस्याऽचार्यादयो ऽपि त्राणम् ; हन्तव्य एव स इति ॥ २१ ॥  


इत्यापस्तम्बधर्मसूत्रवृत्तौ द्वितीयप्रश्ने सप्तविंशी कण्डिका ॥ २७ ॥  


इति चाऽऽपस्तम्बधर्मसूत्रवृत्तौ हरदत्तमिश्रविरचितायामुज्ज्वलायां द्वितीयप्रश्ने दशमः पटलः ॥१०॥
</details>
