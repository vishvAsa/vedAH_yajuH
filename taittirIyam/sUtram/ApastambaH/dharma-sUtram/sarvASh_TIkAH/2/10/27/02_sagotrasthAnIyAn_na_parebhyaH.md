+++
title = "02 सगोत्रस्थानीयान् न परेभ्यः"

+++

<details><summary>Bühler</summary>

2. (A husband) shall not make over his (wife), who occupies the position of a 'gentilis,' to others (than to his 'gentiles'), in order to cause children to be begot for himself. [^1] 


[^1]:  27. This Sūtra refers to the begetting of a Kṣetraja son, and gives the usual rule, that only the Sagotras in the order of the grade of relationship, a brother-in-law, a Sapiṇḍa, &c., shall be employed for this purpose.
</details>

<details><summary>हरदत्त-टीका</summary>

## सूत्रम्
सगोत्रस्थानीयां न परेभ्यस्समाचक्षीत ॥ २॥  
### प्रस्तावः
परदारप्रसङ्गादुच्यते—  
## टिप्पनी
योऽनपत्यः आत्मनश्शक्त्यभावं निश्चित्य क्षेत्रजं पुत्रमिच्छन् भार्यां [^१]परत्र नियुङ्क्ते, मृते वा तस्मिन् तत्पित्रादयस्सन्तानकाङ्क्षिणः, तद्विषयमेतत । कुलान्तरप्रविष्टा सगोत्रस्थानीया। सा हि पूर्वं पितृगोत्रा सती[^२] भर्तृगोत्रधर्मैरधिक्रियेत । अतः भर्तृपक्ष्याणां सगोत्रस्थानीया भवति । भर्ता तु साक्षात्सगोत्रः। तां सगोत्रस्थानीयां न परेभ्योऽसगोत्रेभ्यस्समाचक्षीत-इयमनपत्या, अस्यामपत्यमुत्पाद्यतामिति । सगोत्रायैव तु समाचक्षीत, तत्रापि देवराय, तदभाव[^३] सपिण्डेभ्यः॥  

[^१]: परस्मै इति. क. पु.  

[^२]: भर्तृगोत्रधर्मेधिक्रियते ।  

[^३]: सपिण्डाय. इति. च पु.
</details>
