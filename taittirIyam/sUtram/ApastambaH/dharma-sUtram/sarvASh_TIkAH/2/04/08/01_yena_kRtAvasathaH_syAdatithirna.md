+++
title = "01 येन कृतावसथः स्यादतिथिर्न"

+++

<details><summary>Bühler</summary>

1. On the second and following days of the guest's stay, the host shall not rise or descend (from his couch) in order to salute his (guest), if he has been saluted before (on the first day).
</details>

<details><summary>हरदत्त-टीका</summary>

## सूत्रम्
येन कृतावसथः स्यादतिथिर्न तं प्रत्युत्तिष्ठेत्प्रत्यवरोहेद्वा पुरस्ताच्चेदभिवादितः ॥ १॥  
## टिप्पनी
येन गृहस्थेनाऽतिथिः कृतावसथः स्यात् [^१]कृतावासः दत्तावासः स्यात् । द्वितीययान्तरिक्ष्यानित्यादिवचनात् द्वितीयादिष्वहस्सु तं प्रति न प्रत्युत्तिष्ठेत् । नाऽप्यासनात् प्रत्यवरोहेत् । स चेत्तस्मिन्नहनि पूर्वमेवाभिवादितः । अनभिवादिते तु अभिवादनार्थं प्रत्युत्तिष्ठेत्, प्रत्यवरोहेच्च ॥१॥  

[^१]: कृतवास दत्तवासः इति क. पु.
</details>
