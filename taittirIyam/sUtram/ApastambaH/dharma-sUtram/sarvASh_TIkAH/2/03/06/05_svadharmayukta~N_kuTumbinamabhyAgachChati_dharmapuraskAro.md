+++
title = "05 स्वधर्मयुक्तङ् कुटुम्बिनमभ्यागच्छति धर्मपुरस्कारो"

+++

<details><summary>Bühler</summary>

5. He is called a guest (who, being a Śrotriya), approaches solely for the fulfilment of his religious duties, and with no other object, a householder who lives intent on the fulfilment of his duties. [^4] 


[^4]:  Manu III, 102, 103; Yājñ. I, 111.
</details>

<details><summary>हरदत्त-टीका</summary>

## सूत्रम्
[^१]स्वधर्मयुक्तं कुटुम्बिनमभ्यागच्छति धर्मपुरस्कारो
[^२]नाऽन्यप्रयोजनः सोऽतिथिर्भवति ॥५॥
### प्रस्तावः
अतिथिलक्षणमाह —  
## टिप्पनी
आदितो यच्छब्दो द्रष्टव्यः । अन्ते स इति दर्शनात् । मध्ये च श्रोत्रियलक्षणोपदेशात् । तदुपजीवनेन सूत्रं योज्यम् । यः श्रोत्रियः स्वधर्मयुक्तं स्वधर्मनिरतं कुटुम्बिनं भार्यया सह वसन्तं गृहस्थम् । आश्रमान्तरनिरासार्थमिदमुक्तम् । न हि ते पचमाना भवन्ति । भिक्षवो हि ते । अभ्यागच्छति उद्दिश्याऽऽगच्छति । धर्मपुरस्कारः [^३]आचार्याद्यर्थं भिक्षणं धर्मः तं पुरस्करोतीति धर्मपुरस्कारः । कर्मण्यण् । धर्मप्रयोजनः नान्यप्रयोजनः । य एवंभूत एवंभूतमुद्दिष्याऽगच्छति नाऽन्येच्छया सोऽतिथिरिति । [^४]बौधायनस्तु श्रान्तोऽदृष्टपूर्वः केवलमन्नार्थी नाऽन्यप्रयोजनस्सोतिथिर्भवति । अथ वा सर्ववर्णानामन्यतमः काले यथोपपन्नः सर्वेषामतिथीनां श्रेष्ठोऽतिथिर्भवती"ति ॥ ५॥  

[^१]: एतदादि ११ सूत्रार्ध यावदेकीकृतम् छ. पु  

[^२]: नान्नप्रयोजनः इति क पु.  

[^३]: आचार्यस्यार्थे इति. घ. ड.पु.  

[^४]: एतदादि ११ सूत्रे निवेशितं छ. पु.
</details>
