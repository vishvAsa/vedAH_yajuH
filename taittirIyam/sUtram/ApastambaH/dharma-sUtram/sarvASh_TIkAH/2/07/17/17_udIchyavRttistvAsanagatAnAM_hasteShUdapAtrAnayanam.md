+++
title = "17 उदीच्यवृत्तिस्त्वासनगतानां हस्तेषूदपात्रानयनम्"

+++

<details><summary>Bühler</summary>

17. But the custom of the Northerners is to pour into the hands of the Brāhmaṇas, when they are seated on their seats, (water which has been taken from the water-vessel.) [^9] 


[^9]:  The North of India begins to the north of the river Sarāvati. The rule alluded to is given by Yājñ. I. 226, 229, Manu III, 2 10.
</details>

<details><summary>हरदत्त-टीका</summary>

## सूत्रम्
उदीच्यवृत्तिस्त्वासनगतानां हस्तेषूदपात्रानयनम् ॥१७॥  
## टिप्पनी
प्रागुदञ्चौ विभजते हंसः क्षीरोदकं यथा ।  
विदुषां शब्दसिद्ध्यर्थं सा नः पातु शरावती ॥'  
इति वैयाकरणाः । तस्याः शरावत्या उदक्तीरवर्तिन उदीच्याः । तेषां वृत्तिराचार आसनेषुपविष्टानां ब्राह्मणानां हस्तेषूदपात्रादर्घ्यपात्रादादायाऽर्घ्यदानमिति । [^४]पितरिदं तेऽर्घ्यम्, पितामहेदं तेऽर्घ्यं, प्रपितामहेदं तेऽर्घ्यमिति मन्त्रा आश्वलायनके[^५] । यद्यप्युदीच्यवृत्तिरित्युक्तं, तथापि प्रकरणसामर्थ्यात् सर्वेषामपि भवति ॥ १७ ॥  

[^४]: 'अमुष्मै स्वधा नम इति गृह्योक्तेन प्रकारेणार्घ्यं दद्यात्' ततस्तिलान् श्राद्धभूमौ विकिरेत्, इति अधिकः पाठो घ. ङ. पुस्तकयोः ।  

[^५]: आश्व०गृ० ४. ८. ३. ।
</details>
