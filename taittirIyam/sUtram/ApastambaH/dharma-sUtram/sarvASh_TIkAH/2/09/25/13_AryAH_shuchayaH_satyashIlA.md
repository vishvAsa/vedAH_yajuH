+++
title = "13 आर्याः शुचयः सत्यशीला"

+++

<details><summary>Bühler</summary>

13. Men of the first three castes, who are pure and truthful, may be allowed to play there. [^7] 


[^7]:  Having played there, they shall give a fixed sum to the gambling-house keeper and go away. The latter shall, every day or every month or every year, give that gain to the king. And the king shall punish those who play elsewhere or quarrel in the assembly-house.'--Haradatta.
</details>

<details><summary>हरदत्त-टीका</summary>

## सूत्रम्
आर्याः शुचयस्सत्यशीला दीवितारस्स्युः ॥ १३॥  
### टिप्पनी
आर्याः द्विजातयः । [^१]शुचयोऽर्थशुद्धाः । सत्यशीलास्सत्यवादिनः । एवंभूता एव पुरुषास्तत्र दीवितारः देवितारः स्युः। त एव तत्र दीव्येयुरित्यर्थः । ते च तत्र देवित्वा यथाभाषितं पणं सभिकाय दत्वा गच्छेयुः। स च राज्ञे तमायमहरहः प्रतिमासं प्रतिसंवत्सरं वा दद्यात् । स एव च स्थानान्तरे दीव्यतो दण्डयेत्, सभास्थाने च कलहकारान् । तत्र याज्ञवल्क्यः—  
[^२] 'ग्लहे शतिकवृद्धस्तु सभिकः पञ्चकं शतम् ।  
गृह्णीयाद्धूर्तकितवादितराद्दशकं शतम् ॥  
स सम्यक्पालितो दद्याद्राज्ञे भागं यथाकृतम् ।  
जितमुद्ग्राहयेज्जैत्रं दद्यात्सत्यं वचः क्षमी ॥ इति ॥ १३॥   

[^१]: शुचयो धर्मशुद्धाः इति च. पु.  

[^२]: या०स्मृ० २. १९९; २००
</details>
