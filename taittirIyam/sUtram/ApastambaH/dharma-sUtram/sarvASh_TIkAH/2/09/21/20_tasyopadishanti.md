+++
title = "20 तस्योपदिशन्ति"

+++

<details><summary>Bühler</summary>

20. For him they give (the following rules):
</details>

<details><summary>हरदत्त-टीका</summary>

## सूत्रम्
तस्योपदिशन्त्येकाग्निरनिकेतस्स्यादशर्माऽशरणो मुनिःस्वाध्याय एवोत्सृजमानो वाचम् ॥ २० ॥  
## टिप्पनी
कः पुनरेकोऽग्निः ? न तावदौपासनः, ब्रह्मचारित्वात् । तस्माल्लौकिकेऽग्नौ यथापूर्वं सायंप्रातस्समिध आदध्यादित्यर्थो विवक्षितः।  
अपरं आह-' श्रामणकेनाग्निमाधाये'ति गौतमः । अस्यार्थः-श्रामणकं नाम वैखानससूत्रम् । तदुक्तेन प्रकारेण एकोऽग्निराधेयः । तस्मिन् सांयप्रातरग्निकार्यमिति । [^४]तथा च बौधायनः —'वानप्रस्थो वैखानसशास्त्रसमुदाचारो, वैखानसो वने मूलफलाशी तपस्शीलस्सवनेषूदकमुपस्पृशन् श्रामणकेनाऽग्निमुपसमाधाये'त्यादि । अन्यद्गतम् ॥२०॥  

[^४]: तथा च बौधायनः इत्यादिग्रन्थो नास्ति डच. पुस्तकयोः । बौ०ध० २.६.१६.१७,  

इत्यापस्तम्बधर्मसूत्रवृत्तौ द्वितीयप्रश्ने एकविंशी कण्डिका ॥ २१ ॥
</details>
