+++
title = "06 यथा विद्यार्थस्य नियम"

+++

<details><summary>Bühler</summary>

6. Worshipping until death (and living) according to the rule of a (temporary) student, a (professed) student may leave his body in the house of his teacher.
</details>

<details><summary>हरदत्त-टीका</summary>

## सूत्रम्
यथा विद्यार्थस्य नियम एतेनैवान्तमनूपसीदत आचार्यकुले शरीरन्यासो ब्रह्मचारिणः ॥६॥  
### प्रस्तावः
तत्र गार्हस्थ्यस्य पूर्वमेव प्रपञ्चितत्वाद्  
अध्ययनानन्तरं प्रतिपित्सितस्याऽऽचार्यकुलस्य स्वरूपम् आह—  
## टिप्पनी
यथा विद्यार्थस्य उपकुर्वाणस्य ब्रह्मचारिणः  
'अथ ब्रह्मचर्यविधि'र् इत्य् आरभ्याऽग्नीन्धनादिनियम उक्तः,  
अतस्तेनैव नियमेनाऽऽन्तम् आशरीरपाताद्  
**अनूपसीदतः** उपसदनम् एवानूपसीदनं तत्कुर्वतः  
**आचार्य-कुले शरीर-न्यासः** परित्यागो भवति ब्रह्मचारिणो नैष्ठिकस्य । तत्रैवाऽऽमरणात्तिष्ठेत्, नाऽऽश्रमान्तरं गच्छेत् । यदि तमेवाश्रममात्मनः क्षेमं मन्येतेति मनुः—  
[^१] आचार्ये तु खलु प्रेते गुरुपुत्रे गुणान्विते ।  
गुरुदारे सपिण्डे वा गुरुवद्वृत्तिमाचरेत् ॥  
एषु त्वविद्यमानेषु स्थानासनविहारवान् ।  
प्रयुञ्जानोऽग्निशुश्रषां साधयेद्देहमात्मनः ॥  
एवं चरति यो विप्रो ब्रह्मचर्यमविप्लुतः।
स गच्छत्युत्तमं स्थानं न चेहाऽऽजायते पुनः ॥' इति ॥६॥  

[^१]: म०स्मृ० २४७-२४१.
</details>
