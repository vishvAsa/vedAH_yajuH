+++
title = "03 अथ पुराणे श्लोकावुदाहरन्ति"

+++

<details><summary>Bühler</summary>

3. Now they quote (the following) two verses from a Purāṇa: [^3] 


[^3]:  'The "orders" have been described. Now, giving conflicting opinions, he discusses which of them is the most important.'--Haradatta.
</details>

<details><summary>हरदत्त-टीका</summary>

## सूत्रम्
अथ पुराणे श्लोकावुदाहरन्ति–   
अष्टाशीतिसहस्राणि ये प्रजामीषिर ऋषयः ।  
दक्षिणेनाऽर्यम्णः पन्थानं ते श्मशानानि भेजिरे ॥३॥  
### प्रस्तावः
निरूपिता आश्रमाः। अथेदानीं पक्षप्रतिपक्षरूपेण तेषामेव प्राधान्यमप्राधान्यं च निरूप्यते—  
## टिप्पनी
अष्टाशीतिसहस्राणि ये गृहस्था ऋषयः प्रजामीषिरे प्रजातिमभ्यनन्दन् ते अर्यम्णो यो दक्षिणेन पन्थाः दक्षिणायनमार्गः तं प्राप्य छान्दोग्योक्तेन [^१]धूमादिमार्गेण गत्वा पुनरपि सम्भूय श्मशानानि भेजिरे मरणं प्रतिपेदिरे। जायस्व म्रियस्वेत्याजीवं जीवभावमापेदिर इति गृहस्थानां निन्दा ॥३॥  

[^१]: छा० उ० ५. १०. ३-६
</details>
