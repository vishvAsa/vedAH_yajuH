+++
title = "10 त्रैविद्यवृद्धानान् तु वेदाः"

+++

<details><summary>Bühler</summary>

10. But (to this we answer): It is the firm opinion of those who are well versed in the threefold sacred learning, that the Vedas are the highest authority. They consider that the (rites) which are ordered there to be performed with rice, yava, animals, clarified butter, milk, potsherds, (in conjunction) with a wife, (and accompanied) by loud or muttered (Mantras), must be performed, and that (hence) a rule of conduct which is opposed to these (rites) is of no authority.
</details>

<details><summary>हरदत्त-टीका</summary>

## सूत्रम्
त्रैवृद्यवृद्धानां तु वेदाः प्रमाणमिति निष्ठा तत्र यानि श्रूयन्ते व्रीहियवपश्वाज्यपयःकपालपत्नीसम्बन्धान्युच्चैर्नीचैः कार्यमिति तैर्विरुद्ध आचारोऽप्रमाणमिति मन्यन्ते ॥ ९॥  
### प्रस्तावः
तदिदं गार्हस्थ्योत्कर्षप्रतिपादनेन निराकरोति—  
## टिप्पनी
त्र्यवयवा विद्या **त्रिविद्या** त्रयो वेदाः ।  
तां ये पाठतश्चाऽर्थतश्च विदन्ति ते **त्रैविद्याः**।  
तेषु पक्व-ज्ञानास् **त्रेविद्यवृद्धाः** ।  
तेषां [^१]वेदशास्त्रविदां वेदा एव **प्रमाणम्** अतीन्द्रियेऽर्थ **इति, निष्ठा** निर्णयः ।  
यथाह भगवान् जैमिनिः— [^२]'चोदनालक्षणोऽर्थो धर्मः, इति[^३] प्रत्यक्षमनिमित्तमि'ति च ।  
ततश् च **तत्र** वेदे **यानि** कर्माणि श्रूयन्ते,  
किंलक्षणानि ? व्रीहियवादिभिस् सम्बद्धानि  
"उच्चैः ऋचा क्रियते, उपांशु यजुषे"त्येवंप्रकाराणि  
**तैर् विरुद्ध आचारः** प्रमाणं न भवतीति मन्यन्ते ।  
एतदुक्तं भवति— सर्वेषु वेदेषु सर्वासु च शाखासु अग्निहोत्रादीनि[^४] विश्वसृजामयनपर्यन्तानि  
कर्माण्येव तात्पर्यतया विधीयन्ते ।  
अतो गार्हस्थ्यम् एव श्रेष्ठम् ।  
ऊध्वरेतसां त्वाश्रमास् तद्विरुद्धा  
नैवाऽऽश्रयणीयाः यदि वेदाः प्रमाणम् इति ।  
तथा च गौतमः-'ऐकाश्रम्यं त्वाचार्याः प्रत्यक्षविधानात् गार्हस्थ्यस्ये'ति । एवं गार्हस्थ्यं प्रशस्यते ॥९॥  

[^१]: वेदशास्त्रार्थविदा इति छ. पु.  

[^२]: जै० सू० १. १. २.  

[^३]: जै० सू० १. १. ४.  

[^४]:

    सहस्रवत्सरसाध्यं सत्रं विश्वसृजामयनम् । अत्र संवत्सरशब्दो दिनपर इति मीमांसकाः । पू.मी. ६. ७.१३
</details>
