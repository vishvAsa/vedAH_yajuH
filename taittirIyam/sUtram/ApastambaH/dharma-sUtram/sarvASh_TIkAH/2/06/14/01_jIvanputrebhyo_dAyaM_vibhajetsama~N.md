+++
title = "01 जीवन्पुत्रेभ्यो दायं विभजेत्समङ्"

+++

<details><summary>Bühler</summary>

1. He should, during his lifetime, divide his wealth equally amongst his sons, excepting the eunuch, the mad man, and the outcast. [^1] 


[^1]:  14. The last Sūtra of Khaṇḍa 13 and the first of Khaṇḍa 14 are quoted by Colebrooke, Digest, Book V, Text xlii, and Mitākṣarā, Chap. I, Sect. iii, Par. 6. Colebrooke translates jīvan, 'during his lifetime,' by 'who makes a partition during his lifetime.' I think that this is not quite correct, and that Āpastamba intends to exhort householders to make a division during their lifetime, as later they ought to become ascetics or hermits. Haradatta introduces into his commentary on this Sūtra the whole chapter on the division of a father's estate amongst his sons, supplementing Āpastamba's short rule by the texts of other lawyers. No doubt, Āpastamba means to lay down, in these and the following Sūtras, only the leading principles of the law of inheritance, and he intends that the remaining particulars should be supplied from the law of custom or other Smṛtis.
</details>

<details><summary>हरदत्त-टीका</summary>

## सूत्रम्
जीवन् पुत्रेभ्यो दायं विभजेेत् समं क्लीबमुन्मत्तं पतितं च परिहाय ॥१॥  
### प्रस्तावः
अथ दायविभागः —  
## टिप्पनी
एकेन प्रधानेन केनचिद्धनेन गवादिना ज्येष्ठं पुत्रं तोषयित्वा तृप्तं कृत्वा जीवन्नेव पुत्रेभ्यो दायं विभजेत् । सममात्मना परस्परं च तेषाम् । सामान्याभिधानात् क्रमागतं स्वयमार्जिनं च क्लीबादीन् वर्जयित्वा । क्लीबादिग्रहणं जात्यन्धादीनामप्युपलक्षणम् । यथाह मनुः —  
[^१] 'अनंशी क्लीबपतितौ जात्यन्धबधिरौ तथा ।  
उन्मत्तजडमूकाश्च ये च केचिनिरिन्द्रियाः ॥ इति ।  
अन्धादीनां पुत्रसद्भावे तेऽप्यंशहराः। एवमुन्मत्तपतितौ[^२] निवृत्ते निमित्ते क्लीबादयस्तु न भर्तव्याः । अत्र विभागकालः स्मृत्यन्तरवशाद्ग्राह्यः । तत्र नारदः —  
[^३] मातुर्निवृत्ते रजसि प्रत्तासु भगिनीषु च ।  
निवृत्ते चापि मरणात्पितर्युपरतस्पृहे ॥' इति ।  
यदा पुत्राणां पृथक्पृथक् धर्मानुष्ठाने शक्तिश्रद्धे भवतः सोऽपि कालः । 'तस्माद्धर्म्या पृथविक्रये'ति[^४] दर्शनादिति । 'जीवन्नितिवचनं जीवन्नेवाऽवश्यं पुत्रान् विभजेत् एष धर्म इति प्रतिपादनाय । अन्यथा तदनर्थकम् ।  अजीवतोऽप्रसङ्गात् । स्मृत्यन्तरेषु स्वयमार्जित पितुरिच्छया विषमविभागो दर्शितः । न स धर्म्य इत्याचार्यस्य पक्षः । भार्याया अप्यंशो न दर्शितः । आत्मनः एवांशस्तस्या अपीति मन्यते । वक्ष्यति च 'जायापत्योर्न विभागो विद्यते' (२. १४.१६ ) इति ।  
कोचित्तु पितुर्द्वावंशावित्याहुः । 'द्वावंशौ प्रतिपद्येत विभजनात्मनः पिते'ति दर्शनात् । अयमप्याचार्यस्य पक्षो न भवति । यथा पुत्राणामेकैक एवांशस्सभार्याणां तथा पितुरपीति । यद्वा पुत्राणामेवांशसाम्यं आत्मनस्त्वाधिक्येऽपि न दोषः।
तत्र हारीतः —   
'पिता ह्याग्रयणः पुत्रा इतरे ग्रहाः यद्याग्रयणः स्कन्देदुपदस्येद्वा इतरेभ्यो गृह्णीयादिति विभागादूर्ध्वं पित्रोर्जीवनाभावे पुत्रभागेभ्यो ग्राह्यमित्युक्तं भवति । इति जीवद्विभागः ॥१॥   

[^१]: 'अनर्हौ' इति ड. पु. म.स्मृ. ९ २०१.  

[^२]: वृत्त्यनिमित्ते क्लीबादयस्तु न भर्तव्याः, इति ड. पु. उन्मत्तपतित्तौ निवृत्तनिमित्तौ इति च. पु.  

[^३]: नार० स्मृ० १३. ३.  

[^४]: म०स्मृ० ९.१११. वचनात् इति. क.घ. पुस्तकयोः ।
</details>
