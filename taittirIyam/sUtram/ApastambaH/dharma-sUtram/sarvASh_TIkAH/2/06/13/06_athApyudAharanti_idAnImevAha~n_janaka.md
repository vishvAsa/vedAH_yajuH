+++
title = "06 अथाप्युदाहरन्ति इदानीमेवाहञ् जनक"

+++

<details><summary>Bühler</summary>

7. Now they quote also (the following Gāthā from the Veda): '(Having considered myself) formerly a father, I shall not now allow (any longer) my wives (to be approached by other men), since they have declared that a son belongs to the begetter in the world of Yama. The giver of the seed carries off the son after death in Yama's world; therefore they guard [^4]  their wives, fearing the seed of strangers. Carefully watch over (the procreation of) your children, lest stranger seed be sown on your soil. In the next world the son belongs to the begetter, an (imprudent) husband makes the (begetting of) children vain (for himself).'


[^4]:  According to Haradatta this Gāthā gives the sentiments of a husband who neglected to watch his wives, and who had heard from those learned in the law that the sons or his unfaithful wives would in the next world belong to their natural fathers, and that be would not derive any spiritual benefit from their oblations. He adds that this verse does not refer to or prevent the appointment of a eunuch's wife or of a childless widow to a relation. He also quotes a passage from the Śrauta-sūtra 1, 9, 7, in which the dvipitā, 'the son of two fathers,' is mentioned. But Haradatta's view cannot be reconciled with the statements made below, II, 10, 27, 2-7, p. 132 where the Niyoga, is plainly forbidden. Baudhāyana, who (II, 2, 3, 34) quotes the same Gāthā, reads in the first line the vocative 'janaka' instead of the nominative 'janakaḥ,' and in the fifth line 'pare bījāni' instead of 'parabījāni.' The commentator Govindasvāmin adds that the verses are addressed by the Ṛṣi Aupajaṅghani to king Janaka of Videha. The translation of the first line must therefore run thus: 'O Janaka, now I am jealous of my wives, (though I was) not so formerly,' &c. Baudhāyana's readings are probably the older ones, and Govindasvāmin's explanation the right one. See also Colebrooke, Digest, Book V, Text ccli.
</details>

<details><summary>हरदत्त-टीका</summary>

## सूत्रम्
अथाप्युदाहरन्ति —   
इदानीमेवाहं [^४]जनकः स्त्रीणामीर्ष्यामि नो पुरा।  
यदा यमस्य सादने जनयितुः पुत्रमब्रुवन् ।  
रेतोधाः पुत्रं नयति परेत्य यमसादने ।  
तस्माद्भार्यां रक्षन्ति बिभ्यन्तः पररेतसः ।  
अप्रमत्ता रक्षथ तन्तुमेतं  
मा वः क्षेत्रे परबीजानि वाप्सुः ।  
जनयितुः पुत्रो भवति साम्पराये  
मोघं वेत्ता कुरुते तन्तुमेतमिति ॥ ६ ॥  
### टिप्पनी
जनयितुः पुत्रः क्षत्रिणो वेति विवादे पराजितस्य क्षेत्रिणो वचनम् एतावन्तं कालमहं जनको मन्यमानः इदानीमेव स्त्रीणामीर्ष्यामि परपुरुषसंसर्गं न सहे । कदा इदानीम् ? यदा यमस्य सादने पितृलोके जनयितुः पुत्रो भवति पुत्रकृत्यं परलोकगतस्य जनयितुरेव न क्षेत्रिण इत्यब्रुवन् धर्मज्ञाः । उक्त एवार्थः किञ्चिद्विशेषेणोच्यते-रेतोधा बीजप्रदः पुत्रं नयति पुत्रदत्तं पिण्डादिकमात्मानं नयति प्रापयति । परेत्य मृत्वा । यमसादने यमलोके । तस्मात्कारणात् भार्यां रक्षन्ति पररेतसो बिभ्यन्तः । बिभ्यतः छान्दसो नुम् । अतो यूयमप्यप्रमत्ता अवहिता भूत्वा एतं तन्तुं प्रजासन्तानं रक्षथ । लोडर्थे लट् । रक्षतेत्यर्थः । किमर्थम् ? वः युष्माकम् क्षेत्रे परबीजानि पररेतांति मा वाप्सुः । व्यत्ययेनाऽयं कर्मणि कर्तृप्रत्ययः। मा वाप्सत उप्तानि मा भूवन् । मोप्येरन् ।

[^४]: 'जनक' इति सम्बुध्यन्ततया पठित बौ. ध. २. २. ३४-३६


कथमिति ? (अपर आह-परशब्दाज्जसो लुक् । परे पुरुषाः वः क्षेत्रे बीजानि मा वाप्सुरिति ।) यस्मात् साम्पराये परलोके जनयितुरेव पुत्रफलं भवति वेत्ता [^२१]परिणेता क्षेत्री तु एतं तन्तुं मोघं निष्प्रयोजनं कुरुते आत्मसात्करोति। इतिशब्दो गाथासमाप्तौ । एतच्च क्षेत्रिणोऽनुज्ञातमन्तरेण पुत्रोत्पादनविषयम् । यदा तु क्षेत्री वन्ध्यो रुग्णो वा प्रार्थयते मम क्षेत्रे पुत्रमुत्पादयति, यदा वा सन्तानक्षये विधवां नियुञ्जते यथा विचित्रवीर्यस्य क्षेत्रे सत्यवतीं व्यासेन । तदुत्पन्नः पुत्र उभयोरपि पुत्रो भवति— बीजिनः क्षेत्रिणश्च । द्व्यामुष्यायणश्च स भवति । तथाचाचार्य एवाह —   
[^२२] 'यदि द्विपिता स्यादेकैकस्मिन् पिण्डे द्वौ द्वावुपलक्षये'दिति । याज्ञवल्क्योऽप्याह—  
[^२३] 'अपुत्रेण परक्षेत्रे नियोगोत्पादितः सुतः ।  
उभयोरप्यसौ रिक्थो पिण्डदाता च धर्मतः ॥ इति ।  
नारदोऽपि—  
[^२४]द्व्यामुष्यायणको दद्याद्वाभ्यां पिण्डोदके पृथक् ।  
रिक्थादर्धं समादद्याद्बीजक्षेत्रवतोस्तथा ॥' इति ॥६॥  

- () एतत्कुण्डान्तर्गतोभागः ख च पुस्तकयोरेवास्ति । तत्र 'कथमिति' इति नास्ति ।  

[^२१]: 'भार्याया लब्धा' इति ख. च. पु.  

[^२२]: आप० श्रौ० १. ९. ७.  

[^२३]: या० स्मृ० २. १३०.  

[^२४]: नार० स्मृ० १३. ४३.
</details>
