+++
title = "02 मातुश् च योनिसम्बन्धेभ्यः"

+++

<details><summary>Bühler</summary>

2. On account of the blood relations of his mother and (on account of those) of his father within six degrees, or, as far as the relationship is traceable, he shall bathe if they die, excepting children that have not completed their first year. [^2] 


[^2]:  Manu. V, 60; Yājñ. I, 53; Manu V, 60; Manu V, 58; Yājñ. III, 3.
</details>

<details><summary>हरदत्त-टीका</summary>

## सूत्रम्
मातुश्च योनिसम्बन्धेभ्यः पितुश्चाऽऽसप्तमाद्यावता वा सम्बन्धो ज्ञायते तेषां प्रेतेषूदकोपस्पर्शनं गर्भान् परिहाप्याऽऽपरिसंवत्सरान् ॥ २॥  

### टिप्पनी
**मातुर् योनि-सम्बन्धा** मातुलादयः ,  
**पितुश् चासप्तमात् पुरुषात् सम्बन्धास्** सपिण्डादयः पैतृ-ष्वस्रेयादयश् च,  
तेभ्य आरभ्याऽऽसप्तमाद् इत्य् अन्वय । 

**यावता वा** ऽन्तरेण **सम्बन्धो ज्ञायते** स्मर्यते जन्मना नाम्ना वा "ऽमुष्याऽयम् अस्मत्-कूटस्थस्य वंश्य एवंनामे"ति । 

तथा च मनुः —[^१] 

> सपिण्डता तु पुरुषे सप्तमे विनिवर्तते।  
> समानोदकभावस्तु जन्मनाम्नोरवेदने ॥ इति ।  

य एवंभूताः पुरुषास् **तेषां प्रेतेषु** मृतेषु उदकोपस्पर्शनं मरण-निमित्तं स्नानं कर्त्तव्यम् ।  
**गर्भान्** बालान् **अपरि-संवत्सरान्** अपरिपूर्णसंवत्सरान् परिहाप्य वर्जयित्वा ।  
बालेषु मृतेषु स्नानं न कर्तव्यम् इति ॥ २॥  

[^१]: म० ५. ६..
</details>
