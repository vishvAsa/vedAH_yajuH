+++
title = "16 अहविष्यस्य होम उदीचीनमुष्णम्"

+++

<details><summary>Bühler</summary>

16. If (he is obliged to offer) a burnt-offering of food unfit for that purpose, he shall take hot ashes from the northern part of his fire and offer the food in that. That oblation is no oblation in the fire.
</details>

<details><summary>हरदत्त-टीका</summary>

## सूत्रम्
अहविष्यस्य होम उदीचीनमुष्णं भस्माऽपोह्य तस्मिञ्जुहुयात्तद्धुतमहुतं चाग्नौ भवति ॥ १६ ॥  
### प्रस्तावः
अथ यस्यैवंविधमेव भोज्यमुपस्थितं [^५]तस्य कथं होमः ? तत्राह —  
### टिप्पनी
औपासनात् पचनाद्वा ऽग्नेरुदीचीनमुष्णं भस्माऽपोह्य तस्मिन् भस्मनि जुहुयात् वैश्वदेवमन्त्रैः । एषोऽहविष्यस्य होमः। तदेवं क्रियमाणं हुतं च भवति हवनार्थनिर्वृत्तेः । अहुतं चाऽग्नौ भवति । भस्ममात्रत्वादिति । अत्र बोधायनः —  
[^६]अथ यद्येतदेवान्नं स्यादुत्तरतो भस्ममिश्रानङ्गारान्निरूह्य तेषु जुहुयादिति ।  
[^७]अपर आह-यान्यहविष्याणि व्यञ्जनान्यहरहर्भोज्यानि तेषामेष संस्कारस्सकृच्च होमोऽमन्त्रक इति ॥ १६ ॥   


[^५]: तस्य कथं भोजनम् ? इति घ.पु.  

[^६]: बौधा० गृ०  

[^७]: अपरे मन्यन्ते 'इति. घ. पु.
</details>
