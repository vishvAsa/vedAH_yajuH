+++
title = "13 स्वपन्न् अभिनिम्रुक्तो नाश्वान्"

+++

<details><summary>Bühler</summary>

13. If the sun sets whilst he sleeps, he shall sit up, fasting and silent, for that night. On the following morning he shall bathe and then raise his voice (in prayer). [^7] 


[^7]:  Manu II, 220.
</details>

<details><summary>हरदत्त-टीका</summary>

## सूत्रम्
स्वपन्नभिनिम्रुक्तो नाश्वान् वाग्यतो रात्रिमासीत श्वोभूत उदकमुपस्पृश्य वाचं विमृजेत् ॥ १३ ॥  
## टिप्पनी
[^२] सुप्ते यस्मिन्नस्तमेति सुप्ते यस्मिन्नुदेति च ।  
अंशुमानभिनिम्रुक्ताभ्युदितौ तौ यथाक्रमम् ॥  
स्वपन्नभिनिम्रुक्तो नाश्वानभुजानस्तूष्णीं भूतो रात्रिं सर्वामासीत न शयीत । अथाऽपरेद्युः उदकमुपस्पृश्य प्रातः स्नात्वा वाचं विसृजेत् । अयमस्य निर्वेषः ॥  

[^२]: अमरको. ब्र. सूर्योदयकाले यः स्वपिति सोऽभ्युदितः । सूर्यास्तकाले यः स्वपिति सोऽभिनिम्रुक्तः ।
</details>
