+++
title = "12 धर्मप्रजासम्पन्ने दारे नान्याङ्"

+++

<details><summary>Bühler</summary>

12. If he has a wife who (is willing and able) to perform (her share of) the religious duties and who bears sons, he shall not take a second. [^5] 


[^5]:  Manu IX, 95; Yājñ. I, 76.
</details>

<details><summary>हरदत्त-टीका</summary>

## सूत्रम्
धर्मप्रजासम्पन्ने दारे नाऽन्यां कुर्वीत ॥ १२ ॥  
## टिप्पनी
श्रौतेषु गार्ह्येषु स्मार्तेषु च कर्मसु  
श्रद्धा शक्तिश्च धर्मसम्पत्तिः ।  
प्रजासम्पत्तिः पुत्रवत्वम् ।  
एवंभूते दारे सति नान्याम् ।  
'दारे' इति प्रकृते अन्याम् इति स्त्रीलिङ्गनिर्देशाद्  
अत्रार्थाद् भार्याम् इति गम्यते ।  
नान्यां भार्यां कुर्वीत नोऽद्वहेत् ॥ १२ ॥
</details>

<details><summary>विश्वास-टिप्पनी</summary>

> एवं तर्ह्य् आपस्तम्बिनो ऽस्मद्-आचार्य-ततौ वर्तमानस्य महतो विजयनगरमन्त्रिणो लक्ष्मीकुमारतातार्यस्यैकादश (तद्-अधिका वा) कथं पत्न्यः (याभिस् तुलाभारदानाद्य् अकरोद् इति प्रमाणसिद्धम्)?  
१० पत्नीष्व् एकाऽपि धर्मप्रजासम्पन्ना नेति कठिनं सम्भावयितुम् …

अस्य परिहारः कश्चन स्फुरति - आपद्-धर्म इति।  
लक्ष्मी-कुमारार्य-काले तुरुषाणाम् उपप्लवोऽधिकः, तालिकोट-युधात् परं विघटित-विजय-नगर-साम्राज्य-रक्षायै महान् प्रयासः।  
तदा वीर-मृत्युभिः पुंसाम् नैयून्यम्, कन्यानां चाधिक्यं स्यात्, येनैवं विवाहेन तद्-इतरथा चानेन महता तत्-परिजन-प्रार्थनादिभिस् ताः पतिवद् आश्रिताः -  
नरकासुर-मुक्त-कृष्ण-गृहीताः कन्या इव।

श्रुताव् अपि बहुपत्नीत्वं क्वचित् प्रशस्तम् - 

> इ॒न्द्रि॒यव्ँ वै सो॑मपी॒थः ।  
इ॒न्द्रि॒यम् ए॒व सो॑मपी॒थम् अव॑ रुन्धे ।  
तेने॑न्द्रि॒येण॑ द्वि॒तीया॑ञ् जा॒याम् अ॒भ्य॑श्ञुते॥ 57  
… तस्मा॒त् ते द्वे द्वे॑ जा॒ये अ॒भ्या॑क्षत ।  
य ए॒वव्ँ वेद॑ -  
अ॒भि द्वि॒तीया॑ञ् जा॒याम् अ॑श्ञुते ।
</details>

