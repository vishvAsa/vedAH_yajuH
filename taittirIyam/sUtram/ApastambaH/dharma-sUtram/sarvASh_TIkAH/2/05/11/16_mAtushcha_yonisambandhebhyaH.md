+++
title = "16 मातुश्च योनिसम्बन्धेभ्यः"

+++

<details><summary>Bühler</summary>

16. Nor to one related (within six degrees) on the mother's or (the father's) side. [^9] 


[^9]:  The term yonisambandha, 'related (within six degrees),' corresponds to the more common Sapiṇḍa of Manu, Yājñavalkya, and others; see the definitions given below, II, 6, 15, 2. In Āpastamba's terminology Sapiṇḍa has probably a more restricted sense. It seems very doubtful whether Haradatta's explanation of ka, translated by 'or,' is correct, and whether his interpolation of 'the father's' ought to be admitted. Probably Sūtra 15 refers to the father's side, and Sūtra 16 to the mother's side.
</details>

<details><summary>हरदत्त-टीका</summary>

## सूत्रम्
मातुश्च योनिसम्बन्धेभ्यः ॥ १६ ॥  
## टिप्पनी
मातुर्योनिसम्बन्धाः कन्याया मातुलादयः । चकारात् पितुरप्येवम् । तेभ्यः असगोत्रेभ्योऽपि न देया कन्यका । अत्र मनुः—  
[^२] 'असपिण्डा च या मातुरसगोत्रा च या पितुः ।  
सा प्रशस्ता द्विजातीनां [^१]दारकर्मण्यमैथुनी ॥  

[^२]: म० स्मृ० ३.५.  

[^१]: दारकर्मण्यमैथुनी इत्येव मेधातिथ्यादिभिः पाठोऽङ्गीकृतः । कुल्लूकभट्टस्तु 'कर्मणि मैथुने' इति ।  

[^२२] स्नात्वा समुद्वहेत्कन्यां सवर्णं लक्षणान्विताम् ।  
यवीयसी भ्रातृमतीमसगोत्रां प्रयत्नतः ॥  
मातुस्सगोत्रामप्येके नेच्छन्त्युद्वाहकर्मणि ।  
जन्मनाम्नोरविज्ञाने नोद्वहेदविशङ्कितः ॥  
मातुस्सपिण्डा यत्नेन वर्जनीया द्विजातिभिः ॥ इति।'  



गौतमः —  
[^२३] असमानप्रवरैर्विवाहः । ऊर्ध्वं सप्तमात्पितबन्धुभ्यो बीजिनश्च । मातृबन्धुभ्यः पञ्चमात्, इति । कात्यायनः— 'प्रवर एषामविवाह इत्येतेषु प्रत्यध्यायमाहत्य वचनं येषामेव प्रवरः तेषामेवाऽविवाह' इति । कारिका च भवति —  
रातीयानामविवाह एषामिति येषां सूत्रकृदब्रवीत् ।  
तेषामेव विवाहः स्यात् नान्येषामिति धारणेति ॥  
शङ्खः[^२४] —  
'दारानाहरेत्सदृशानसमानार्षेयानसम्बन्धानासप्तमपञ्चमात्पितृमातृबन्धुभ्यः, इति ।  

वसिष्ठः —  
[^२५] गृहस्थो विनीतक्रोधहर्षों गुरुणाऽनुरज्ञातः स्नात्वाऽसमानार्षेयामस्पृष्टमैथुनामवरवयसीं भ्रातृमतीं सदृशीं भार्यां विन्देत । पञ्चमीं मातृबन्धुभ्यः सप्तमीं पितृबन्धुभ्यः' इति ।  
हारीत[^२६] —  
'शिवत्री कुष्ठ्युदरी यक्ष्मामयाव्यल्पायुरनार्षेयमब्रह्म समानार्षेयमित्येतान्यपतितान्यपि कुलानि वर्जनीयानि भवन्ति । कुलानुरूपाः प्रजा भवन्तीति । आदितष्षडयझियत्वादनार्षेयम् । अवेदत्वादब्रह्म । एककुलत्वात् समानार्षेयमिति । तस्मात् सप्त पितृतः परीक्ष्य पञ्च मातृतोऽनग्निकां श्रेष्ठां भ्रातृमतीं भार्यां विन्देत ॥  

[^२२]: ४. ६. एतदङ्काङ्कितानि वचनानि तेषु तेषु मुद्रितपुस्तकेषु नैवोपलभ्यन्ते ।  

[^२३]: गौ०ध० ४.२—५.  

[^२५]: व०ध० ८.१.२.  


पैठीनसिः—असमानायां कन्यां वरयेत् । पञ्चमातृतः परिहरेत्सप्तपितृतः त्रीन्मातृतः पञ्च पितृतो वा'।  

याज्ञवल्क्यः —  
[^३१] अविप्लुतब्रह्मचर्यो लक्षण्यां स्त्रियमुद्वहेत् ।  
अनन्यपूर्विकां कान्तामसपिण्डां यवीयसीम् ।  
अरोगिणीं भ्रातृमतीमसमानार्षगोत्रजाम् ।  
पञ्चमात्सप्तमादूर्ध्वं मातृतः पितृतस्तथा ॥'  
विष्णुः—  
[^३२] असगोत्रामसमानप्रवरां भार्यां विन्देत मातृतः पञ्चमात् पितृतस्सप्तमात् ।  

[^३१]: या०स्मृ० १.५२,५३.  

[^३२]: मुद्रितश्लोकात्मकविष्णुस्मृतौ नेदं वचनमुपलभ्यते परन्तु ग्रन्थान्तरेष्वस्याविष्णुस्मृतित्वमुक्तम् ।  


नारदः —  
[^३३]आसप्तमात्पञ्चमाच्च बन्धुभ्यः पितृमातृतः ।
अविवाह्यास्सगोत्रास्स्युस्समानप्रवरास्तथा ।'  

[^३३]: नार०स्मृ० व्यवहा० १२. श्लो० ७.  

शातातपः—  
[^३४] परिणीय सगोत्रां तु समानप्रवरां तथा ।  
कृत्वा तस्यास्समुत्सर्गमतिकृच्छ्रो विशोधनम् ॥  
मातुलस्य सुतामूढ्वा मातृगोत्रां तथैव च ।  
समानप्रवरां चैव द्विजचान्द्रायणं चरेत् ॥'  

[^३४]: मुद्रितशातातपस्मृतौ लघुशतातपस्मृतौ बृद्धशातातपस्मृतौ वा नेदं वचनमुपलभ्यते ॥  


मनुः —  
[^३५]पैतृष्वसेयीं भगिनीं स्वस्नीयां मातुरेव च ।  
मातुश्च भ्रातुस्तनयां गत्वा चान्द्रायणं चरेत् ॥  
एतास्तिस्रस्तु भार्यार्थे नोपयच्छेत्तु बुद्धिमान् ।  
ज्ञातित्वेनाऽनुपेयास्ताः पतति ह्युपयन्नधः ॥'  

[^३५]: म.स्मृ. ११.१७१, १७१.  

बौधायनः—
[^३६] 'सगोत्रां चेदमत्योपयच्छेत मातृवदेनां विभृयात्' । [^३७] सगोत्रां गत्वा चान्द्रायणमुपदिशेत् ॥ व्रते परिनिष्ठिते ब्राह्मणीं न त्यजेत् मातृवद्भगिनीवद्गर्भो न दुष्यतीति काश्यप इति विज्ञायते । अथ सान्निपात अविवाहः तदाध्यायं वर्जयेत् । बोधायनस्य तत्प्रमाणं कर्तव्यम् । मानव्यो हि प्रजा इति विज्ञायते इति ।  
गोत्राणां तु सहस्राणि प्रयुतान्यर्बुदानि च ।  
ऊनपञ्चाशदेवैषां प्रवरा ऋषिदर्शनात् ॥  
एक एव ऋषिर्यावत्प्रवरेष्वनुवर्तते ।  
तावत्समानगोत्रत्वमन्वद्भृग्वाङ्गिरोगणात ॥' इति ।  

[^३६]:बौ. ध. २.१.३८.  

[^३७]: महाप्रवरे समाप्तिसूत्रकाण्डे । बौ० सू० (प्रवर) १३.५५.  




सुमन्तुः —  
[^४१]पितृपत्न्यस्सर्वा मातरस्तद्भ्रातरो मातुलाः तत्सुता मातुलसुतास्तस्मात्ता नोपयन्तव्या' इति ॥ १६ ॥  

[^४१]: सु० स्मृ०
</details>
