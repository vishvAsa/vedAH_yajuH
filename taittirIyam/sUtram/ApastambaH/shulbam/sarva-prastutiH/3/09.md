+++
title = "०९"

+++


<details open><summary>विश्वास-प्रस्तुतिः</summary>

उन्मुच्य वेणुं मध्यमे शङ्कावन्त्यं वेणोश्छिद्रं प्रतिमुच्योपर्युपरि लेखासमरं दक्षिणा वेणुं निधायान्त्ये छिद्रे शङ्कुं निहत्य तस्मिन्मध्यमं वेणोश्छिद्रं प्रतिमुच्य लेखान्तयोरितरे प्रतिष्ठाप्य छिद्रयोः शङ्कू निहन्ति  ॥ ९.१  ॥
</details>

<details><summary>मूलम्</summary>

उन्मुच्य वेणुं मध्यमे शङ्कावन्त्यं वेणोश्छिद्रं प्रतिमुच्योपर्युपरि लेखासमरं दक्षिणा वेणुं निधायान्त्ये छिद्रे शङ्कुं निहत्य तस्मिन्मध्यमं वेणोश्छिद्रं प्रतिमुच्य लेखान्तयोरितरे प्रतिष्ठाप्य छिद्रयोः शङ्कू निहन्ति  ॥ ९.१  ॥
</details>





दक्षिणे शङ्कौ अन्यतरं वेणोश्छिद्रं प्रतिमुच्योपर्युपरिलेखासम्भेदं दक्षिणाग्रं वेणुं निधाय अन्त्ये छिद्रे शङ्कुं निहत्य तमिन् श्ङ्ककककौ

मध्यमं वेणोश्छिद्रं प्रतिमुच्य लेखान्तरयोरन्तर छिद्रेप्रतिष्ठाप्य छिद्रयोर्लेखान्तयोरेव शङ्कू निहन्ति ।




<details open><summary>विश्वास-प्रस्तुतिः</summary>

स पुरुषश्चतुरश्रः  ॥ ९.१  ॥
</details>

<details><summary>मूलम्</summary>

स पुरुषश्चतुरश्रः  ॥ ९.१  ॥
</details>





स चतुरश्रः पुरुषः ॥




<details open><summary>विश्वास-प्रस्तुतिः</summary>

एवं पुरदक्षिणं चतुर आत्मनि पुरुषानवमिमीते  ॥ ९.२  ॥
</details>

<details><summary>मूलम्</summary>

एवं पुरदक्षिणं चतुर आत्मनि पुरुषानवमिमीते  ॥ ९.२  ॥
</details>





एवं चत्वारि पुरुषक्षेत्राणि आत्मनि यथा भवन्ति तथा प्रदक्षिणं मिनुयात् ।




<details open><summary>विश्वास-प्रस्तुतिः</summary>

पुरुषं दक्षिणे पक्षे । पुरुषं पुच्छे पुरुषमुत्तरे  ॥ ९.२  ॥
</details>

<details><summary>मूलम्</summary>

पुरुषं दक्षिणे पक्षे । पुरुषं पुच्छे पुरुषमुत्तरे  ॥ ९.२  ॥
</details>





दक्षिणे पक्षे  दक्षिणे पार्श्वे ।
मध्यमेषु त्रिषु वेणुं प्रतिमुच्य अपराभ्यामित्यादि पूर्ववच्चतुरश्रः पुरुषः ।
एवमुत्तरपक्षे उत्तरपार्श्वे, मध्यमेष्वेव त्रिषु प्रतिमुच्य उत्तरम् ।
पुच्छे तु पाश्वात्यमधयमशङ्कौ मध्यमं वेणोच्छिद्रं प्रतिमुच्य तिर्यग्वेणुं निधाय छिद्रयोःशङ्कू निहत्योन्मुच्योत्तराभ्यां प्रसव्यं परिलिखेत् ।
दक्षिणस्मादुन्मुच्योत्तरस्मिन् पुरुषमात्रे शङ्कौ प्रतिमुच्यान्त्यच्छिद्रशङ्कुप्रभृति प्रदक्षिणं परिलिखेत् ।
उन्मुच्य वेणुं मध्यमे प्रतिमुच्य उपर्युपरि लेखासम्भेदं पश्चाद्वेणुं निधाय अन्त्य इत्यादि समानं तत्पुच्छम् ।




<details open><summary>विश्वास-प्रस्तुतिः</summary>

अरत्निना दक्षिणतो दक्षिणमित्युक्तम्  ॥ ९.२  ॥
</details>

<details><summary>मूलम्</summary>

अरत्निना दक्षिणतो दक्षिणमित्युक्तम्  ॥ ९.२  ॥
</details>





एवं विमितस्य दक्षिणपक्षस्य दक्षिणतः उत्तरस्योत्तरतः अरत्निना वर्धयेत्, पक्षयोस्तिर्यङ्भानी सारत्ननिपुरुषमात्रा पार्श्व मानी च पुरुषमात्रं, एवं पुच्छस्य पश्चादपि प्रादेशेन वितस्त्या वा वर्धयेत्, तत्तत्सुपार्श्वमानी स प्रादेशः पुरुषः, पुरुषमात्रे तिर्यङ्भानी ॥




<details open><summary>विश्वास-प्रस्तुतिः</summary>

पृष्ठ्यातो वा पुरुषमात्रस्याक्ष्णया वेणुं निधाय पूर्वस्मिन्नितरम् । ताभ्यां दक्षिणं अंसं निर्हरेत् । विपर्यस्य श्रोणी  ॥ ९.३  ॥
</details>

<details><summary>मूलम्</summary>

पृष्ठ्यातो वा पुरुषमात्रस्याक्ष्णया वेणुं निधाय पूर्वस्मिन्नितरम् । ताभ्यां दक्षिणं अंसं निर्हरेत् । विपर्यस्य श्रोणी  ॥ ९.३  ॥
</details>





अपरस्मिन् शङ्कौ पुरुषमात्र प्रतिमुच्य दक्षिणां श्रोणिं उदगपसार्योत्तरामेव श्रोणिं विहरेत् ।




<details open><summary>विश्वास-प्रस्तुतिः</summary>

पूर्ववदुत्तरमंसम्  ॥ ९.३  ॥
</details>

<details><summary>मूलम्</summary>

पूर्ववदुत्तरमंसम्  ॥ ९.३  ॥
</details>




गतमेतत् ।

करविन्दीया व्याख्या

अपरस्मादुन्मुच्य वेणुं मध्यमे शङ्कावन्यं वेणोश्छिद्रं प्रतिमुच्य उपर्युपरिलेखासमरं वेणुं निधाय ।
लेखासमरः  लेखायाःसंपातः ।
तस्योपरिष्टात्सन्निकृष्टं निधायान्त्यछिद्रे शङ्कून्निहत्य तस्मिन्मध्यमं वेणोश्छिद्रं प्रतिमुच्य लेखान्तयोरितरे छिद्रे प्रतिष्ठाप्य छिद्रयोःशङ्कुं निरन्ति स चतुरश्रः पुरुषसंज्ञो भवति, एवं प्रदक्षिणं चतुरः पुरुषानात्मनि कुर्यात् ।
पश्चिमे शह्कावेवं वेणोश्छिद्रं प्रतिमुच्य पश्चादनुपृष्ठ्यं वेणुं निधाय पश्चिमयोरपि छिद्रयोरपि शङ्कुं निखाय पूर्ववद्द्वितीयं पुरुषं कुर्यादेवमुत्तरतोऽपि उत्तराप्रत्यगुत्तराप्राक्चालिख्य पुरुषद्वयं विमिमीते ।
अपरेण यूपावटतेशं सञ्चरमवशिष्य पृष्ठ्यायां शङ्कुं निहत्य तस्मिन् वेणोश्छिद्रं प्रतिमुच्य पृष्ठ्यायां वेणुं निपात्य छिद्रयोर्द्वै शङ्कू ।
पश्चिमे शङ्कौ वेणोः छिद्रं प्रतिमुच्य पृष्ठ्यायामेव पश्चान्ननिपात्य द्वौ शङ्कू ।
एवं पञ्च शङ्कवः ।
मध्यमपूर्वयोःशङ्व्कोः प्रतिमुच्य उल्लिख्य पूर्ववत्पुरुष द्वयं कुर्यात् ।
उदक्षिमत उपान्त्ययोः छिद्रं प्रतिमुच्य उल्लिख्य दक्षिणपक्षे पुरुषं उत्तरत उपान्त्ययोः प्रतिमुच्य उत्तरपक्षे पुरुषण्टपुच्छे तु पश्चिमे शङ्कौ वेणोर्मध्यमछिद्रं प्रतिमुच्य दक्षिणोत्तरं वेणुं निधाय छिद्रयोःशङ्कुं निहत्य तयोश्छिद्रं प्रतिमुच्य पश्चिमोत्तरं पश्चिमदक्षिणं चालिख्य पुरुषं कुर्यात् ।
एवं कृत्वा आरत्ननिना दक्षिणतो दक्षिणं पक्षं प्रवर्धयति ।
उत्तरमपि पक्षमुत्तरतोऽरत्निनैव प्रादेशेन वितस्त्या वा पश्चात्पुच्छं प्रवर्धयति ॥


पृष्ठ्या मसं वा शब्दो विकल्पार्थः ।
एवमिह वेणुमानम् ।
द्वौ तावद्वेणू भवतः ।
तयोरकेः पुरुषमात्रः ।
अन्यः पुरुषमात्रस्याक्ष्णया रज्जुसमः ।
ताभ्यां विमानमपरेण युपावटदेशं सञ्चरमवशिष्यते ।
पृष्ठ्यायां शङ्कुः ।
ततः पश्चात्तावन्मात्रे शङ्कुः ।
मध्यमशङ्कावक्ष्णयामात्रं वेणुं प्रतिमुच्य पूर्वस्मिन् पुरुषमात्रं प्रति मुच्य ताभ्यां दक्षिणमंसं निर्हरेत् ।
पुरुषमात्रं पूर्वस्मादुन्मुच्यापरस्मिन् प्रतिस्मिन् प्रतिमुच्योत्तरमंसं दाक्षणोत्तरपश्चिममध्यमशङ्कूनां पार्श्वद्वयेष्वर्द्धपुरुषमात्रेषु शङ्कुं निहत्य पुक्षपुच्छपुरुषानप्येवमेव कुर्यात् ॥


उन्मुच्य निहन्ति

समरः  सङ्गमः पूर्वापरे छिद्रे लेखयोर्यत्र निपततस्तावेव लेखान्तौ ।

स वमिमीते

पृष्ठ्यायां पूर्वयोश्चतुरश्रयोः पाश्वात्यशङ्कुः अपरयोः पौरस्त्यः ।

पुरुषंपक्षे

दाक्षिणात्यानां पञ्चानां शङ्कूनां मध्यमेषु त्रिषु वेणुंप्रतिमुच्य अपराभ्यामित्यादि ।

पुरुषं पच्छे

पाश्वात्यानां त्रयाणां दक्षिणयोरन्त्ये छिद्रे प्रतिमुच्य मध्यमे छिद्रे शङ्कुं निहन्यात् ।
एवमुत्तरयोरेवं स्थितानां पञ्चानां मध्ये मध्यमेषु त्रिषु वेणुं प्रतिमुच्योत्तराभ्यामित्यादि द्रष्टव्यम् ।

पुरुषमुत्तरे

दक्षिणपक्षवत् ।

अरत्निना त्युक्तम्

वेणोः पञ्चमे लक्षणं कृत्वा तेन पक्षौ प्रवर्धयेत्, एवं दशमे लक्षणं कृत्वा ।
पुच्छं प्रकारान्तरमाह

पृष्ठ्यान्तो मंसं द्वावत्र वेणू उभ्यतश्छिदौ, पुरुषमात्रःसविशेषश्च ।
पृष्ठ्यायां पुरुषान्तरालान् त्रीन् शङ्कून्निहत्य मध्यमे सविशेषं प्रतिमुच्य पूर्वस्मिन्नितरं तयोरन्त्ये च्छिद्रे यत्र संपततःस दक्षिणांसः ।

विपर्यस्य पुरुषमात्रं पाश्वात्ये प्रतिमुच्य श्रोणी पूर्ववदुत्तरांसः ।
एवं पक्षपुच्छेष्वपि ।
सविशेषो वेणुःसप्ततिशतमङ्गुलयो दशतिलोनाः ।

कपर्दिभाष्यम्



<details open><summary>विश्वास-प्रस्तुतिः</summary>

रज्ज्वा वा विमायोत्तरवेदिन्यायेन वेणुना विमिमीते  ॥ ९.४ ॥
</details>

<details><summary>मूलम्</summary>

रज्ज्वा वा विमायोत्तरवेदिन्यायेन वेणुना विमिमीते  ॥ ९.४ ॥
</details>




रज्ज्वा वान्यतरया विमायोत्तरवेदिवद्वेणुना पश्चाद्विमिमीते अटृष्टार्थम् ।



<details open><summary>विश्वास-प्रस्तुतिः</summary>

सपक्षपुच्छेषु विधाभ्यासेऽपचये च विधासप्तमकरणीं पुरुषस्थानीयां कृत्वा विहरेत् ॥ ९.५ ॥
</details>

<details><summary>मूलम्</summary>

सपक्षपुच्छेषु विधाभ्यासेऽपचये च विधासप्तमकरणीं पुरुषस्थानीयां कृत्वा विहरेत् ॥ ९.५ ॥
</details>





विधाभ्यासेऽष्टविधप्रभृतयः ।
विधापचये एकविधादयः ।
तेष्वेकविधादिषु विधासप्तमकरणी येन वेणुना विमिमीते तदर्धाष्टमं भवति ।
स पुरुषस्थानीयः ।
एवं चतुरश्रं कृत्वा पूर्ववद्विभज्य विहरेत् ।
सपक्षपुच्छेष्विति वचनमेकविधानार्थम् ।
एतेष्वेकविधा दिषु श्येनादिषु क्रियमाणेषु यद्येकविधा तत्पञ्चदशधा विभज्य द्वौ भागौ समस्य चतुरश्रं कृत्वा तस्य मानेन वेणुना गृह्णीयात् ।
स पुरुषस्थानीयः ।
एवं सर्वत्र ।
यावद्विधं तत्क्षेत्रं समचतुरश्रं कृत्वा तस्य प्रमाणं गृह्णीयात्॑ यथा चत्वारि सहस्राण्यशीतितिलाः (४०८०) पुरुषः ।
तेषां वर्गःेका कोटिः षट्षष्टिर्नियुतानि चत्वार्ययुतानि षट्सहस्राणि चत्वारि शतानि (१६६४६४००) यद्यष्टविधः अष्टभिर्गुणयित्वा पूर्वार्धं संयोज्य पञ्चदशलब्धं द्विगुणीकृत्य मूलं गृह्णीयात् ।
स तस्य पुरुषो भवति ।
अपचये त्वर्धसंयोगो नास्ति ।
अरत्रिपादेशाभावात् ।
अन्यत्सर्वमुवचयेन तुल्यम् ।
अर्धतिलेन वा ऊनाधिके वा दोषो न भवति विशेषा दर्शनात् ।
तत्र श्लोकः

आकाशवस्वम्बरवेद (४०८०) वर्ग

मिष्टप्रवृद्धं तिथिभिर्विभक्तम् ।

लब्धस्य वृद्धस्य यमेन मूलं वृद्धौ क्षये तत्पुरुषस्य मानम् ॥


सदा भवेत्सापचयेच वृद्धौ ...... ॥


इति ।

नन्वेकविधादयः श्येनादयो वक्रपक्षपुच्छाः कर्तव्या इति प्रतिपादितम् ।
तस्मात्किं महता प्रयत्नेन हेतूनां दर्शनेन? सत्यमेतत्! कर्तव्या एकविधादय इति कृत्वा व्कचित्तेषु यद्येकविधादयः कर्तव्याः तदा क्रत्वर्थकतयोपादीयन्ते ।
तदा श्येनादय आकृतिविकाराः पुरुषात्मकाः सन्तः तद्विकृत्याधिशयेरन् ।
यथा पुरुषमात्रतां विकृत्य पक्षपुच्छानां सप्तार्धविधे श्येनादयः प्रवर्तन्ते एवं पुरुषं विकृत्य एकविधादिषु निविशेरन् ।
तत्र यदा सपक्षपुच्छत्वमेकविधादीनां तदायं विधिरिति अष्टविधप्रभृतीनामपि मार्गान्तरेण विधानाददोषः ।
सपक्षपुच्छोष्विति विधानात् ।
प्रौगादिष्वेकविधादयो न सन्ति ।
अष्टविधादयश्चेति केचित् ।
वक्ष्यति च "यावानाग्निःसारत्निप्रादेश" इति ।
अपरे पुनरेकविधादिषु न सन्ति नापचयेष्विति वर्णयन्ति ।
सारत्रिप्रादेश इति वचनात् ॥


करविन्दीया व्याख्या

(रज्ज्वा मिमीते)

अथवा एकरज्ज्वादीनामन्यतमया रज्वाग्निं विमाय पश्चाददृष्टार्थं वेणुना विमिमीते ।
उत्तरवेदिन्यायेन यथोत्तरवेदिर्युगेनयजमानस्य वा पदैर्विमाय शम्यया परिमिमीते अदृष्टार्थं॑ एवमत्रापि रज्ज्वा विमाय वेणुना मानमदृष्टार्थं स्यात्, तथोत्तरवेदिविकारत्वादग्नेः रज्ज्वा विमाय वेणुना शम्यया चादृष्टार्थं विमानं भवेदिति ॥


सपक्ष  रेत्

सपक्षपुच्छेषु प्रौगादिव्यतिरिक्तेष्वग्निष्वभ्यासेऽष्टविधादावपचये चैकविधादौ चैकविधादौ विधाविधानं करणीनामुच्यते विधासप्तमकरणीं पुरुषस्थानीयां कृत्वा विहरेत् ।
यावत्योऽग्नेर्विधाःसन्ति तासां सप्तमं या करोति सा विधा सप्तमकरणी तां पुरुषस्थानीयां कृत्वा तयाऽत्मपक्षपुच्छानि विहरेदिति ।
अयमर्थः  यद्येकविधोऽग्निः ॑ तमेकविधं पञ्चदशधा विभज्य द्वौ भागौ समस्य समचतुरश्रं कृत्वा तस्य प्रमाणं पुरुषक्थाने कृत्वा अनेनात्मपक्षपुच्छानि विहरेदिति ।
एवमेव द्विविधादिषु कुर्यात् ।
चत्वारि सहस्राण्यशीतिश्च तिलाः पुरुषः ।
तेषां वर्ग एका कोटिः षट्प्रयुतानि षण्णियुतानि चत्वार्ययुतानि षट्सस्राणि चत्वारि शतानि (१६६४६४००) यद्यष्टविधं पुरुषवर्गमष्टभिर्गुणित्वा पूर्वराश्यर्घेन च संयोज्य तत्पञ्चदशभिर्विभज्य लब्धं द्विगुणीकृत्य मूले गृहीते स तस्य पुरुषो भवति ।
अपचये त्वरत्निप्रादेशानामभावात्नार्धसंयोगः ॥
इतरदुपचयवत्. ।
नन्वेकविधप्रभृतीनां न प्रक्षपुच्छानि भवन्तीत्युक्तं सत्यमुक्तम् ।
तद्व्यायाममात्ररूपत्वेन एकविधादौ न घटत इत्येवमर्थमिदमिति तत्रैव व्याख्यातम् ।
एकविधप्रकृतित्वप्रतिपादनाय च ।
तस्मान्नात्यन्तनिषेधः, एकविधप्रभृतीनामपि पक्षपुच्छानि भवन्त्येव ॥


अत्र श्लोकमुदाहरन्ति

आकाशवस्वम्बरवेदवर्ग

मिष्टप्रवृद्धं तिथिमिर्विभक्तम् ।

तस्य प्रवृद्धस्य यमेन मूलं सम्भावयेत्सापचये च वृद्धौ ॥


इति

सुन्दरराजीया व्याख्या

रज्ज्वा मिमीते

आस्मिन् पक्षे शम्यामानवददृष्टार्थं वेणुमानम् ।
अथाष्टविधादीनामेकविधादीनां च विहरणमाह ॥


सपक्ष रेत्

सपक्षपुच्छा अग्नयः चतुरश्रश्येनकङ्कचिदलजचितश्च ।
तत्राष्टविधादिषु विधानामभ्यासः ।
एकविधादिष्वपचयः ।
विधानां (एकीभूतानां) समस्तानां सप्तमस्य करणी विधासप्तमकरणी ।
चीयमानस्याग्नेर्योंऽशः तस्य करणी पुरुषस्थानीया ।
सा चाष्टविधप्रभृतीनामित्यत्रैव प्रदर्शिता ।
अत्रापि सारात्निप्रादेशपक्षे विधार्धाष्टमकरणीमिति द्रष्टव्यम् ।
अपचयवचनं श्येनचिदाद्यर्थम् ।
चतुरश्राणामेकविधादीनामपक्षपुच्छत्वात् ।
पूर्वत्र पुरुषावेशनमुक्तं, इदानीं तस्य विहरणमुच्यते इत्यतो न पुनरुक्तिः ।
यद्वा पूर्वसूत्रमष्टविधादिविषयं चतुरश्रविषयं च ।
डदमेकविधादीनां श्येनादीनां च साधारणमित्यस्ति विशेषः ।
इदं चानेन ज्ञायते  श्येनचिदादयो गुणविकाराःसप्तविधादिवदेकविधादिष्वपि भवन्ति ।
शखान्तरीयत्वं च तस्य पूर्वमेवोक्तम् ।
अत एव तस्य पक्षस्य यत्नसाध्यत्वात्तत्रैवोपधान प्रकारो वक्ष्यते  "यावानग्निःसारत्निप्रादेशः" इत्यादि ।

कपर्दिभाष्यम्



<details open><summary>विश्वास-प्रस्तुतिः</summary>

करणानाष्टकानां पुरुषस्य पञ्चमेन कारयेत् ॥ ९.६  ॥
</details>

<details><summary>मूलम्</summary>

करणानाष्टकानां पुरुषस्य पञ्चमेन कारयेत् ॥ ९.६  ॥
</details>




इष्टकानां करणानि वक्ष्याम इति शेषः ।
पुरुषस्य पञ्चमेन अरत्निना कारयेत् ।




<details open><summary>विश्वास-प्रस्तुतिः</summary>

तासामेवैकतोऽध्यर्धास्तद्द्वितीयम् । पुरुषस्य पञ्चमो भाग एकतः प्रादेश एकतः तत्तृतीयम्  ॥ ९.६  ॥
</details>

<details><summary>मूलम्</summary>

तासामेवैकतोऽध्यर्धास्तद्द्वितीयम् । पुरुषस्य पञ्चमो भाग एकतः प्रादेश एकतः तत्तृतीयम्  ॥ ९.६  ॥
</details>




तासामेवेष्टकानां (कतिपया) एकतोऽध्यर्धा अर्धेनाधिकास्तासां करणं तृतीयं त्रिप्रादेशा पार्श्वमानी अरत्निमात्रा तिर्यङ्भानी द्वितीयस्य करणस्य ।
अरत्निः पार्श्वमानी ।
प्रादेशस्तिर्यङ्भानी तत्तृतीयकरणम् ।




<details open><summary>विश्वास-प्रस्तुतिः</summary>

सर्वतः प्रादेशस्तच्चतुर्थम् । समचतुरश्राः पञ्चदशभागीयास्तत्पञ्चमम्  ॥ ९.६  ॥
</details>

<details><summary>मूलम्</summary>

सर्वतः प्रादेशस्तच्चतुर्थम् । समचतुरश्राः पञ्चदशभागीयास्तत्पञ्चमम्  ॥ ९.६  ॥
</details>




अष्टाङ्गुलेन कारिकास्तत्पञ्चमं करणम् ।
समचतुरश्रा इति किमर्थमिह सङ्गुहणम्? यस्मिन्नग्नौ समचतुरश्रा एवेष्टकाः तत्राप्यासां प्रवेशो यथा स्यादित्येवमर्थम् ।
वक्ष्यति च "अणूकाः पञ्चदशभागीयानां स्थान" इति ।
अणूकपञ्चदशभागीययोरेकविषयत्वम् ।

करविन्दीया व्याख्या

(करणानि कारयेत्)

इदानीमिष्टकानां करणान्युच्यन्ते  पारिभाषिकः पुरुषः पञ्चारत्निः ।
तस्य पञ्चमेनारत्निना ।
पञ्चमेनोति जातावेकवचनम् ।
पञ्चमैरित्यर्थः ।
कारयेत्कुशलैः ।
तैररत्निभिश्चतुर्भिः प्रथमं करणम्

तासा  तीयम्

तासां पञ्चमकृतानामेवेष्टकानां या एकतः  एकस्मिन् भागेऽध्यर्थारत्नयायामाः तासां करणं चत्तद्द्वितीयं कारयेत् ।
तासामेवेति सर्वत्र संबध्यते ॥


पुरु  तीयम्

यासामेकस्मिन् पार्श्वे चतुर्विंशत्यङ्गुलयः एकतो द्वादशाङ्गुलयस्तासां यत्करणं तत्तृतीयम् ।

सर्वर् थम्

यासां सर्वतः प्रादेशः प्रमाणं तासां यत्करणं तच्चतिर्थम् ।
सर्वतो ग्रहणं प्रादेशग्रहणेन व्कचिद्घुहणं सूचयति ।

सम  ञ्चमम्

पुरुषस्य पञ्चदशभागोऽष्टाङ्गुलयः ।
तेन परिमिताः पञ्चदशभागीया इष्टकाः ईटृशाःसमचतुरश्राः, तासां यत्करणं तत्पञ्चमम् ।
समचतुरश्रग्रहणादेव पञ्चदशभागीयानां कार्येणूकादयः प्राप्ताः ।
तत्र प्रागुदक्पश्चिमेषु चतुरश्रत्वनियमो नास्तीति ज्ञायते ।
द्वितीयादिव्यवहारः किमर्थः? अदृर्ष्टार्थमेव ।
तथोपधानादिषु दर्शनात् ।

सुन्दरराजीया व्याख्या

अथैवं विमितस्याग्नेरिष्टकाकरणान्याह

करणानि कारयेत्

एकमिदं करणं अरत्निमात्रं समचतुरश्रम् ।

तासा तीयं षट्त्रिंशिका पार्श्वमानी, तिर्यङ्भानी चतुविंशिकैव ।

पुरुष्य तीयं एवमर्धेष्टकाः ।

(सर्वतःत्पञ्चम्)

अष्टाङ्गुलाः ।

कपर्दिभाष्यम्




<details open><summary>विश्वास-प्रस्तुतिः</summary>

ऊर्व्ध्वप्रमाणमिष्टकानां जानोः जानोः पञ्चमेन कारयेत् ॥ ९.७  ॥
</details>

<details><summary>मूलम्</summary>

ऊर्व्ध्वप्रमाणमिष्टकानां जानोः जानोः पञ्चमेन कारयेत् ॥ ९.७  ॥
</details>




इत्सेधप्रमाणमिष्टकानां जानुप्रमाणपञ्चमम् ।
द्वात्रिंशदङ्गुलं जानुः ।
तस्य पञ्चमभागेन त्रयोदशतिलाधिकषडङ्गुलेन कारयेत् ।
महाग्नेरिष्टकानामेवैतन्महाग्नेः करणानि विधाय विधानात् ।



<details open><summary>विश्वास-प्रस्तुतिः</summary>

अर्धेन नाकसदां पञ्चचूडानां च  ॥ ९.७  ॥
</details>

<details><summary>मूलम्</summary>

अर्धेन नाकसदां पञ्चचूडानां च  ॥ ९.७  ॥
</details>




जानुपञ्चमार्धेन नाकसदां पञ्चचूडानां चोत्सेधं सप्ततिलाधिकाङ्गुलत्रयोत्सेधेन कारयेत् ॥




<details open><summary>विश्वास-प्रस्तुतिः</summary>

यत्पच्यमानानां प्रतिह्रसीत पुरीषेण तत्सम्पूरयेदनियतपरिमाणत्वात्पुरीषस्य  ॥ ९.८ ॥
</details>

<details><summary>मूलम्</summary>

यत्पच्यमानानां प्रतिह्रसीत पुरीषेण तत्सम्पूरयेदनियतपरिमाणत्वात्पुरीषस्य  ॥ ९.८ ॥
</details>





पच्यमानानामिष्टकानामुत्सेधतश्च परिमाणतश्च प्रतिह्रासो भवेत्तत्पुरीषेण पूरयेत् ।
कुत इत्याह  अनियतपरिमाणत्वात्पुरीषस्य  नियतपरिमाणा इष्टकाः अनियतपरिमाणं पुरीषम् ।
इयदेतत्पुरीषं प्रक्षेप्तव्यमिति नियमाभावात्तेनैव पूरचितव्यम् ।

नवमः खण्डः



करविन्दीया व्याख्या

ऊर्ध्व  येत्

सर्वासामिष्टकानामूर्थ्वाप्रमाणमुत्सेधं जानुपञ्चमेन कारयेत् ।
अङ्गुल्यधिकारे द्वात्रिंशज्जानुरिति बोधायनः ।
तस्य पञ्चमं षडङ्गुलयः अर्धचतुरदशास्तिलाश्च ।
तेन संमितमिष्टकानामूर्ध्वप्रमाणं भवति ।
जानुदघ्नं चिन्वीत प्रथमं चिन्वानः, पञ्च चितयो भवन्तीति श्रुत्योःसमावेशादूर्ध्वप्रमाणे समं स्यादश्रुतत्वादिति जानुपञ्चमा इष्टका भवेयुः ।
जानुद्विगुणा नाभिः ।
जानुत्रिगुणमास्यम् ।
जानुदघ्ने सहस्रा इष्टकाः नाभिदघ्ने द्विसाहस्रा द्विप्रस्ताराश्च ।
आस्यदघ्ने त्रिषाहस्राः त्रिप्रस्ताराश्च ।
तत्र सर्वत्र विशेषाश्रवणात्जानुपञ्चममेवोर्ध्वप्रमाणमिष्टकानाम् ।
इष्टकानां कारयेदिति इहानुवर्तमाने पुनरपि तयोर्ग्रहणं गार्हपत्यधिष्णयेष्टकानामपि जानुपञ्चमत्वाय ।

अर्धेन  षस्य

अर्धेन पञ्चचार्धेनन कारयेदित्येव ।
नाकसदश्वूडोपधानमन्त्रविशेषाः ।
तैरुपधेयाः ।
पञ्चपढ्चेष्टका जानुपञ्व्रमस्योर्धेन कार्याः उत्तरा "नाकसद्भय उपदधाति" ।
इत्येकस्मिन् प्रस्तारे तासामुत्तराधरभावदर्शनात् ।
इष्टकाभिरकेव जानुदघ्नादिसाम्पादनात्, पुरीषोपधानीमष्टका समीकरणार्थे चितेर्वृद्धयर्थं च ।

यत्पच्य षस्य

करणपरिकॢप्तानां इष्टकानां पाकवशात्प्रतिह्रासः  क्षय उपजायते ।
तत्पुरीषेण पूरयेत्, अनेन्ष्टका न दुष्यन्ति अवर्जनीयत्वात्, तस्य "मित्रैतां पचेति" लिङ्गात्, वातातपाभ्यामपि शोषणं पाक एव ।
अत एव पाकवशाद्धीनमिष्टकायामविस्तारोभयमुपधानकाले पुरीषेण पूरयेत् ।
कुतः? अनियतपरिमाणत्वात्पुरीषस्य ।
न ह्येतावत्पुरीषं प्रक्षेपणीयमिति नियमः ।
तस्मात्पाकवशाद्धीनस्य पुरीषेण पूरणमेव ।
जलार्द्रा मृत्पुरीषम् ।
तेनेष्टकानां ह्रासं पूरयेत् ।

सुन्दरराजीया व्याख्या

ऊर्ध्व कारयेत्

"त्रिंशदङ्गुलं जानुः, इत्याग्निवेश्यः ।
तस्य पञ्चमं षडङ्गुलम्, "षडङ्गुलोत्सेधा, इत्येव कात्यायनः ।

अर्धेन च

त्रयङ्गुलेन ।

यत्पच्य षस्य

शुष्यमाणानां सर्वेषामेतदुपल्क्षणम् ।
"यच्छोषपाकाभ्यां प्रतिह्रसेत" इत्येव बोधायनः ॥


नवमः खण्डः



कपर्दिक्षाष्यम्