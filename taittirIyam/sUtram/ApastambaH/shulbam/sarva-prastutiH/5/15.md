+++
title = "१५"

+++


<details open><summary>विश्वास-प्रस्तुतिः</summary>

श्येनचितं चिन्वीत सुवर्गकाम इति विज्ञायते  ॥ १५.१ ॥
</details>

<details><summary>मूलम्</summary>

श्येनचितं चिन्वीत सुवर्गकाम इति विज्ञायते  ॥ १५.१ ॥
</details>







<details open><summary>विश्वास-प्रस्तुतिः</summary>

वक्रपक्षो व्यस्तपुच्छो भवति  ॥ १५.२  ॥
</details>

<details><summary>मूलम्</summary>

वक्रपक्षो व्यस्तपुच्छो भवति  ॥ १५.२  ॥
</details>





श्येन इव चेतव्यः श्यनचित्तदाकारं चिन्वीत ।
आकृत्याः फलमाकारसंपादनं स्वयमेव वक्ष्यति ।
अनृजुपक्षः व्यस्तपुच्छोऽसङ्कोचितपुच्छः ।

कथं वक्रता?



<details open><summary>विश्वास-प्रस्तुतिः</summary>

पश्चात्प्राङुदूहति ।  पुरस्तात्प्रत्यङ्ङुदूहति । एवमिव हि वयसां मध्ये पक्षनिर्णामो भवतीति विज्ञायते  ॥ १५.२  ॥
</details>

<details><summary>मूलम्</summary>

पश्चात्प्राङुदूहति ।  पुरस्तात्प्रत्यङ्ङुदूहति । एवमिव हि वयसां मध्ये पक्षनिर्णामो भवतीति विज्ञायते  ॥ १५.२  ॥
</details>





उन्नयति पुरस्तात्प्रत्यङ्ङुन्नयति ।
एवमेव वक्राः पक्षा यस्य स वक्रपक्षः ।
हिशब्दः प्रसिद्धौ ।
एवमिव  एवमेव वयसामुत्पततां मध्ये पक्षनिर्णामो नमनं भवतीति श्रुतिः ॥




<details open><summary>विश्वास-प्रस्तुतिः</summary>

यावानग्निः सारत्निप्रादेशः सप्तविधः संपद्यते । प्रादेशं चतुर्थमात्मनश्चतुर्भागीयाश्चाष्टौ । तासां तिस्रः शिर इतरत्पक्षयोर्विभजेत् ॥ १५.३ ॥
</details>

<details><summary>मूलम्</summary>

यावानग्निः सारत्निप्रादेशः सप्तविधः संपद्यते । प्रादेशं चतुर्थमात्मनश्चतुर्भागीयाश्चाष्टौ । तासां तिस्रः शिर इतरत्पक्षयोर्विभजेत् ॥ १५.३ ॥
</details>





अरद्निना प्रादेशेन च विर्धितोऽग्निः प्राकृतो यावान् संपद्यते प्रादेश इति गृह्णीयादिति शेषः ।
सारत्निप्रादेशाग्नौ यत्प्रादेशं पुच्छे आत्मनि चतुर्तं पुरुषक्षेत्रं चतुर्भागीयाश्वाष्टौ शिष्टे पुरुषेऽष्टौ चतुर्भागीयाः क्षेत्रं च गृहीत्वा तासां चतुर्भागीयानां दिस्रश्चतुर्बागीयाःशिरसि निधातव्याः ।
इतरत्सर्वं पक्षयोर्विभज्य क्षिपेत् ।
षडङ्गुलमात्रं प्रादेशे ।
षष्टयङ्गुलं पुरुषे ।
चतुर्भागीयासु पञ्चसु पादोनं नवदशाङ्गुलम् ।
एतदेवैकैकस्मिन पक्षे क्षैपेत् ।



<details open><summary>विश्वास-प्रस्तुतिः</summary>

पञ्चारत्निः पुरुषः । चतुररत्निः व्यायामः । चतुर्विंशत्यङ्गुलयोऽरत्निः । तदर्धं प्रादेश इति कॢप्तिः  ॥ १५.४ ॥
</details>

<details><summary>मूलम्</summary>

पञ्चारत्निः पुरुषः । चतुररत्निः व्यायामः । चतुर्विंशत्यङ्गुलयोऽरत्निः । तदर्धं प्रादेश इति कॢप्तिः  ॥ १५.४ ॥
</details>




पञ्चेति  एतत्पुरुषस्य प्रमाणम् ।
चतुरिति  एतदरत्निप्रमाणम् ।
कॢप्तिः  एवं कल्पना ।
इतिशब्दः प्रकारे ।
अनेनन मार्गेण कल्पयेदित्यर्थः ।
त्रिंशदङ्गुलं चतुर्भागीयम् ।

करविन्दीया व्याख्या

श्येन  ते

श्येनः  पक्षिविशेषः ।
तदाकारमग्निं चिन्वीत स्वर्गकामः ।
वयसां वा एष प्रतिमया चीयत इति वयोमात्रसदृशः प्राकृतोऽग्निः ।
अयं तु श्येनसदृशः ।
कीदृशः श्येन इत्याह

वक्र  ते.

वक्रौ  अनृजू पक्षौ यस्य स वक्रपक्षः ।
व्यस्तं विस्तीर्णं पुच्छं यस्य मूलादारभ्य उपर्युपरि विस्तीर्णं सः ।
पश्चात्प्राङुदूतीति उदूहनमुन्नयनं प्रथमपक्षार्धं मूलादारब्य पश्चात्प्रभृति प्रागुन्नयेत् ।
पुरस्तात्प्रत्यङ्ङुदूहति ।
द्वयं पक्षार्धं मध्यादारब्य पुरस्तात्प्रभृति प्रत्यगुन्नयेत् ।
एवमिवहीति निपादसमुदायः प्रसिद्धौ ।
वयसां मध्ये  श्येनानां पक्षयोर्मध्ये ।
निर्णामः  निर्णमनं निर्गत्य प्रह्वीभावः ।
विज्ञायते  श्रूयते दृश्यत्वा ।
पक्षनिर्णाम इति वचनसामर्थ्यात्पक्षयोर्मध्ये निर्णामः दृश्यते  पक्षिणां दृश्यते इति ॥


यावान  जेत्.

प्राकृतमग्निमात्मपक्षपुच्छशिरःसु विभजेत् ।
कान् विबागानित्याह  पुच्छात्प्रादेशक्षेत्रमात्मनश्वतुष्पुरुषादेकपुरुषक्षेत्रम (ष्टौ) ष्टादशचतुर्भागीयाः यावति क्षेत्रे उपधीयन्ते तावच्चात्मक्षेत्रं संगृह्य तासां चतुर्बागीयानां तिस्रो(ग्नेः)ग्रे शिरः कुर्यात् ।
अवशिष्टपञ्च दश(विंशति)चतुर्बागीयाः पुरुषः प्रादेशश्वप्राकृतयोः अध्यरत्निपुरुषयोः पक्षयोर्विभजेत् क्षिपेदित्यर्थः ।
एवं सत्यर्धदशमा अरत्नयश्चतुर्भागोनाङ्गुलिश्वैकैकः पक्षः ।
अर्धतृतीयपुरुष आत्मा ।
पुरुषमात्रं पुच्छम् ।
तिस्रश्चतुर्भगीयाःशिरः ॥


पञ्चार  कॢप्तिः.

"पञ्चारत्निरग्नौ पुरुषः ।
यावान् पुरुष ऊर्ध्वबाहुस्तावान भवतीति पुरुषप्रमाणविशेषविधेः ।
अन्यत्र चतुररद्निः ।
चतुर्विंशतिरङ्गुलयोऽरत्निः ।
तदर्धं प्रादेशः ।
स च द्वादशाह्गुलः ।
कॢप्तिः अचार्यस्य समयः ॥


सुन्दरराजीया व्याख्या

श्येन यते

तैत्तिरीयके काम्यप्रकरणे पठितोऽप्ययं श्येनचित्नित्य एव स्वर्गफलकत्वात्चतुरश्राग्निवत्तस्यापि स्वर्गफलकत्वम् ।
"सुवर्गाय वा एष लोकाय चीयते ।
यदग्निः" इति लिङ्गानि चात्र प्रागेव दर्शितानि ।

वक्र यते

श्रुत्यनतरनिदं श्येनचिद्वाक्यस्य शे,भूतम् ।
तत्र वक्रता पक्षमध्ये ।
व्यासः पुच्छाग्रे ।
पक्षयोर्वक्रीकरणप्रकारमपि श्रुतिरेवाह

पस्वात्प्राङूदूहति पक्षमध्ये ।
पुरस्तात्मत्युङ्ङुदूहति पक्षाग्राप्यययोः ।

एवमिव हि वयसां पक्षस्य मध्ये मध्यपक्षं निर्णामो वक्रता ।
मध्येपक्षनिर्णामः  वयसामुत्पततां पक्षमध्ये निर्णाम एवमिव हि दृश्यत इत्यर्थः ।

यावा ते

सारत्निप्रोदशश्चतुरश्रोऽग्निर्यावान् सम्पद्यते तावानेवायं श्येनचिद्धवति ।
सारत्निप्रादेशग्रहणस्य प्रयोजनमुक्तमेव ।

तत्र

प्रादे ष्टौ

आदधीतेति शेषः पुच्छे पुरुषादधिकं प्रादेशमात्मनश्चतुर्थं पुरुषं चतुर्भागीयाश्वाष्टौ आत्मन एवादधीत ।
शिष्ट आत्मा ।
अर्धतृतीयः पुरुषः ।
पुच्छं पुरुषप्रमाण(मात्र)मेव ।

ता  शिरः

तासां तिस्रश्चतुर्भागीयाः शिरः प्रकल्पयेत् ।

इतर जेत्.

पुच्छादात्मनश्वात्र शेषं द्वेधा विभज्य पक्षयोर्निदध्यात् ।
एकैकस्मिन् पक्षे प्रादेशार्धं षडङ्गुलं आत्मचतुर्थादर्धं षष्टिरह्गुलयः ।
पञ्चानां चतुर्भागीयानां मध्ये पुरुषायामे पक्षे न्यस्ते पादेना एकान्नत्रिंशतिरह्गुलयः प्राकृतः पक्षः ।
चतुश्वत्वारिंशदधिकशताङ्गुलयः ।
एभिः सहितः पादोनैकान्नत्रिंशच्छतद्वयाङ्गुलः सम्पद्यते ।
तदेतद्वक्ष्यति अर्धदशमा अरत्नय इत्यादि ।

पञ्चा कॢप्तिः ।

कपर्हिभाष्यम्



<details open><summary>विश्वास-प्रस्तुतिः</summary>

अर्धदशमा अरत्नयोऽङ्गुलयश्च चतुर्भागोनाः पक्षायामः  ॥ १५.५ ॥
</details>

<details><summary>मूलम्</summary>

अर्धदशमा अरत्नयोऽङ्गुलयश्च चतुर्भागोनाः पक्षायामः  ॥ १५.५ ॥
</details>





प्रादेशदशमा अरत्नयोऽङ्गुलयश्च चतुर्भागोनाः पक्षायामः  पक्षयोरायमः ।
प्राकृताः षडरत्नयः अर्धपुरुषे प्रादेशसहितारत्निद्वयमष्टादशाह्गुलाश्चतुर्भागोनाश्च प्रादेशे षड्ङ्गुलाः ।
ता अष्टादशभिःसहारत्निः सर्वं सम्भूयार्धदशमा अरत्नयोऽह्गुलास्व चतुर्भागोनाः ।
एष पक्षयोरायामः ।



<details open><summary>विश्वास-प्रस्तुतिः</summary>

द्विपुरुषां रज्जुमुभयतःपाशां करोति । मध्ये लक्षणम् । पक्षस्यापरयोः कोट्योरन्तौ नियम्य लक्षणेन प्राचीनमायच्छेदेवं पुरस्तात् । स निर्णामः  ॥ १५.६ ॥
</details>

<details><summary>मूलम्</summary>

द्विपुरुषां रज्जुमुभयतःपाशां करोति । मध्ये लक्षणम् । पक्षस्यापरयोः कोट्योरन्तौ नियम्य लक्षणेन प्राचीनमायच्छेदेवं पुरस्तात् । स निर्णामः  ॥ १५.६ ॥
</details>






<details open><summary>विश्वास-प्रस्तुतिः</summary>

एतेनोत्तरः पक्षो व्याख्यातः  ॥ १५.७ ॥
</details>

<details><summary>मूलम्</summary>

एतेनोत्तरः पक्षो व्याख्यातः  ॥ १५.७ ॥
</details>





द्विपुरुषप्रमाणां रज्जुमुभयतः पाशां कृत्वा मध्ये लक्षणं॑ कुर्यादिति शेषः ।
अनेनैव मार्गेणोत्तरस्यापि पक्षस्य नमनं व्याख्यातम् ।
एषा पक्षयोर्वक्रता ॥ .७ ॥




<details open><summary>विश्वास-प्रस्तुतिः</summary>

आत्मा द्विपुरुषायामोऽध्यर्धपुरुषव्यासः  ॥ १५.८ ॥
</details>

<details><summary>मूलम्</summary>

आत्मा द्विपुरुषायामोऽध्यर्धपुरुषव्यासः  ॥ १५.८ ॥
</details>







<details open><summary>विश्वास-प्रस्तुतिः</summary>

पुच्छेऽर्धपुरुषव्यासं पुरुषं प्रतीचीनमायच्छेत् । तस्य दक्षिणतोऽन्यमुत्तरतश्च  ॥ १५.९  ॥
</details>

<details><summary>मूलम्</summary>

पुच्छेऽर्धपुरुषव्यासं पुरुषं प्रतीचीनमायच्छेत् । तस्य दक्षिणतोऽन्यमुत्तरतश्च  ॥ १५.९  ॥
</details>





द्विप्जरुषायाम आत्मा अध्धर्धपुरुषव्यासः ।
एवं दीर्घचतुरश्रं विहृत्य पुच्छस्थानेर्ऽधपुरुषा तिर्यङ्भानी पुरुषप्रमाणा पार्श्वमानी भवति यथा तथा यच्छेत् कुर्यादित्यर्थः ।
तस्य चतुरश्रस्य दक्षिणपार्श्वेऽन्यं तादृग्विधं चतुरश्रमुत्तरतश्वान्यम् ।
एवं त्रीणि चतुरश्राणि अर्धपुरुषव्यासानि ।



<details open><summary>विश्वास-प्रस्तुतिः</summary>

तावक्ष्णया व्यवलिखेत् । यथार्धपुरुषोऽप्यये स्यात् ॥ १५.९  ॥
</details>

<details><summary>मूलम्</summary>

तावक्ष्णया व्यवलिखेत् । यथार्धपुरुषोऽप्यये स्यात् ॥ १५.९  ॥
</details>






<details open><summary>विश्वास-प्रस्तुतिः</summary>

शिरस्यर्धपुरुषेण चतुरश्रं कृत्वा पूर्वस्याः करण्या अर्धात्तावति दक्षिणयोर्निपातयेत् ॥ १५.१० ॥
</details>

<details><summary>मूलम्</summary>

शिरस्यर्धपुरुषेण चतुरश्रं कृत्वा पूर्वस्याः करण्या अर्धात्तावति दक्षिणयोर्निपातयेत् ॥ १५.१० ॥
</details>




इति पञ्चदशः खण्डः



तौ चतुरश्रौ यौ पार्श्वस्थौ ।
तावक्ष्णया कर्णेन आलिखेत्॑ यथाप्यये आत्मपुच्छसन्धौ अर्धपुरुषमात्रं कृतं पूर्वस्य भवति ।
प्राच्यमिव दक्षिणं प्राच्यमिवोत्तरम् ।
एवं कृतेऽप्ययेर्ऽधपुरुषमात्रं भवति ।
शिरःस्थानेर्ऽधषुरुषप्रमाणेन चतुरश्रं कृत्वा पूर्वस्याः करण्या अर्धादारब्य तावत्येवार्धे मध्ये निपातयेत् आलिखेत् ।
तिस्रः परिशिष्यन्त इत्युपरितने वक्ष्यति ।
अत्रापि तिस्रः शिरसीत्युक्तम् ।

पञ्चदशः खण्डः.



करविन्दीया व्याख्या

अर्धद  यामः

अपरेण यूपावटदेशं संचरमवशिष्येत्यादि विमाय पक्षाप्ययेषु शङ्कुं निहत्य दक्षिणोत्तरया रज्ज्वा नवारत्नीन् प्रादेशमङ्गुलं चतुर्भागोनां चायामं कृत्वा पक्षाग्रेषु शङ्कुं निहन्यात् ।
एवमेकादशभिरङ्गुलीभिः प्रादेशेन च पुरुषो हीयते ।
तत्रार्धाष्टमाभिरङ्गुलीभिरेका चतुर्भागीया भवति ।
तदर्धेनार्धद्विपुरुषायामां रज्जुमुभयतः पाशां कृत्वा मध्ये लक्षणं कृत्वा पक्षस्यापरकोटिशङ्क्वोः प्रतिमुच्य लक्षणेन प्राचीमपसार्य शङ्कुं निहन्यात् ।
एवं तस्यैव पूर्वयोः कोट्योः प्रतिमुच्य लक्षणेन प्रतीचीमपसार्य तत्र शङ्कुः ।
एवं कृते पश्चिमपार्श्वमान्याः पुरस्तात्पक्ष्मध्ये चतुर्विंशत्यङ्गुले सार्धसप्ततिले लक्षणं निपतति पुरतश्वैवम् ।
स निर्णामः  निर्णमनं पक्षस्य ।
अर्धदशमा इत्यादि स निर्णाम इत्यन्तेनोत्तरमपि पक्षं कुर्यात् ॥


आत्मद्वि  व्यासः

आत्मानं प्राक्त्वेन द्विपुरुषायाममुदक्त्वेनाध्यर्धपुरुषमनुपृष्ठयं मिनुयात् ॥


पुच्छे  येस्यात्

पुच्छे पुरुषायामानि तदर्धविस्ताराणि प्रत्यगायतानि त्रीणि चतुरश्राणि दक्षिणोत्तराणि विहृत्य दक्षिणं चतुरश्रं दक्षिणापरकोटिं प्रत्यक्ष्णयालिखेत् ।
एवमुत्तरापरकोटिं प्रति ।
एवं कृते पुच्छमूलेर्ऽधपुरुषविस्तारमग्रेऽध्यर्धपुरुषविस्तारं पुरुषमात्रायामं चतुरश्रं भवति ॥


शिरः  येत्

आत्मनः पूर्वकरणीमध्ये पुच्छवदर्धायामविस्तारं चतुरश्रं कृत्वा तत्पूर्वकरणीमध्याद्दक्षिणोत्तरकरण्योर्मध्ये रेखां निपातयेत  रेखयोर्बहिस्त्यजेत् ॥


पञ्चदशः खण्डः.



सुन्दरराजीया व्याख्या

अर्धद  यामः

व्यासः पुरुषमात्र एव ।
अथ तस्य निर्णामः

द्विपुर् णामः

कोटयोरग्राप्यययोरेवं पुरस्तात्पूर्वयोः कोटयोरन्तौ नियम्य यत्पश्चादपच्छिद्यते तत्पुरस्तादागच्छति ।

एतेन  ख्यातः आत्मा  व्यासः

एवमेवात्मनि त्रयः पुरुषाः स्थिताः ।

पुच्छे  येत्

आत्मनः पुरस्ताच्छिरः ।

इति पञ्चदशः खण्डः



कपर्दिभाष्यम्