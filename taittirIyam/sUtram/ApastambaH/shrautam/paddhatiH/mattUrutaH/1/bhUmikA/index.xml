<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;भूमिका on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/taittirIyam/sUtram/ApastambaH/shrautam/paddhatiH/mattUrutaH/1/bhUmikA/</link>
    <description>Recent content in &#43;भूमिका on यजुर्वेदे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/vedAH_yajuH/taittirIyam/sUtram/ApastambaH/shrautam/paddhatiH/mattUrutaH/1/bhUmikA/index.xml" rel="self" type="application/rss+xml" />
    <item>
      <title>०१ अग्निहोत्रमहिमा</title>
      <link>https://vishvAsa.github.io/vedAH_yajuH/taittirIyam/sUtram/ApastambaH/shrautam/paddhatiH/mattUrutaH/1/bhUmikA/01_agnihotramahimA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/ApastambaH/shrautam/paddhatiH/mattUrutaH/1/bhUmikA/01_agnihotramahimA/</guid>
      <description>&lt;p&gt;अग्निहोत्रमधिकृत्य शतपथब्राह्मणे एवं हि श्रूयते । जनकराजसभासु श्वेतकेतुरारुणेयः, सात्ययज्ञः सोमशुष्मा, दैवरातो याज्ञवल्क्य इत्येते त्रयोऽग्निहोत्रे कुशला बभूवुः । अग्निहोत्राहुतिः कुत्र हूयते ? का तृप्तिः ? इत्यस्मिन् विचारे प्रक्रान्ते कथं कथमग्निहोत्रं जुहुथ इति जनकेन पृष्टास्ते । श्वेतकेतुराह -घर्मौ तेजसी अन्योन्यस्मिञ्जुहोमि, एतेन अग्न्यादित्ययोस्तृप्तिर्भवति । श्रिया यशसा संपन्नोऽस्मि इति । अथ सोमशुष्मा आह - तेजसि तेजो जुहोमि, एकैव देवता तेजोमयी । तेन तेजस्वी यशस्वी चास्मि इति । याज्ञवल्क्यस्त्वाह - अग्निहोत्रोद्धरणकाले सर्वा देवताः सन्निहिता भवन्ति । अतः सर्वेषु देवेषु जुहोमि । तेन सर्वं जगत्तर्पयामि इति । अत्र जनकः यद्यपि याज्ञवल्क्यस्योत्तरेण सन्तुष्टस्तथापि ‘आहुतीनां उत्क्रान्त्यादिकं नैव वेद भवान्’ इत्युक्त्वा ततो जगाम । ततो याज्ञवल्क्यो जनकमग्निहोत्रविषयमपृच्छत् यतस्तत्र जनकस्यैव ज्ञानं विशिष्टतरमासीत् । तस्मै जनक उवाच - ते वा एते आहुती हुते उत्क्रामतः । ते अन्तरिक्षमाविशतस्ते अन्तरिक्षमेवाहवनीयङ्कुर्वाते वायुं समिधम्मरीचीरेव शुक्रामाहुतिन्ते अन्तरिक्षन्तर्पयतस्ते तत उत्क्रामतः । ते दिवमाविशतः । ते दिवमेवाहवनीयङ्कुर्वाते आदित्यं समिधञ्चन्द्रमसमेव शुक्रामाहुतिन्ते दिवन्तर्पयतस्ते तत आवर्तेते । ते इमामाविशतः । ते इमामेवाहवनीयङ्कुर्वाते अग्निं समिधमोषधीरेव शुक्रामाहुतिन्ते इमान्तर्पयतस्ते तत उत्क्रामतः । ते पुरुषमाविशतः । तस्य मुखमेवाहवनीयङ्कुर्वाते जिह्वां समिधमन्नमेव शुक्रामाहुतिन्ते पुरुषं तर्पयतः स य एवं विद्वानश्नात्यग्निहोत्रमेवास्य हुतम्भवति ते तत उत्क्रामतः । ते स्त्रियमाविशतः । तस्या उपस्थमेवाहवनीयङ्कुर्वाते धारकां समिधन्धारका ह वै नामैषैतया ह वै प्रजापतिः प्रजा धारयाञ्चकार रेत एव शुक्रामाहुतिन्ते स्त्रियन्तर्पयतः स य एवं विद्वान्मिथुनमुपैत्यग्निहोत्रमेवास्य हुतम्भवति यस्ततः पुत्रो जायते स लोकः प्रत्युत्थाय्येतदग्निहोत्रं याज्ञवल्क्य नातः परमस्तीति होवाच । तस्मै ह याज्ञवल्क्यो वरं ददौ । स होवाच कामप्रश्न एव मे त्वयि याज्ञवल्क्यासदिति ततो ब्रह्मा जनक आस (शत.ब्रा=११-६-२-६तः १०) इति ॥&lt;/p&gt;</description>
    </item>
    <item>
      <title>०२ अग्निहोत्रादीनि नित्यकर्माणि</title>
      <link>https://vishvAsa.github.io/vedAH_yajuH/taittirIyam/sUtram/ApastambaH/shrautam/paddhatiH/mattUrutaH/1/bhUmikA/02_agnihotrAdIni_nityakarmANi/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/ApastambaH/shrautam/paddhatiH/mattUrutaH/1/bhUmikA/02_agnihotrAdIni_nityakarmANi/</guid>
      <description>&lt;p&gt;यथा वायुं समाश्रित्य वर्तन्ते सर्वजन्तवः ।&lt;br&gt;&#xA;तथा गृहस्थमाश्रित्य वर्तन्ते सर्व आश्रमाः ॥ इति हि मनुः (म.स्मृ. ३-७७)&lt;/p&gt;&#xA;&lt;p&gt;भारतेऽस्मिन् या सामाजिकी व्यवस्था वर्णाश्रमरूपा कौटुम्बिकरूपा वा तस्याः गृहस्थ एव मूलम् । गृहस्थेनावश्यमग्निहोत्रं यथाशास्त्रमनुष्ठेयम् । अस्माकं जीवितं सदा यज्ञरुपं भवेत् । अयज्ञं जीवितं नास्मिन् लोके सुखाय, न वा परलोके इति । अग्निहोत्ररूपयज्ञमयं जीवितं लोकहिताय, समाजहिताय, कुटुम्बहिताय, स्वहिताय च भवति । तैरेव कर्मभिर्योगरूपेणानुष्ठितैर्विशुद्धसत्त्वः सन् वेदान्तविज्ञानसुनिश्चितार्थाय कल्पते । तथा च स्मृतिः = ब्रह्मण्याधाय कर्माणि (गी. ५-१०), दैवे कर्मणि युक्तो हि बिभर्तीदं चराचरम् (म.स्मृ. ३-७५) इति च ।&lt;/p&gt;</description>
    </item>
    <item>
      <title>०३ ग्रन्थोद्दिष्टकर्मणां सङ्क्षेपतः परिचयः</title>
      <link>https://vishvAsa.github.io/vedAH_yajuH/taittirIyam/sUtram/ApastambaH/shrautam/paddhatiH/mattUrutaH/1/bhUmikA/03_granthoddiShTakarmaNAM_sankShepataH_parichayaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/ApastambaH/shrautam/paddhatiH/mattUrutaH/1/bhUmikA/03_granthoddiShTakarmaNAM_sankShepataH_parichayaH/</guid>
      <description>&lt;h2 id=&#34;दरशपरणमस&#34;&gt;दर्शपूर्णमासौ&lt;/h2&gt;&#xA;&lt;p&gt;अस्मिन् ग्रन्थ उद्दिष्टानां कर्मणां सामान्यतः परिचयः क्रियते आपस्तम्बसूत्रानुसारम् । प्रथमतो दर्शपूर्णमासावधिकृत्य वक्ष्यामः । दर्शपूर्णमासाविति कर्मणोर्नामधेयौ । दर्शपूर्णमासौ प्रकृतियागावुच्येते । प्रकृष्टसर्वाङ्गोपदेशो यत्र क्रियते सा प्रकृतिः । विशेषमात्रोपदेशो यत्र क्रियतेऽवशिष्टं तु प्रकृतेरतिदिश्यते सा विकृतिः । यावज्जीवं दर्शपूर्णमासाभ्यां यजेत इति श्रुत्या तौ नित्यकर्मत्वेनोपदिष्टौ । नित्यकर्मत्वात् फलं दर्शपूर्णमासयोः ईश्वरप्रीणनद्वारा चित्तशुद्धिः । पर्वप्रतिपदोः सन्धिमत्यहोरात्रेऽनुष्ठेयौ । यदि सन्धिः पर्वदिनस्यापराह्णे स्यात् तर्हि तद्दिने अन्वाधाय प्रतिपदि यागः । पूवाह्णे सन्धिश्चेत् पूर्वदिने अन्वाधाय सन्धिदिने यागः । पूर्वदिने सङ्कल्पः, ऋत्विग्वरणम्, अग्निप्रणयनम्, अन्वाधानम्, इध्माबर्हिराहरणादीनि कर्माणि भवन्ति । पौर्णमासेष्टिरुत्तरेद्युरुदिते चादित्येऽनुवर्तयितव्या । दर्शेष्टिश्चेदुदयात् प्राक् । अध्वर्युः, आग्नीध्रः, ब्रह्मा, होता इति चत्वार ऋत्विजो दर्शपूर्णमासौ निर्वहन्ति । अग्निः, विष्णुः प्रजापतिर्वा, अग्नीषोमौ, इन्द्रो वैमृधश्च पौर्णमासेष्ट्याः प्रधानदेवताः । अग्निः, इन्द्राग्नी चामावास्यायाः प्रधानदेवताः असन्नयतो यजमानस्य । सन्नयतस्तु अग्निः, इन्द्रो महेन्द्रो वा । सान्नाय्यशब्देन दधिपयसी हविषी उच्येते । पात्रासादनम्, अप्प्रणयनम्, हविस्संस्काराः, सामिधेन्यः, प्रयाजाः, प्रधानहविर्यागः, इडाह्वानम्, अनूयाजाः, पत्नीसंयाजाः, इत्यादीनि बहुविधान्यङ्गकर्माणि तत्रानुष्ठीयन्ते । अयं च विशेषः दर्शपूर्णमासयोः यत् ऋत्विजां भोजनमेव तत्र दक्षिणा ॥&#xA;पिण्डपितृयज्ञः&#xA;अमावास्यायामपराह्णे यजमानः स्वस्य पितृभ्यो यत्कर्म करोति स पिण्डपितृयज्ञः । स दक्षिणाग्नौ क्रियते । सोमः पितृमान्, यमोऽङ्गिरस्वान् पितृमान्, अग्निः कव्यवाहन इति पिण्डपितृयज्ञस्य प्रधानदेवताः । दर्विहोमधर्मत्वेनात्र होमः क्रियते । ततो यजमानेन स्वेभ्यः पितृभ्यः पिण्डदानं क्रियते । अस्मिन् कर्मणि पात्रासादनहविस्संस्कारहोमानां कर्ता अध्वर्युर्भवति । सूत्रकारान्तरमतेन यजमान एव वा सर्वं कर्म करोति । सङ्कल्पः सकृदाच्छिन्नदर्भाहरणं (सकृत् एकयत्नेनाच्छिद्याहृताः दर्भाः), पात्रासादनम्, हविस्संस्काराः, प्रधानहोमः, पिण्डप्रदानम्, पिण्डानामुपस्थाननमस्कारादयः, पिण्डोद्वासनमित्यादीन्यङ्गकर्माणि अत्र भवन्ति ॥&lt;/p&gt;</description>
    </item>
    <item>
      <title>०४ सोमप्रयोगे अवगन्तव्याः विषयाः</title>
      <link>https://vishvAsa.github.io/vedAH_yajuH/taittirIyam/sUtram/ApastambaH/shrautam/paddhatiH/mattUrutaH/1/bhUmikA/04_somaprayoge_avagantavyAH_viShayAH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/ApastambaH/shrautam/paddhatiH/mattUrutaH/1/bhUmikA/04_somaprayoge_avagantavyAH_viShayAH/</guid>
      <description>&lt;p&gt;अध्वर्यो वेरपा इति होता अध्वर्युं पृच्छति । उतेमनन्नमुरिति प्रत्युक्त्वा प्रचरणीशेषात्क्रतुकरणं जुहोति इति सूत्रं वर्तते । अत्र उतेमनन्नमुरिति मन्त्रः कियत्पर्यन्तः इति संशयः । अत्र भाष्यकारो धूर्तस्वामी एवं मन्यते लब्धास्त्वया आपो न लब्धा इति प्रश्नः उतेमनन्नमुरुतेमाः पश्येति प्रतिवचनम् इति । तेन उतेमनन्नमुरुतेमाः पश्य इति मन्त्रः धूर्तस्वामिमतम् । अत्र तैत्तिरीयसंहितायां षष्ठकाण्डे चतुर्थः प्रश्ने तृतीयानुवाके एतस्मिन्नेव प्रश्नप्रतिवचनविषये सायणभाष्यं हे अध्वर्यो अपः किं अवेः लब्धवानसि इति होतुः प्रश्नः । उतेमनन्नमुः इत्यध्वर्योः उत्तरमन्त्रः । उतेमाः पश्य इति वाक्यं मन्त्रस्य व्याख्यानम् । अत्रैव भट्टभास्करभाष्यं अध्वर्यो वेरपा इति होता अध्वर्युं पृच्छति अत्र यत्प्रतिवचनं उतेमनन्नमुः इति तस्य अभिप्रायमाह उतेमाः पश्य इत्यादि । अत्र उतेमनन्नमुः इत्येतावान्मन्त्रः इति स्पष्टं ज्ञायते उभयोः भाष्यकारयोः मतेन ।&lt;/p&gt;</description>
    </item>
    <item>
      <title>०५ यज्ञे याजमानम्</title>
      <link>https://vishvAsa.github.io/vedAH_yajuH/taittirIyam/sUtram/ApastambaH/shrautam/paddhatiH/mattUrutaH/1/bhUmikA/05_yajne_yAjamAnam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/ApastambaH/shrautam/paddhatiH/mattUrutaH/1/bhUmikA/05_yajne_yAjamAnam/</guid>
      <description>&lt;p&gt;यो यज्ञकर्मणोऽनुष्ठाता यज्ञकर्मणः फलस्य कामयिता गार्हपत्यादीनग्नीनाधाय आहिताग्निरित्युच्यते स एव यज्ञे यजमान इत्युच्यते । अन्यो यज्ञफलस्य कामयितान्य आहिताग्निर्यजमान इति न सङ्गच्छते । यो यज्ञफलकामी तेनैवाहिताग्निना यजमानेन भवितव्यम् । तथा स एव स्ववान् भवेत् । स्वस्य धनेनैव सः यागं निर्वर्तयेत् । सः स्वभूताभिरेव दक्षिणाभिः ऋत्विजः परिक्रीणीयात् । एतदेवाभिप्रेत्य एतत् खलु वाव तप इत्याहुर्यः स्वं ददातीति (तै.सं=६-१-६) इति दक्षिणाः स्वशब्देनैव उक्ताः । सूत्रकारेण आपस्तम्बेनापि याजमानं व्याख्यास्यामः । यजमानस्य ब्रह्मचर्यं दक्षिणादानं द्रव्यप्रकल्पनं कामानां कामनम् (आप.श्रौ.सू=४-१-१,२) इत्युक्तम् । अत्रत्यरुद्रदत्तवृत्तौ - “ ब्रह्मचर्यं मैथुनादिवर्जम् । दक्षिणादानं ऋत्विक् परिक्रयः । द्रव्यप्रकल्पनं यज्ञसाधनद्रव्याणामुपस्थापनम् । काम्यन्त इति कामाः क्रतुफलान्यङ्गफलानि च । याजमानाधिकारे पुनर्यजमानग्रहणं सार्वत्रिकार्थम् । तदयमर्थः ब्रह्मचर्यादिचतुष्टयमविशेषेण चोदितमपि सर्वत्र यजमानस्यैव भवति नर्त्विजाम् । कुतः? कर्मणः तदर्थत्वात् ” इत्युक्तम् । एवं विधेन यजमानेनानुष्ठीयमानं कर्म सम्यक् फलदानाय कल्पते ।&lt;/p&gt;</description>
    </item>
    <item>
      <title>०६ ऋत्विग्लक्षणम्</title>
      <link>https://vishvAsa.github.io/vedAH_yajuH/taittirIyam/sUtram/ApastambaH/shrautam/paddhatiH/mattUrutaH/1/bhUmikA/06_RtviglaxaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/ApastambaH/shrautam/paddhatiH/mattUrutaH/1/bhUmikA/06_RtviglaxaNam/</guid>
      <description>&lt;p&gt;यज्ञे विद्वांसः शीलसंपन्ना अनङ्गहीना ऋत्विजो भवेयुरिति सर्वेषां सूत्रकाराणां समानं मतम् । तथा आपस्तम्बेनोक्तं ऋत्विजो वृणीते यूनः स्थविरान् वानूचानानूर्ध्ववाचोऽनङ्गहीनान् (आप.श्रौ.सू=१०-१-१) तथा च बोधायनेनोक्तं = विज्ञायते ब्राह्मणा ऋत्विजो योनिगोत्रश्रुतवृत्तसंपन्ना अविगुणाङ्गा अत्रिकिणः । न परिखातिक्रान्ता नान्तगा नान्तजा नाननूचानाः । योनिर्वृत्तं विद्या च प्रमाणमित्येके । (बो.श्रौ.सू=२-३-२,३,७)&lt;/p&gt;&#xA;&lt;p&gt;[अस्य व्याख्यायां सुबोधिनीवृत्तौ - अत्रिकिणः = किणः आघातः । ज्याकिणः धनुर्युद्धनिमित्तः । आस्पोटकिणः मल्लयुद्धनिमित्तः । ग्रैवेयकिणः हस्तिदमननिमित्तः । ते एतेषां सन्तीति त्रिकिणिनः । न त्रिकिणिनः अत्रिकिणिनः । न परिखातिक्रान्ताः = परिखा मर्यादा त्रैविद्यवृद्धैः कृता । समुद्र इत्यन्ये । तामतिक्रान्ता न भवेयुः । नान्तगाः = न प्रतिषिद्धदेशगताः । न वृषलीपतय इत्यन्ये । नान्तजाः = न अन्तेषु शबरपुलिन्दादिषु देशेषु जाताः । नाननूचानाः = न असाङ्गाध्यायिनः । ]&lt;/p&gt;</description>
    </item>
    <item>
      <title>०७ दक्षिणादानम्</title>
      <link>https://vishvAsa.github.io/vedAH_yajuH/taittirIyam/sUtram/ApastambaH/shrautam/paddhatiH/mattUrutaH/1/bhUmikA/07_daxiNAdAnam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/ApastambaH/shrautam/paddhatiH/mattUrutaH/1/bhUmikA/07_daxiNAdAnam/</guid>
      <description>&lt;p&gt;यथाशास्त्रं दक्षिणादानं शास्त्रीयकर्मणः मुख्येष्वेकतमं प्रधानमङ्गम् । श्रौतं स्मार्तं पौराणिकं वा यत्किंचित् शास्त्रीयं कर्मर्त्विग्भिः कार्यते तत्रावश्यं दक्षिणा दातव्या । स्मार्तकर्मसु कर्मान्ते दक्षिणा दीयते । श्रौतकर्मसु तु कर्मनिर्वर्तनकाल एव दक्षिणा दीयते । समृद्धदक्षिणया यज्ञोऽधिकफलदायी भवतीति दक्षिणादानं शास्त्रेण बहुधा प्रशंसितम् । तद्यथा यज्ञ आयुष्मान् स दक्षिणाभिरायुष्मान् ( तै. सं २-३-१०) इति । ऋग्वेदस्य अस्मिन् एकादशर्चे सूक्ते पूर्णं दक्षिणास्तुतिरेव कृता उच्चा दिवि दक्षिणावन्तो अस्थुर्ये अश्वदास्सह ते सूर्येण । हिरण्यदा अमृतत्वं भजन्ते वासोदास्सोम प्रतिरन्त आयुः ॥ (ऋ-सं १०-१०७-२) ।&lt;/p&gt;</description>
    </item>
    <item>
      <title>०८ यज्ञेऽन्नदानम्</title>
      <link>https://vishvAsa.github.io/vedAH_yajuH/taittirIyam/sUtram/ApastambaH/shrautam/paddhatiH/mattUrutaH/1/bhUmikA/08_yajne-nnadAnam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/taittirIyam/sUtram/ApastambaH/shrautam/paddhatiH/mattUrutaH/1/bhUmikA/08_yajne-nnadAnam/</guid>
      <description>&lt;p&gt;सर्वस्य शास्त्रीयकर्मणः संपूर्णफलावाप्तये ब्राह्मणभोजनमवश्यकर्तव्यतयोपलभ्यते । तथा च - शुचीन् मन्त्रवतः सर्वकृत्येषु भोजयेत् (आप. ध. सू २-१५-९) इति । तत्रापि विशेषतो यज्ञेषु यजमानो ब्राह्मणभोजनं कारयेत् । अत्रोक्तं वैद्यनाथीयस्मृतिमुक्ताफले शङ्खस्मृतिवाक्यम्&lt;/p&gt;&#xA;&lt;blockquote&gt;&#xA;&lt;p&gt;सहस्रं भोजयेत् सोमे&lt;br&gt;&#xA;ब्राह्मणानां शतं पशौ ।&lt;br&gt;&#xA;चातुर्मास्येषु सर्वेषु&lt;br&gt;&#xA;शतं पर्वणि पर्वणि ॥&lt;/p&gt;&lt;/blockquote&gt;&#xA;&lt;p&gt;तत्रैव स्मृत्यन्तरवाक्यं -&lt;/p&gt;&#xA;&lt;blockquote&gt;&#xA;&lt;p&gt;द्विजभोजनम् अत्रैव&lt;br&gt;&#xA;सोमयागे सहस्रकम् ।&lt;br&gt;&#xA;शतं पशौ दर्शेऽष्टौ स्युः&lt;br&gt;&#xA;भोज्या ऋत्विज एव वा ॥ ( आचारकाण्डे यजनप्रकरणे )&lt;/p&gt;&lt;/blockquote&gt;</description>
    </item>
  </channel>
</rss>
