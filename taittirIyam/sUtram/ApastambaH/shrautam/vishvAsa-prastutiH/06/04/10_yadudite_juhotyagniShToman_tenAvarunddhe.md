+++
title = "10 यदुदिते जुहोत्यग्निष्टोमन् तेनावरुन्द्धे"

+++
+++(आपदि)+++ यदुदिते जुहोत्यग्निष्टोमं तेनावरुन्द्धे।  
यन्मध्यंदिने जुहोत्युक्थ्यं तेनावरुन्द्धे।  
यदपराह्णे जुहोति षोडशिनं तेनावरुन्द्धे।  
यत्पूर्वरात्रे जुहोति +++(अतिरात्रे)+++ प्रथमं तेन रात्रिपर्यायमाप्नोति।  
यन्मध्यरात्रे जुहोति मध्यमं तेन रात्रिपर्यायमाप्नोति।  
यदपररात्रे जुहोति जघन्यं तेन रात्रिपर्यायमाप्नोति। १०  
