+++
title = "03 वानस्पत्योऽसि देवेभ्यः शुन्धस्वेति"

+++
"वानस्पत्योऽसि देवेभ्यः शुन्धस्वे"ति प्रणीताप्रणयनं चमसम् अद्भिः परिक्षालयति तूष्णीं कंसं मृन्मयं च ।  
कंसेन प्रणयेद् ब्रह्मवर्चसकामस्य मृन्मयेन प्रतिष्ठाकामस्य गोदोहनेन पशुकामस्य ।  

अपरेण गार्हपत्यं पवित्रान्तर्हितं चमसं निधाय  
तस्मिन् "को वो गृह्णाति स वो गृह्णातु! कस्मै वो गृह्णामि तस्मै वो गृह्णामि पोषाय व" इत्यप आनयति ३  
