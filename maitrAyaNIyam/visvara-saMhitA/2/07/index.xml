<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०७ on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/maitrAyaNIyam/visvara-saMhitA/2/07/</link>
    <description>Recent content in &#43;०७ on यजुर्वेदे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/vedAH_yajuH/maitrAyaNIyam/visvara-saMhitA/2/07/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/vedAH_yajuH/maitrAyaNIyam/visvara-saMhitA/2/07/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/maitrAyaNIyam/visvara-saMhitA/2/07/01/</guid>
      <description>&lt;p&gt;आनुष्टुभेन छन्दसा ॥म्स्_२,७।१॥&lt;/p&gt;&#xA;&lt;p&gt;प्रतूर्तं वाजिन्न् आद्रव वरिष्ठाम् अनु संवतम् ।&lt;br&gt;&#xA;दिवि ते जन्म परमम् अन्तरिक्षे तव नाभिः पृथिव्याम् अधि योनिर् इत् ॥&lt;/p&gt;&#xA;&lt;p&gt;युञ्जाथां रासभं युवम् अस्मिन् यामे वृषण्वसू ।&lt;br&gt;&#xA;अग्निं भरन्ता अस्मयुम् ॥&lt;/p&gt;&#xA;&lt;p&gt;योगेयोगे तवस्तरं वाजेवाजे हवामहे ।&lt;br&gt;&#xA;सखाया इन्द्रम् ऊतये ॥&lt;/p&gt;&#xA;&lt;p&gt;प्रतूर्वन्न् एह्य् अवक्रामन्न् अशस्तीर् रुद्रस्य गाणपत्यान् मयोभूर् एहि ॥&lt;/p&gt;&#xA;&lt;p&gt;उर्व् अन्तरिक्षं वीहि ॥&lt;/p&gt;&#xA;&lt;p&gt;स्वस्तिगव्यूतिर् अभयानि कृण्वन् पूष्णा सयुजा सह ॥&lt;/p&gt;&#xA;&lt;p&gt;अग्निं पुरीष्यम् अङ्गिरस्वद् आभराग्निं पुरीष्यम् अङ्गिरस्वद् अच्छेमो ऽग्निं पुरीष्यम् अङ्गिरस्वद् भरिष्यामः ॥&lt;/p&gt;&#xA;&lt;p&gt;अन्व् अग्निः ॥&lt;/p&gt;&#xA;&lt;p&gt;आगत्य वाज्य् अध्वानं सर्वा मृधो विधूनुते ।&lt;br&gt;&#xA;अग्निं सधस्थे महति चक्षुषा निचिकीषति ॥&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/vedAH_yajuH/maitrAyaNIyam/visvara-saMhitA/2/07/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/maitrAyaNIyam/visvara-saMhitA/2/07/02/</guid>
      <description>&lt;p&gt;देवस्य त्वा सवितुः प्रसवे ऽश्विनोर् बाहुभ्यां पूष्णो हस्ताभ्यां पृथिव्याः सधस्थे अग्निं पुरीष्यम् अङ्गिरस्वत् खनामि ज्योतिष्मन्तं त्वाग्ने सुप्रतीकम् अजस्रेण भानुना दीद्यतं शिवं प्रजाभ्यो ऽहिंसन्तं पृथिव्याः सधस्थे अग्निं पुरीष्यम् अङ्गिरस्वत् खनामः ॥म्स्_२,७।२॥&lt;/p&gt;&#xA;&lt;p&gt;अपां पृष्ठम् असि योनिर् अग्नेः समुद्रम् अभितः पिन्वमानम् ।&lt;br&gt;&#xA;वर्धमानो मह आ च पुष्करे दिवो मात्रया वरिणा प्रथस्व ॥&lt;/p&gt;&#xA;&lt;p&gt;शर्म च स्थो वर्म च स्थो अछिद्रे बहुले उभे ।&lt;br&gt;&#xA;व्यचस्वती संवसेथां भर्तम् अग्निं पुरीष्यम् ॥&lt;/p&gt;&#xA;&lt;p&gt;संवसेथां स्वर्विदा समीची उरसा त्मना ।&lt;br&gt;&#xA;अग्निं भरिष्यन्ती अन्ता रोचमानम् अजस्रम् इत् ॥&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/vedAH_yajuH/maitrAyaNIyam/visvara-saMhitA/2/07/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/maitrAyaNIyam/visvara-saMhitA/2/07/03/</guid>
      <description>&lt;p&gt;अयं ते ॥म्स्_२,७।३॥&lt;/p&gt;&#xA;&lt;p&gt;अपो देवीर् उपसृजा मधुमतीर् अयक्ष्माय प्रजाभ्यः ।&lt;br&gt;&#xA;तासाम् आस्थानाद् उज्जिहताम् ओषधयः सुपिप्पलाः ॥&lt;/p&gt;&#xA;&lt;p&gt;सं ते वायुर् मातरिश्वा दधातूत्तानाया हृदयं यद् विकस्तम् ।&lt;br&gt;&#xA;यो देवानां चरसि प्राणथेन कस्मै देव वषड् अस्तु तुभ्यम् ॥&lt;/p&gt;&#xA;&lt;p&gt;सुजातो ज्योतिषा शर्म वरूथम् आसदत् स्वः ।&lt;br&gt;&#xA;वासो अग्ने विश्वरूपं संव्ययस्व विभावसो ॥&lt;/p&gt;&#xA;&lt;p&gt;उद् उ तिष्ठ स्वध्वर स्तवानो देव्या कृपा ।&lt;br&gt;&#xA;दृशा च भासा बृहता सुशिक्मनाग्ने याहि सुशस्तिभिः ॥&lt;/p&gt;&#xA;&lt;p&gt;ऊर्ध्व ऊ षु ण ऊतये तिष्ठा देवो न सविता ।&lt;br&gt;&#xA;ऊर्ध्वो वाजस्य सनिता यद् अञ्जिभिर् वाघाद्भिर् विह्वयामहे ॥&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/vedAH_yajuH/maitrAyaNIyam/visvara-saMhitA/2/07/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/maitrAyaNIyam/visvara-saMhitA/2/07/04/</guid>
      <description>&lt;p&gt;ऋतं सत्यम् ऋतं सत्यम् अग्निं पुरीष्यम् अङ्गिरस्वद् भरामः ॥म्स्_२,७।४॥&lt;/p&gt;&#xA;&lt;p&gt;ओषधयः प्रतिगृभ्णीताग्निम् एतं शिवम् आयन्तम् अभ्य् अत्र युष्मान् ।&lt;br&gt;&#xA;व्यस्यन् विश्वा अनिरा अमीवा निषीदन् नो अप दुर्मतिं जहि ॥&lt;/p&gt;&#xA;&lt;p&gt;ओषधयः प्रतिमोदध्वम् एनं पुष्पवतीः सुपिप्पलाः ।&lt;br&gt;&#xA;अयं वो गर्भ ऋत्वियः प्रत्नं सधस्थम् आसदत् ॥&lt;/p&gt;&#xA;&lt;p&gt;वि पाजसा पृथुना शोशुचानो बाधस्व रिपून् रक्षसो अमीवाः ।&lt;br&gt;&#xA;सुशर्मणो बृहतः शर्मणि स्याम् अग्नेर् अहं सुहवस्य प्रणीतौ ॥&lt;/p&gt;&#xA;&lt;p&gt;आपो हि ष्ठा मयोभुवस् ता न ऊर्जे दधातन ।&lt;br&gt;&#xA;महे रणाय चक्षसे ॥&lt;/p&gt;&#xA;&lt;p&gt;यो वः शिवतमो रसस् तस्य भाजयतेह नः ।&lt;br&gt;&#xA;उशतीर् इव मातरः ॥&lt;/p&gt;</description>
    </item>
    <item>
      <title>०५</title>
      <link>https://vishvAsa.github.io/vedAH_yajuH/maitrAyaNIyam/visvara-saMhitA/2/07/05/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/maitrAyaNIyam/visvara-saMhitA/2/07/05/</guid>
      <description>&lt;p&gt;माता पुत्रं यथोपस्थे साग्निं बिभर्तु गर्भा आ ॥म्स्_२,७।५॥&lt;/p&gt;&#xA;&lt;p&gt;मखस्य शिरो ऽसि वसवस् त्वा कृण्वन्तु गायत्रेण् छन्दसाङ्गिरस्वद् उखे ध्रुवासि पृथिव्य् असि धारया मयि प्रजां रायश्पोषं गौपत्यं सुवीर्यं सजातान् अस्मै यजमानाय रुद्रास् त्वा कृण्वन्तु त्रैष्टुभेन छन्दसाङ्गिरस्वद् उखे ध्रुवास्य् अन्तरिक्षम् असि धारया मयि प्रजां रायस्पोषं गौपत्यं सुवीर्यं सजातान् अस्मै यजमानायादित्यास् त्वा कृण्वन्तु जागतेन छन्दसाग्ङ्गिरस्वद् उखे ध्रुवासि द्यौर् असि धारया मयि प्रजां रायस्पोषं गौपत्यं सुवीर्यं सजातान् अस्मै यजमानाय विश्वे त्वा देवा वैश्वानराः कृण्वन्त्व् आनुष्टुभेन छन्दसाङ्गिरस्वद् उखे ध्रुवासि दिशो ऽसि धारया मयि प्रजां रायस्पोषं गौपत्यं सुवीर्यं सजातान् अस्मै यजमानायादित्या रास्नास्य् अदितिष् टे बिलं गृभ्णातु ॥&lt;/p&gt;</description>
    </item>
    <item>
      <title>०६</title>
      <link>https://vishvAsa.github.io/vedAH_yajuH/maitrAyaNIyam/visvara-saMhitA/2/07/06/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/maitrAyaNIyam/visvara-saMhitA/2/07/06/</guid>
      <description>&lt;p&gt;वसवस् त्वाछृन्दन्तु गायत्रेण छन्दसाङ्गिरस्वद् उखे रुद्रास् त्वाछृन्दन्तु त्रैष्टुभेन छन्दसाङ्गिरस्वद् उख आदित्यास् त्वाछृन्दन्तु जागतेन छन्दसाङ्गिरस्वद् उखे विश्वे त्वा देवा वैश्वानरा आछृन्दन्त्व् आनुष्टुभेन छन्दसाङ्गिरस्वद् उखे ॥म्स्_२,७।६॥&lt;/p&gt;&#xA;&lt;p&gt;आकूतम् अग्निं प्रयुजं स्वाहा मनो मेधाम् अग्निं प्रयुजं स्वाहा चित्तं विज्ञातम् अग्निं प्रयुजं स्वाहा वाचो विधृतम् अग्निं प्रयुजं स्वाहा प्रजापतये मनवे स्वाहाग्नये वैश्वानराय स्वाहा ॥&lt;/p&gt;&#xA;&lt;p&gt;विश्वो देवस्य नेतुर् मर्तो वुरीत सख्यम् ।&lt;br&gt;&#xA;विश्वो राय इषुध्यति द्युम्नं वृणीत पुष्यसे ॥ स्वाहा ॥&lt;/p&gt;&#xA;&lt;p&gt;मा सु भित्था मा सु रिषो दृंहस्व वीरयस्व सु ।&lt;br&gt;&#xA;अम्ब धृष्णु वीरयस्वाग्निश् चेदं करिष्यथः ॥&lt;/p&gt;</description>
    </item>
    <item>
      <title>०७</title>
      <link>https://vishvAsa.github.io/vedAH_yajuH/maitrAyaNIyam/visvara-saMhitA/2/07/07/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/maitrAyaNIyam/visvara-saMhitA/2/07/07/</guid>
      <description>&lt;p&gt;क्षत्रं ब्रह्म जिन्वति ब्राह्मणस्य यत् समीची कृणुतो वीर्याणि ॥म्स्_२,७।७॥&lt;/p&gt;&#xA;&lt;p&gt;दृशानो रुक्म उरुया विभाति दुर्मर्षम् आयुः श्रिये रुचानः ।&lt;br&gt;&#xA;अग्निर् अजरो ऽभवत् सहोभिर् यद् एनं द्यौर् अजनयत् सुरेताः ॥&lt;/p&gt;&#xA;&lt;p&gt;नक्तोषासा समनसा विरूपे धापयेते शिशुम् एकं समीची ।&lt;br&gt;&#xA;द्यावाक्षामा रुक्मो अन्तर् विभाति देवा अग्निं धारयन् द्रविणोदाः ॥&lt;/p&gt;&#xA;&lt;p&gt;विश्वा रूपाणि प्रतिमुञ्चते कविः प्रासावीद् भद्रं द्विपदे चतुष्पदे ।&lt;br&gt;&#xA;वि नाकम् अक्शत् सविता वरेण्यो ऽनु प्रयाणम् उषसो विराजति ॥&lt;/p&gt;&#xA;&lt;p&gt;सुपर्णो ऽसि गरुत्मांस् त्रिवृत् ते शिरो गायत्रं चक्षुर् बृहद्रथन्तरे पक्षौ स्तोम आत्मा छन्दांस्य् अङ्गानि यजूंषि नाम साम ते तनूर् वामदेव्यं यज्ञायज्ञियं पुच्छं धिष्ण्याः शफाः ॥&lt;/p&gt;</description>
    </item>
    <item>
      <title>०८</title>
      <link>https://vishvAsa.github.io/vedAH_yajuH/maitrAyaNIyam/visvara-saMhitA/2/07/08/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/maitrAyaNIyam/visvara-saMhitA/2/07/08/</guid>
      <description>&lt;p&gt;शिवाः कृत्वा दिशः सर्वाः स्वं योनिम् इहासदः ॥म्स्_२,७।८॥&lt;/p&gt;&#xA;&lt;p&gt;दिवस् परि प्रथमं जज्ञे अग्निर् अस्मद् द्वितीयं परि जातवेदाः ।&lt;br&gt;&#xA;तृतीयम् अप्सु नृमणा अजस्रम् इन्धान एनं जनते स्वाधीः ॥&lt;/p&gt;&#xA;&lt;p&gt;विद्मा ते अग्ने त्रेधा त्रयाणि विद्मा ते सद्म विभृतं पुरुत्रा ।&lt;br&gt;&#xA;विद्मा ते नाम परमं गुहा यद् विद्मा तम् उत्सं यत आबभूथ ॥&lt;/p&gt;&#xA;&lt;p&gt;समुद्रे त्वा नृमणा अप्स्व् अन्तर् नृचक्षा ईधे दिवो अग्ना ऊधन् ।&lt;br&gt;&#xA;तृतीये त्वा रजसि तस्थितांसम् ऋतस्य योनौ महिषा अगृभ्णन् ॥&lt;/p&gt;&#xA;&lt;p&gt;श्रीणाम् उदारो धरुणो रयीणां मनीषाणां प्रार्पणः सोमगोपाः ।&lt;br&gt;&#xA;वसुः सूनुः सहसो अप्सु राजा विभात्य् अग्र उषसाम् इधानः ॥&lt;/p&gt;</description>
    </item>
    <item>
      <title>०९</title>
      <link>https://vishvAsa.github.io/vedAH_yajuH/maitrAyaNIyam/visvara-saMhitA/2/07/09/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/maitrAyaNIyam/visvara-saMhitA/2/07/09/</guid>
      <description>&lt;p&gt;अद्वेष्ये द्यावापृथिवी हुवे देवा धत्त रयिम् अस्मे सुवीरम् ॥म्स्_२,७।९॥&lt;/p&gt;&#xA;&lt;p&gt;उद् उ त्वा विश्वे देवा अग्ने भरन्तु चित्तिभिः ।&lt;br&gt;&#xA;स नो भव शिवस् त्वं सुप्रतीको विभावसुः ॥&lt;/p&gt;&#xA;&lt;p&gt;प्रेद् अग्ने ज्योतिष्मान् याहि शिवेभिर् अर्चिभिष् ट्वम् ।&lt;br&gt;&#xA;बृहद्भिर् भानुभिर् भासन् मा हिंसीस् तन्वा प्रजाः ॥&lt;/p&gt;&#xA;&lt;p&gt;अक्रन्दद् अग्निः ॥&lt;/p&gt;&#xA;&lt;p&gt;समिधाग्निं दुवस्यत घृतैर् बोधयतातिथिम् ।&lt;br&gt;&#xA;आस्मिन् हव्या जुहोतन ॥&lt;/p&gt;&#xA;&lt;p&gt;प्रप्रायम् अग्निर् भरतस्य शृण्वे वि यत् सूर्यो न रोचते बृहद् भाः ।&lt;br&gt;&#xA;अभि यः पूरुं पृतनासु तस्थौ दीदाय दैव्यो अतिथिः शिवो नः ॥&lt;/p&gt;</description>
    </item>
    <item>
      <title>१०</title>
      <link>https://vishvAsa.github.io/vedAH_yajuH/maitrAyaNIyam/visvara-saMhitA/2/07/10/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/maitrAyaNIyam/visvara-saMhitA/2/07/10/</guid>
      <description>&lt;p&gt;युयोध्य् अस्मद् द्वेषांसि यानि कानि च चकृम ॥म्स्_२,७।१०॥&lt;/p&gt;&#xA;&lt;p&gt;अपेत वीत वि च सर्पतातो ये ऽत्र स्थं पुराणा ये च नूतनाः ।&lt;br&gt;&#xA;अदाद् इदं यमो ऽवसानं पृथिव्या अक्रन्न् इमं पितरो लोकम् अस्मै ॥&lt;/p&gt;&#xA;&lt;p&gt;अग्नेर् भस्मास्य् अग्नेः पुरीषम् असि सञ्ज्ञानम् असि कामधरणं मयि ते कामधरणं भूयात् ॥&lt;/p&gt;&#xA;&lt;p&gt;अयं सो अग्निर् यस्मिन्त् सोमम् इन्द्रः सुतं दधे जठरे वावशानः ।&lt;br&gt;&#xA;सहस्रियं वाजम् अत्यं न सप्तिं ससवान्त् संस्तूयसे जातवेदः ॥&lt;/p&gt;&#xA;&lt;p&gt;अग्ने दिवो अर्णम् अछा जिगास्य् अछा देवं ऊचिषे धिष्ण्या ये ।&lt;br&gt;&#xA;याः परस्ताद् रोचनाः सूर्यस्य याश् चावस्ताद् उपतिष्ठन्ता आपः ॥&lt;/p&gt;</description>
    </item>
    <item>
      <title>११</title>
      <link>https://vishvAsa.github.io/vedAH_yajuH/maitrAyaNIyam/visvara-saMhitA/2/07/11/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/maitrAyaNIyam/visvara-saMhitA/2/07/11/</guid>
      <description>&lt;p&gt;तां विश्वैर् देवैर् ऋतुभिः संविदानः प्रजापतिर् विश्वकर्मा विमुञ्चतु ॥म्स्_२,७।११॥&lt;/p&gt;&#xA;&lt;p&gt;असुन्वन्तम् अयजमानम् इछ स्तेनस्येत्याम् अन्विहि तस्करस्य ।&lt;br&gt;&#xA;अन्यम् अस्मद् इछ सा त इत्या नमो देवि निरृते तुभ्यम् अस्तु ॥&lt;/p&gt;&#xA;&lt;p&gt;नमः सु ते निरृते तिग्मतेजो ऽयस्मयं विचृता बन्धम् एतम् ।&lt;br&gt;&#xA;यमेन त्वं यम्या संविदानोत्तमे नाके अधि रोहयैनम् ॥&lt;/p&gt;&#xA;&lt;p&gt;यद् अद्य ते ॥&lt;/p&gt;&#xA;&lt;p&gt;यं ते देवी निरृतिर् आबबन्ध पाशं ग्रीवास्व् अविचर्त्यम् ।&lt;br&gt;&#xA;तं ते विष्याम्य् आयुषो नु मध्ये ऽथा जीवः पितुम् अद्धि प्रमुक्तः ॥&lt;/p&gt;&#xA;&lt;p&gt;यद् अस्य पारे रजसो महश् चित्रं ज्योतिर् अजायत ।&lt;br&gt;&#xA;तन् नः पर्षद् अति द्विषो ऽग्ने वैश्वानर ॥ स्वाहा भूत्यै नमः ॥&lt;/p&gt;</description>
    </item>
    <item>
      <title>१२</title>
      <link>https://vishvAsa.github.io/vedAH_yajuH/maitrAyaNIyam/visvara-saMhitA/2/07/12/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/maitrAyaNIyam/visvara-saMhitA/2/07/12/</guid>
      <description>&lt;p&gt;ज्योतिर् आपाम ॥म्स्_२,७।१२॥&lt;/p&gt;&#xA;&lt;p&gt;या ओषधयः प्रथमजा देवेभ्यस् त्रियुगं पुरा ।&lt;br&gt;&#xA;मन्वे नु बभ्रूणाम् अहं शतं धामानि सप्त च ॥&lt;/p&gt;&#xA;&lt;p&gt;शतं वो अम्ब धामानि सहस्रम् उत वो रुहः ।&lt;br&gt;&#xA;अथा शतक्रतो यूयम् इमं मे अगदं कृत ॥&lt;/p&gt;&#xA;&lt;p&gt;पुष्पवतीः प्रसूवरीः फलिनीर् अफला उत ।&lt;br&gt;&#xA;अश्वा इव सजित्वरीर् वीरुधः पारयिष्णवः ॥&lt;/p&gt;&#xA;&lt;p&gt;ओषधीर् इति मातरस् तद् वो देवीर् उपब्रुवे ।&lt;br&gt;&#xA;रपांसि विघ्नतीर् इत रपश् चातयमानाः ॥&lt;/p&gt;&#xA;&lt;p&gt;अश्वत्थे वो निवेशनं पर्णे वो वसतिः कृता ।&lt;br&gt;&#xA;गोभाजा इत् किलासथ यत् सनवाथ पूरुषम् ॥&lt;/p&gt;</description>
    </item>
    <item>
      <title>१३</title>
      <link>https://vishvAsa.github.io/vedAH_yajuH/maitrAyaNIyam/visvara-saMhitA/2/07/13/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/maitrAyaNIyam/visvara-saMhitA/2/07/13/</guid>
      <description>&lt;p&gt;त्वष्टारम् अग्रीयं ब्रूमस् ते नो मुञ्चन्त्व् अंहसः ॥म्स्_२,७।१३॥&lt;/p&gt;&#xA;&lt;p&gt;मा नो हिंसीज् जनिता यः पृथिव्या यो दिवं सत्यधर्मा व्यानट् ।&lt;br&gt;&#xA;यश् चापश् चन्द्राः प्रथमो जजान कस्मै देवाय हविषा विधेम ॥&lt;/p&gt;&#xA;&lt;p&gt;अभ्यावर्तस्व पृथिवि यज्ञेन पयसा सह ।&lt;br&gt;&#xA;वपां ते अग्निर् इषितो अरोहत् ॥&lt;/p&gt;&#xA;&lt;p&gt;अग्ने यञ् शुक्रं यच् चन्द्रं यत् पूतं यच् च यज्ञियम् ।&lt;br&gt;&#xA;तद् देवेभ्यो भरामसि ॥&lt;/p&gt;&#xA;&lt;p&gt;इषम् ऊर्जम् अहम् इत आदि घृतस्य धारां महिषस्य योनिम् ।&lt;br&gt;&#xA;आ नो गोषु विशत्व् ओषधीषु जहामि सेदिम् अनिराम् अमीवाम् ॥&lt;/p&gt;</description>
    </item>
    <item>
      <title>१४</title>
      <link>https://vishvAsa.github.io/vedAH_yajuH/maitrAyaNIyam/visvara-saMhitA/2/07/14/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/maitrAyaNIyam/visvara-saMhitA/2/07/14/</guid>
      <description>&lt;p&gt;आप्यायमानो आमृताय सोम दिवि श्रवांस्य् उत्तमानि धिष्व ॥म्स्_२,७।१४॥&lt;/p&gt;&#xA;&lt;p&gt;ब्रह्म जज्ञानं प्रथमं पुरस्ताद् वि सीमतः सुरुचो वेन आवः ।&lt;br&gt;&#xA;स बुध्न्या उपमा अस्य विष्ठाः सतश् च योनिम् असतश् च विवः ॥&lt;/p&gt;&#xA;&lt;p&gt;हिरण्यगर्भः समवर्तताग्रे भूतस्य जातः पतिर् एक आसीत् ।&lt;br&gt;&#xA;स दाधार पृथिवीं द्याम् उतेमां कस्मै देवाय हविषा विधेम ॥&lt;/p&gt;&#xA;&lt;p&gt;अद्भ्यः सम्भृतः पृथिव्या रसाच् च विश्वकर्मणः समवर्तताधि ।&lt;br&gt;&#xA;तस्य त्वष्टा विदधद् रूपम् एति तत् पुरुषस्य देवम् आजानम् अग्रे ॥&lt;/p&gt;&#xA;&lt;p&gt;द्रप्सश् चस्कन्द ॥&lt;/p&gt;&#xA;&lt;p&gt;नमो अस्तु सर्पेभ्यो ये केच पृथिवीम् अनु ।&lt;br&gt;&#xA;ये अन्तरिक्षे ये दिवि तेभ्यः सर्पेभ्यो नमः ॥&lt;/p&gt;</description>
    </item>
    <item>
      <title>१५</title>
      <link>https://vishvAsa.github.io/vedAH_yajuH/maitrAyaNIyam/visvara-saMhitA/2/07/15/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/maitrAyaNIyam/visvara-saMhitA/2/07/15/</guid>
      <description>&lt;p&gt;तस्यै ते देवीष्टके विधेम हविषा वयम् ॥म्स्_२,७।१५॥&lt;/p&gt;&#xA;&lt;p&gt;यास् ते अग्ने सूर्ये रुचो दिवम् आतन्वन्ति रश्मिभिः ।&lt;br&gt;&#xA;ताभिर् नो अद्य सर्वाभी रुचे जनाय नस् कृधि ॥&lt;/p&gt;&#xA;&lt;p&gt;या वो देवाः सूर्ये रुचो गोष्व् अश्वेषु या रुचः ।&lt;br&gt;&#xA;इन्द्राग्नी ताभिः सर्वाभी रुचं नो धेहि बृहस्पते ॥&lt;/p&gt;&#xA;&lt;p&gt;विराड् ज्योतिर् अधारयत् स्वराड् ज्योतिर् अधारयत् सम्राड् ज्योतिर् अधारयद् भूर् असि भुवनस्य रेता इष्टका स्वर्गो लोको मनसा त्वान्वारोहाम्य् अग्निर् ज्योतिर् ज्योतिर् अग्निस् तया देवतयाङ्गिरस्वद् ध्रुवा सीद सूर् असि सुवनस्य रेता इष्टका स्वर्गो लोको वाचा त्वान्वारोहामि सूर्यो ज्योतिर् ज्योतिः सूर्यस् तया देवतयाङ्गिरस्वद् ध्रुवा सीद बृहस्पतिष् ट्वा सादयतु पृथिव्याः पृष्ठे ज्योतिष्मतीं विश्वस्मै प्राणायापानाय व्यानायोदानाय प्रतिष्ठायै चरित्राय विश्वं ज्योतिर् यछाग्निष् टे ऽधिपतिस् तया देवतयाङ्गिरस्वद् ध्रुवा सीद विश्वकर्मा त्वा सादयत्व् अन्तरिक्षस्य पृष्ठे ज्योतिष्मतीं विश्वस्मै प्राणायापानाय व्यानायोदानाय प्रतिष्ठायै चरित्राय विश्वं ज्योतिर् यछ वायुष् टे ऽधिपतिस् तया देवतयाङ्गिरस्वद् ध्रुवा सीद परमेष्ठी त्वा सादयतु दिवः पृष्ठे ज्योतिष्मतीं विश्वस्मै प्राणायापानाय व्यानायोदानाय प्रतिष्ठायै चरित्राय विश्वं ज्योतिर् यछ सूर्यस् ते ऽधिपतिस् तया देवतयाङ्गिरस्वद् ध्रुवा सीद ॥&lt;/p&gt;</description>
    </item>
    <item>
      <title>१६</title>
      <link>https://vishvAsa.github.io/vedAH_yajuH/maitrAyaNIyam/visvara-saMhitA/2/07/16/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/maitrAyaNIyam/visvara-saMhitA/2/07/16/</guid>
      <description>&lt;p&gt;वैश्वानरं ब्रह्मणा विश्वव्यचसं स्तोमस्य धामन् पवमानम् आभृतम् ॥म्स्_२,७।१६॥&lt;/p&gt;&#xA;&lt;p&gt;अग्ने युक्ष्वा हि ये तवाश्वासो देव साधवः ।&lt;br&gt;&#xA;अरं वहन्त्य् आशवः ॥&lt;/p&gt;&#xA;&lt;p&gt;युक्ष्वा हि देवहूतमं अश्वं अग्ने रथीर् इव ।&lt;br&gt;&#xA;नि होता पूर्व्यः सदः ॥&lt;/p&gt;&#xA;&lt;p&gt;सम् इत् स्रवन्ति सरितो न धेना अन्तर् हृदा मनसा पूयमानाः ।&lt;br&gt;&#xA;घृतस्य धारा अभिचाकशीमि हिरण्ययो वेतसो मध्ये अग्नेः ॥&lt;/p&gt;&#xA;&lt;p&gt;ऋचे त्वा रुचे त्वा भासे त्वा ज्योतिषे त्वाभूद् इदं विश्वस्य भुवनस्य वाजिनम् अग्नेर् वैश्वानरस्य चाग्निस् तेजसा तेजस्वान् रुक्मो वर्चसा वर्चस्वान् सहस्रदा असि सहस्राय त्वा ॥&lt;/p&gt;</description>
    </item>
    <item>
      <title>१७</title>
      <link>https://vishvAsa.github.io/vedAH_yajuH/maitrAyaNIyam/visvara-saMhitA/2/07/17/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/maitrAyaNIyam/visvara-saMhitA/2/07/17/</guid>
      <description>&lt;p&gt;मेषम् आरण्यम् अनु ते दिशामि तेन चिन्वानस् तन्वं निषीद मेषं ते शुग् ऋछतु यं द्विष्मस् तं ते शुग् ऋछत्व् अजो ह्य् अग्नेर् अजनिष्ट शोकात् सो अपश्यज् जनितारम् अग्रे तेन देवा देवताम् अग्रम् आयंस् तेन रोहम् आयन्न् उप मेध्यासः शरभम् आरण्यम् अनु ते दिशामि तेन चिन्वानस् तन्वं निषीद शरभं ते शुग् ऋछतु यं द्विष्मस् तं ते शुग् ऋछतु ॥म्स्_२,७।१७॥&lt;/p&gt;</description>
    </item>
    <item>
      <title>१८</title>
      <link>https://vishvAsa.github.io/vedAH_yajuH/maitrAyaNIyam/visvara-saMhitA/2/07/18/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/maitrAyaNIyam/visvara-saMhitA/2/07/18/</guid>
      <description>&lt;p&gt;अपां त्वेमन्त् सादयाम्य् अपां त्वोद्मन्त् सादयाम्य् अपां त्वायने सादयाम्य् अपां त्वा ज्योतिषि सादयाम्य् अपां त्वा भस्मनि सादयामि समुद्रे त्वा सदने सादयाम्य् अर्णवे त्वा सदने सादयामि सलिले त्वा सदने सादयाम्य् अपां त्वा क्षये सादयाम्य् अपां त्वा सध्रिषु सादयाम्य् अपां त्वा सदने सादयाम्य् अपां त्वा सधस्थे सादयाम्य् अपां त्वा योनौ सादयाम्य् अपां त्वा पुरीषे सादयाम्य् अपां त्वा पाथसि सादयामि गायत्रेण त्वा छन्दसा सादयामि त्रैष्टुभेन त्वा छन्दसा सादयामि जागतेन त्वा छन्दसा सादयाम्य् आनुष्टुभेन त्वा छन्दसा सादयामि पाङ्क्तेन त्वा छन्दसा सादयामि ॥म्स्_२,७।१८॥&lt;/p&gt;</description>
    </item>
    <item>
      <title>१९</title>
      <link>https://vishvAsa.github.io/vedAH_yajuH/maitrAyaNIyam/visvara-saMhitA/2/07/19/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/maitrAyaNIyam/visvara-saMhitA/2/07/19/</guid>
      <description>&lt;p&gt;अयं पुरो भूस् तस्य प्राणो भौवायनो वसन्तः प्राणायनो गायत्री वासन्ती गायत्र्या गायत्रं गायत्राद् उपांशुर् उपांशोस् त्रिवृत् त्रिवृतो रथन्तरं वसिष्ठा ऋषिः प्रजापतिगृहीतया त्वया प्राणं गृह्णामि प्रजाभ्यो ऽयं दक्षिणा विश्वकर्मा तस्य मनो वैश्वकर्मणं ग्रीष्मो मानसस् त्रिष्टुब् ग्रैष्मी त्रिष्टुभः स्वारं स्वाराद् अन्तर्यामो ऽन्तर्यामात् पञ्चदशः पञ्चदशाद् बृहद् भरद्वाजा ऋषिः प्रजापतिगृहीतया त्वया मनो गृह्णामि प्रजाभ्यो ऽयं पश्चा विश्वव्यचास् तस्य चक्षुर् वैश्वव्यचसं वर्षाणि चाक्षुषाणि जगती वार्षी जगत्या ऋक्समम् ऋक्समाञ् शुक्रः शुक्रात् सप्तदशः सप्तदशाद् वैरूपं जमदग्निर् ऋषिः प्रजापतिगृहीतया त्वया चक्षुर् गृह्णामि प्रजाभ्य इदम् उत्तरात् स्वस् तस्य श्रोत्रं सौवं शरञ् श्रौत्र्य् अनुष्टुप् शारद्य् अनुष्टुभ ऐडम् ऐडान् मन्थी मन्थिन एकविम्श एकविंशाद् वैराजं विश्वामित्रा ऋषिः प्रजापतिगृहीतया त्वया श्रोत्रं गृह्णामि प्रजाभ्य इयम् उपरि मतिस् तस्या वाङ् मात्या हेमन्तो वाच्यः पङ्क्तिर् हैमन्ती पङ्क्त्या निधनवन् निधनवत आग्रायण आग्रयणात् त्रिणवत्रयस्त्रिंशौ त्रिणवत्रयस्त्रिंशाभ्यां शाक्वररैवते विश्वकर्मा ऋषिः प्रजापतिगृहीतया त्वया वाचं गृह्णामि प्रजाभ्यः ॥म्स्_२,७।१९॥&lt;/p&gt;</description>
    </item>
    <item>
      <title>२०</title>
      <link>https://vishvAsa.github.io/vedAH_yajuH/maitrAyaNIyam/visvara-saMhitA/2/07/20/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/maitrAyaNIyam/visvara-saMhitA/2/07/20/</guid>
      <description>&lt;p&gt;ऊर्ध्वा दिग् घेमन्तशिशिरा ऋतू बृहस्पतिर् देवता फलं द्रविणं पङ्क्तिश् छन्दः शाक्वररैवते सामनी त्रिणवः स्तोमः स उ त्रयस्त्रिंशवर्तनिः सुपर्णा ऋषिः पष्ठवाड् वय आस्कन्दो ऽयानाम् उपरिष्टाद्वातो वातः पितरः पितामहाः परे ऽवरे ते नो ऽवन्तु ते नः पान्त्व् अस्मिन् ब्रह्मण्य् अस्यां पुरोधायाम् अस्मिन् कर्मण्य् अस्याम् आशिष्य् अस्यां देवहूतौ ॥म्स्_२,७।२०॥&lt;/p&gt;&#xA;&lt;p&gt;लोकं पृण छिद्रं पृणाथा सीद ध्रुवा त्वम् ।&lt;br&gt;&#xA;इन्द्राग्नी त्वा बृहस्पतिर् अस्मिन् योना असीषदन् ॥&lt;/p&gt;&#xA;&lt;p&gt;ता अस्य सूददोहसः सोमं श्रीणन्ति पृश्नयः ।&lt;br&gt;&#xA;जन्मन् देवानां विशस् त्रिष्व् आ रोचने दिवः ॥&lt;/p&gt;</description>
    </item>
  </channel>
</rss>
