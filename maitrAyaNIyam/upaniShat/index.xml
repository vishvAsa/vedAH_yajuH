<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;उपनिषत् on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/maitrAyaNIyam/upaniShat/</link>
    <description>Recent content in &#43;उपनिषत् on यजुर्वेदे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/vedAH_yajuH/maitrAyaNIyam/upaniShat/index.xml" rel="self" type="application/rss+xml" />
    <item>
      <title>१</title>
      <link>https://vishvAsa.github.io/vedAH_yajuH/maitrAyaNIyam/upaniShat/1/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/maitrAyaNIyam/upaniShat/1/</guid>
      <description>&lt;p&gt;वैराग्योत्थभक्तियुक्तब्रह्ममात्रप्रबोधतः ।&lt;br&gt;&#xA;यत्पदं मुनयो यान्ति तत्त्रैपदमहं महः ॥&lt;/p&gt;&#xA;&lt;p&gt;ॐ आप्यायन्तु ममाङ्गानि वाक्प्राणश्चक्षुः श्रोतमथो&lt;br&gt;&#xA;बलमिन्द्रियाणि च ।&lt;br&gt;&#xA;सर्वाणि सर्वं ब्रह्मोपनिषदं माहं ब्रह्म निराकुर्यां&lt;br&gt;&#xA;मा मा ब्रह्म&lt;br&gt;&#xA;निराकरोदनिराकरणमस्त्वनिराकरणं मेस्तु तदात्मनि निरते य&lt;br&gt;&#xA;उपनिषत्सु&lt;br&gt;&#xA;धर्मास्ते मयि सन्तु ते मयि सन्तु ॥&lt;/p&gt;&#xA;&lt;p&gt;ॐ  शान्तिः  शान्तिः  शान्तिः ॥&lt;/p&gt;&#xA;&lt;p&gt;मैत्रायणी कौषितकी बृहज्जाबालतापनी ।&lt;br&gt;&#xA;कालाग्निरुद्रमैत्रेयी सुबालक्षुरमन्त्रिका ।&lt;br&gt;&#xA;ॐ बृहद्रथो ह वै नाम राजा राज्ये ज्येष्ठं पुत्रं&lt;br&gt;&#xA;निधापयित्वेदमशाश्वतं मन्यमानः शारीरं&lt;br&gt;&#xA;वैराग्यमुपेतोऽरण्यं निर्जगाम स तत्र परमं तप&lt;br&gt;&#xA;आस्थायादित्यमीक्षमाण ऊर्ध्वबाहुस्तिष्ठत्यन्ते सहस्रस्य&lt;br&gt;&#xA;मुनिरन्तिकमाजगामाग्निरिवाधूमकस्तेजसा&lt;br&gt;&#xA;निर्दहन्निवात्मविद्भगवाञ्छाकायन्य उत्तिष्ठोत्तिष्ठ वरं&lt;br&gt;&#xA;वृणीश्वेति राजानमब्रवीत्स तस्मै नमस्कृत्योवाच&lt;br&gt;&#xA;भगवन्नाहमात्मवित्त्वं तत्त्वविच्छृणुमो वयं स त्वं नो&lt;br&gt;&#xA;ब्रूहीत्येतद्वृतं पुरस्तादशक्यं मा पृच्छ&lt;br&gt;&#xA;प्रश्नमैक्ष्वाकान्यान्कामान्वृणीश्वेति शाकायन्यस्य&lt;br&gt;&#xA;चरणवभिमृश्यमानो राजेमां गाथां जगाद ॥ १॥&lt;/p&gt;</description>
    </item>
    <item>
      <title>२</title>
      <link>https://vishvAsa.github.io/vedAH_yajuH/maitrAyaNIyam/upaniShat/2/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/maitrAyaNIyam/upaniShat/2/</guid>
      <description>&lt;p&gt;अथ भगवाञ्छाकायन्यः सुप्रीतोऽब्रवीद्राजानं महाराज&lt;br&gt;&#xA;बृहद्रथेक्ष्वाकुवंशध्वजशीर्षात्मजः कृतकृत्यस्त्वं&lt;br&gt;&#xA;मरुन्नाम्नो विश्रुतोऽसीत्ययं वा व खल्वात्मा ते कतमो&lt;br&gt;&#xA;भगवान्वर्ण्य इति तं होवाच इति ॥ १॥&lt;/p&gt;&#xA;&lt;p&gt;य एषो बाह्यावष्टम्भनेनोर्ध्वमुत्क्रान्तो&lt;br&gt;&#xA;व्यथमानोऽव्यथमानस्तमः प्रणुदत्येष आत्मेत्याह&lt;br&gt;&#xA;भगवानथ य एष सम्प्रसादोऽस्माञ्छरीरात्समुत्थाय&lt;br&gt;&#xA;परं ज्योतिरुपसम्पद्य स्वेन रूपेणाभिनिष्पद्यत एष आत्मेति&lt;br&gt;&#xA;होवाचैतदमृतमभयमेतद्ब्रह्मेति ॥ २॥&lt;/p&gt;&#xA;&lt;p&gt;अथ खल्वियं ब्रह्मविद्या सर्वोपनिषद्विद्या वा राजन्नस्माकं&lt;br&gt;&#xA;भगवता मैत्रेयेण व्याख्याताहं ते&lt;br&gt;&#xA;कथयिष्यामीत्यथापहतपाप्मानस्तिग्मतेजस ऊर्ध्वरेतसो&lt;br&gt;&#xA;वालखिल्या इति श्रुयन्तेऽथैते&lt;br&gt;&#xA;प्रजापतिमब्रुवन्भगवञ्शकटमिवाचेतनमिदं शरीरं&lt;br&gt;&#xA;कस्यैष खल्वीदृशो महिमातीन्द्रियभूतस्य&lt;br&gt;&#xA;येनैतद्विधमिदं चेतनवत्प्रतिष्ठापितं प्रचोदयितास्य को&lt;br&gt;&#xA;भगवन्नेतदस्माकं ब्रूहीति तान्होवाच ॥ ३॥&lt;/p&gt;&#xA;&lt;p&gt;यो ह खलु वाचोपरिस्थः श्रूयते स एव वा एष शुद्धः&lt;br&gt;&#xA;पूतः शून्यः शान्तो प्राणोऽनीशत्माऽनन्तोऽक्षय्यः स्थिरः&lt;br&gt;&#xA;शाश्वतोऽजः स्वतन्त्रः स्वे महिम्नि तिष्ठत्यनेनेदं शरीरं&lt;br&gt;&#xA;चेतनवत्प्रतिष्ठापितं प्रचोदयिता चैषोऽस्येति ते&lt;br&gt;&#xA;होचुर्भगवन्कथमनेनेदृशेनानिच्छेनैतद्विधमिदं&lt;br&gt;&#xA;चेतनवत्प्रतिष्ठापितं प्रचोदयिता चैषोऽस्येति कथमिति&lt;br&gt;&#xA;तान्होवाच ॥ ४॥&lt;/p&gt;</description>
    </item>
    <item>
      <title>३</title>
      <link>https://vishvAsa.github.io/vedAH_yajuH/maitrAyaNIyam/upaniShat/3/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/maitrAyaNIyam/upaniShat/3/</guid>
      <description>&lt;p&gt;ते होचुर्भगवन्यद्येवमस्यात्मनो महिमानं सूचयसीत्यन्यो&lt;br&gt;&#xA;वा परः कोऽयमात्मा सितासितैः कर्मफलैरभिभूयमानः&lt;br&gt;&#xA;सदसद्योनिमापद्यत इत्यवाचीं वोर्ध्वां वा गतं&lt;br&gt;&#xA;द्वन्द्वैरभिभूयमानः परिभ्रमतीति कतम एष इति&lt;br&gt;&#xA;तान्होवाच ॥ १॥&lt;/p&gt;&#xA;&lt;p&gt;अस्ति खल्वन्योऽपरो भूतात्मा योऽयं सितासितैः&lt;br&gt;&#xA;कर्मफलैरभिभूयमानः सदसदयोनिमापद्यत इत्यवाचीं&lt;br&gt;&#xA;वोर्ध्वां गतिं द्वन्द्वैरभिभूयमानः&lt;br&gt;&#xA;परिभ्रमतीत्यस्योपव्याख्यानं पञ्च तन्मात्राणि&lt;br&gt;&#xA;भूतशब्देनोच्यन्ते पञ्च महाभूतानि&lt;br&gt;&#xA;भूतशब्देनोच्यन्तेऽथ तेषां यः समुदायः&lt;br&gt;&#xA;शरीरमित्युक्तमथ यो ह खलु वाव शरीरमित्युक्तं स&lt;br&gt;&#xA;भूतात्मेत्युक्तमथास्ति तस्यात्मा बिन्दुरिव पुष्कर इति स वा&lt;br&gt;&#xA;एषोऽभिभूतः&lt;br&gt;&#xA;प्राकृत्यैर्गुणैरित्यतोऽभिभूतत्वात्सम्मूढत्वं&lt;br&gt;&#xA;प्रयात्यसम्मूढस्त्वादात्मस्थं प्रभुं भगवन्तं&lt;br&gt;&#xA;कारयितारं नापश्यद्गुणौघैस्तृप्यमानः&lt;br&gt;&#xA;कलुषीकृतास्थिरश्चञ्चलो लोलुप्यमानः सस्पृहो&lt;br&gt;&#xA;व्यग्रश्चाभिमानत्वं प्रयात इत्यहं सो ममेदमित्येवं&lt;br&gt;&#xA;मन्यमानो निबध्नात्यात्मनात्मानं जालेनैव खचरः&lt;br&gt;&#xA;कृतस्यानुफलैरभिभूयमानः परिभ्रमतीति ॥ २॥&lt;/p&gt;</description>
    </item>
    <item>
      <title>४</title>
      <link>https://vishvAsa.github.io/vedAH_yajuH/maitrAyaNIyam/upaniShat/4/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/maitrAyaNIyam/upaniShat/4/</guid>
      <description>&lt;p&gt;ते ह खल्वथोर्ध्वरेतसोऽतिविस्मिता अतिसमेत्योचुर्भगवन्नमस्ते&lt;br&gt;&#xA;त्वं नः शाधि त्वमस्माकं गतिरन्या न विद्यत इत्यस्य&lt;br&gt;&#xA;कोऽतिथिर्भूतात्मनो येनेदं हित्वामन्येव सायुज्यमुपैति&lt;br&gt;&#xA;तान्होवाच ॥ १॥&lt;/p&gt;&#xA;&lt;p&gt;अथान्यत्राप्युक्तं महानदीषूर्मय इव निवर्तकमस्य&lt;br&gt;&#xA;यत्पुराकृतं समुद्रवेलेव दुर्निवार्यमस्य मृत्योरागमनं&lt;br&gt;&#xA;सदसत्फलमयैर्हि पाशैः पशुरिव बद्धं&lt;br&gt;&#xA;बन्धनस्थस्येवास्वातन्त्र्यं यमविषयस्थस्यैव&lt;br&gt;&#xA;बहुभयावस्थं मदिरोन्मत्त इवामोदममदिरोन्मत्तं पाप्मना&lt;br&gt;&#xA;गृहीत इव भ्राम्यमाणं महोरगदष्ट इव विपदृष्टं&lt;br&gt;&#xA;महान्धकार इव रागान्धमिन्द्रजालमिव मायामयं स्वप्नमिव&lt;br&gt;&#xA;मिथ्यादर्शनं कदलीगर्भ इवासारं नट इव क्षणवेषं&lt;br&gt;&#xA;चित्रभित्तिरिव मिथ्यामनोरममित्यथोक्तम् ॥ शब्दस्पर्शादयो&lt;br&gt;&#xA;येऽर्था अनर्था इव ते स्थिताः । येष्वासक्तस्तु भूतात्मा न&lt;br&gt;&#xA;स्मरेच्च परं पदम् ॥ २॥&lt;/p&gt;</description>
    </item>
    <item>
      <title>५</title>
      <link>https://vishvAsa.github.io/vedAH_yajuH/maitrAyaNIyam/upaniShat/5/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/maitrAyaNIyam/upaniShat/5/</guid>
      <description>&lt;p&gt;द्विधा वा एष आत्मानं बिभर्त्ययं यः प्राणो&lt;br&gt;&#xA;यश्चासावादित्योऽथ द्वौ वा एतावास्तां पञ्चधा&lt;br&gt;&#xA;नामान्तर्बहिश्चाहोरात्रे तौ व्यावर्तेते असौ वा आदित्यो&lt;br&gt;&#xA;बहिरात्मान्तरात्मा प्राणो बहिरात्मा गत्यान्तरात्मनानुमीयते&lt;br&gt;&#xA;। गतिरित्येवं ह्याह यः&lt;br&gt;&#xA;कश्चिद्विद्वानपहतपाप्माध्यक्षोऽवदातमनास्तन्निष्ठ&lt;br&gt;&#xA;आवृत्तचक्षुः सोऽन्तरात्मागत्या बहिरात्मनोऽनुमीयते&lt;br&gt;&#xA;गतिरित्येवं ह्याहाथ य एषोऽन्तरादित्ये हिरण्मयः पुरुषो&lt;br&gt;&#xA;यः पश्यति मां हिरण्यवत्स एषोऽन्तरे हृत्पुष्कर&lt;br&gt;&#xA;एवाश्रितोऽन्नमत्ति ॥ १॥&lt;/p&gt;&#xA;&lt;p&gt;अथ य एषोऽन्तरे हृत्पुष्कर एवाश्रितोऽन्नमत्ति स&lt;br&gt;&#xA;एषोऽग्निर्दिवि श्रितः सौरः कालाख्योऽदृश्यः&lt;br&gt;&#xA;सर्वभूतान्नमत्ति कः पुष्करः किमयं वेद वा व&lt;br&gt;&#xA;तत्पुष्करं योऽयमाकाशोऽस्येमाश्चतस्रो दिशश्चतस्र&lt;br&gt;&#xA;उपदिशः संस्था अयमर्वागग्निः परत एतौ&lt;br&gt;&#xA;प्राणादित्यावेतावुपासीतोमित्यक्षरेण व्याहृतिभिः सावित्र्या&lt;br&gt;&#xA;चेति ॥ २॥&lt;/p&gt;</description>
    </item>
    <item>
      <title>६</title>
      <link>https://vishvAsa.github.io/vedAH_yajuH/maitrAyaNIyam/upaniShat/6/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/maitrAyaNIyam/upaniShat/6/</guid>
      <description>&lt;p&gt;। अथ प्रपाठक ६ ।&lt;br&gt;&#xA;द्विधा वा एष आत्मानं बिभर्त्ययं यः प्राणो&lt;br&gt;&#xA;यश्चासा आदित्योऽथ द्वौ वा एता अस्य पन्थाना&lt;br&gt;&#xA;अन्तर्बहिश्चाहोरात्रेणैतौ व्यावर्तेते  असौ वा आदित्यो&lt;br&gt;&#xA;बहिरात्मान्तरात्मा प्राणोऽतो बहिरात्मक्या&lt;br&gt;&#xA;गत्यान्तरात्मनोऽनुमीयते गतिरित्येवं हि आहाथ यः&lt;br&gt;&#xA;कश्चिद्विद्वानपहतपाप्माऽक्षाध्यक्षोऽवदातमनास्तन्निष्ठ&lt;br&gt;&#xA;आवृत्तचक्षुः सो अन्तरात्मक्या गत्या बहिरात्मनोऽनुमीयते&lt;br&gt;&#xA;गतिरित्येवं ह आह  अथ य एषोऽन्तरादित्ये हिरण्मयः पुरुषो यः&lt;br&gt;&#xA;पश्यतीमां हिरण्यवस्थात् स एषोऽन्तरे हृत्पुष्कर&lt;br&gt;&#xA;एवाश्रितोऽन्नमत्ति ॥ १॥&lt;/p&gt;&#xA;&lt;p&gt;अथ य एषोऽन्तरे हृत्पुष्कर एवाश्रितोऽन्नमत्ति स एषोऽग्निर्दिवि&lt;br&gt;&#xA;श्रितः सौरः कालाख्योऽदृश्यः सर्वभूतान्यन्नमत्तीति  कः&lt;br&gt;&#xA;पुष्करः&lt;br&gt;&#xA;किम्मयो वेति  इअदं वा व तत्पुष्करं योऽयमाकाशोऽस्येमाः&lt;br&gt;&#xA;चतस्रो दिशश्चतस्र उपदिशो दलसंस्था आसमर्वाग्विचरत एतौ&lt;br&gt;&#xA;प्राणादित्या एता उपासितोमित्येतदक्षरेण व्याहृतिभिः&lt;br&gt;&#xA;सावित्र्या चेति ॥ २॥&lt;/p&gt;</description>
    </item>
    <item>
      <title>७</title>
      <link>https://vishvAsa.github.io/vedAH_yajuH/maitrAyaNIyam/upaniShat/7/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/maitrAyaNIyam/upaniShat/7/</guid>
      <description>&lt;p&gt;प्रपाठक   ७ ।&lt;br&gt;&#xA;अग्निर्गायत्रं त्रिवृद्रथन्तरं वसन्तः प्राणो नक्षत्राणि&lt;br&gt;&#xA;वसवः पुरस्तादुद्यन्ति  तपन्ति  वर्षन्ति  स्तुवन्ति  पुनर्विश्नति&lt;br&gt;&#xA;अन्तर्विवएणेक्षन्ति  अचिन्त्योऽमूर्तो गभीरो&lt;br&gt;&#xA;गुणभुग्भयोऽनिर्वृत्तिर्योगीश्वरः&lt;br&gt;&#xA;सर्वज्ञो मघोऽप्रमेयोऽनाद्यन्तः  श्रीमान्  अजो  धीमाननिर्देश्यः&lt;br&gt;&#xA;सर्वसृक्  सर्वस्यात्मा  सर्वभुक्  सर्वस्येशानः&lt;br&gt;&#xA;सर्वस्यान्तरान्तरः ॥ १॥&lt;/p&gt;&#xA;&lt;p&gt;इन्द्रस्त्रिष्टुप् पञ्चदशो बृहद्ग्रीष्मो व्यानः सोमो रुद्रा दक्षिणत&lt;br&gt;&#xA;उद्यन्ति  तपन्ति  वर्षन्ति  स्तुवन्ति  पुनर्विशन्ति  अन्तर्विवरेण&lt;br&gt;&#xA;ईक्षन्ति  :  अनाद्यन्तोऽपरिमितोऽपरिच्छिन्नोऽपरप्रयोज्यः&lt;br&gt;&#xA;स्वतन्त्रोऽलिङ्गोऽमूर्तोऽनन्तशक्तिर्धाता भास्करः ॥ २॥&lt;/p&gt;&#xA;&lt;p&gt;मरुतो जगती सप्तदशो वैरूपम्  वर्षा अपानः शुक्र&lt;br&gt;&#xA;आदित्याः पश्चादुद्यन्ति  तपन्ति  वर्षन्ति  स्तुवन्ति  पुनर्विशन्ति&lt;br&gt;&#xA;अन्तर्विवरेणेक्षन्ति  तच्छान्तमशब्दमभयमशोकमानन्दम्  तृप्तम्&lt;/p&gt;&#xA;&lt;p&gt;स्थिरमचलममृतमच्युतम्  ध्रुवम्  विष्णुसञ्ज्ञितम्  सर्वापरं&lt;br&gt;&#xA;धाम ॥ ३॥&lt;/p&gt;</description>
    </item>
  </channel>
</rss>
