---
title: १४
unicode_script: devanagari
---

###  मन्त्रः
बी॒भ॒थ्सायै॑ पौल्क॒सम् ।

#### टीका  
1बीभत्सायै पौल्कसं अतिनिकृष्टां जातिम् ।
###  मन्त्रः
भूत्यै॑ जागर॒णम् ।

#### टीका  
भूत्यै अभिवृध्यै जागरणं प्रबोधशीलं अवहितम् ।
###  मन्त्रः
अभू᳚त्यै स्वप॒नम् ।

#### टीका  
अभूत्यै स्वपनं प्रमादभूयिष्ठम् ।
###  मन्त्रः
तु॒लायै॑ वाणि॒जम् ।

#### टीका  
तुलायै परिच्छेदविशेषाय वाणिजं तुलासूत्रजीविनम् । वणिगेव वाणिजः स्वार्थिकोऽण् ।
###  मन्त्रः

वर्णा॑य हिरण्यका॒रम् ।
#### टीका  
वर्णाय हिरण्यकारम् । गतम् ।
###  मन्त्रः
विश्वे᳚भ्यो दे॒वेभ्य॑स्सिध्म॒लम् ।

#### टीका  
विश्वेभ्यो देवेभ्यः सिध्यलं कुष्ठरोगिणम्, तत्कोपजन्यत्वात्तस्य । 'सिध्मादिम्यश्च' इति लच् ।
###  मन्त्रः
प॒श्चा॒द्दो॒षाय॑ ग्ला॒वम् ।

#### टीका  
पश्चाद्दोषाय कुष्ठव्यतिरिक्ताय देहदोषाय ग्लावं नित्यकृशवपुषं, तज्जन्यत्वात्कार्श्यस्य । ग्लायतेः क्विबन्तात् मत्वर्थीयो वकारः ।
###  मन्त्रः
ऋत्यै॑ जनवा॒दिन᳚म् ।

#### टीका  
ऋत्यै अरुणाय आर्तत्वाय जनवादिनं जनानां परिवदनशीलम् ।
###  मन्त्रः
व्यृ॑द्ध्या अपग॒ल्भम् ।

#### टीका

व्यृवधै ऋद्ध्यभावाय अपगल्भं अपगतधार्ष्ट्यं लज्जामूकम् ।
###  मन्त्रः
स॒ꣳ॒श॒राय॑ प्र॒च्छिद᳚म् ॥14॥  

#### टीका
संशराय संकीर्णत्वाय प्रध्वंसाय प्रच्छिदं प्रकर्षेण भेत्तारं शल्यानामुद्धर्तारम् ॥
इति तृतीये चतुर्थे चतुर्दशोऽनुवाकः ॥  
