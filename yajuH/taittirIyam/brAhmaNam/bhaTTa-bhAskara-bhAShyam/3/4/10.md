---
title: १०, सूक्तवाकः
unicode_script: devanagari
---

###  मन्त्रः
म॒न्यवे॑ऽयस्ता॒पम् ।

#### टीका
1मन्यवे क्रोधजन्मने दीप्तये अयस्तापं अयस्तापयितारम् ।
###  मन्त्रः
क्रोधा॑य निस॒रम् ।

#### टीका
क्रोधाय निसरं बद्धानां बहिर्निस्सारयितारम् । वधकारिणमेके । शोकायाभिसरं रथपुरस्सरम् ।
###  मन्त्रः
उ॒त्कू॒ल॒वि॒कू॒लाभ्या᳚न्त्रि॒स्थिन᳚म् ।

#### टीका
उत्कूलविकूलाभ्यां कांक्षितादधिकलाभः उत्कूलः, कांक्षितांशो विकूलः, ताभ्यां त्रिस्थिनं त्रिषु स्थितशरीरवन्तं विकलशरीरतया रथमारुह्यैव यो गच्छति ।
###  मन्त्रः
योगा॑य यो॒क्तार᳚म् ।

#### टीका
योगाय अलब्धलाभाय योक्तारं रथस्य ।
###  मन्त्रः

ख्षेमा॑य विमो॒क्तार᳚म् ।
#### टीका
क्षेमाय लब्धपालनाय विमोक्तारं रथस्यैव ।
###  मन्त्रः
वपु॑षे मानस्कृ॒तम् ।

#### टीका
वपुषे रूपकान्त्यै मानस्कृतं केशरचनाकारिणं; चर्मकारिणमेके । स्वार्थिकोऽण् ।
###  मन्त्रः
शीला॑याञ्जनीका॒रम् ।

#### टीका
शीलाय स्वभावाय अञ्जनीकारं अक्ष्णोरञ्जयितारं, तेन हि अक्ष्णोस्स्वभावलाभः । ल्युटि छान्दस ईकारः । च्वा वा ईकारः । शलाका वा अञ्जनी ।
###  मन्त्रः
निर्ऋ॑त्यै कोशका॒रीम् ।

#### टीका
निर्ऋत्यै पापदेवतायै कोशकारीं ताम्रलोहध्मात्रीं स्त्रियम्।
###  मन्त्रः
य॒माया॒सूम् ॥10॥  


#### टीका
यमाय प्राणहारिणे असूं सूतिरहितां स्त्रियम् । क्विबन्तेन बहुव्रीहौ 'नञ् सुभ्याम्' इत्युत्तरपदान्तोदात्तत्वम् ॥
इति तृतीये चतुर्थे दशमोऽनुवाकः ॥  
