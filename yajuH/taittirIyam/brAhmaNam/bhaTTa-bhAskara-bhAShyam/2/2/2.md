---
title:  ०२, चतुर्होत्रादिमन्त्राणां क्रत्वर्थप्रयोगः 
unicode_script: devanagari
---

### मन्त्रः
प्र॒जाप॑तिरकामयत दर्शपूर्णमा॒सौ सृ॑जे॒येति॑ ।
स ए॒तञ्चतु॑र्होतारमपश्यत् ।

#### टीका
1 प्रजापतिरित्यादि ॥ चतुर्होता 'पृथिवी होता' इत्यादिः । 'वाचस्पते वाचः' इति ग्रहः ।
### मन्त्रः
तम्मन॑साऽनु॒द्रुत्या॑हव॒नीये॑ऽजुहोत् ।  
ततो॒ वै स द॑र्शपूर्णमा॒साव॑सृजत ।  
ताव॑स्माथ्सृ॒ष्टावपा᳚क्रामताम् ।  
## मूलम्
तौ ग्रहे॑णागृह्णात् ।तद्ग्रह॑स्य ग्रह॒त्वम् ।

द॒र्श॒पू॒र्ण॒मा॒सावा॒लभ॑मानः ।
चतु॑र्होतार॒म्मन॑साऽनु॒द्रुत्या॑हव॒नीये॑ जुहुयात् ।

### मन्त्रः
तौ ग्रहे॑णागृह्णा॒त् तद्ग्रह॑स्य ग्रह॒त्वम् ।  
द॒र्श॒पू॒र्ण॒मा॒सावा॒लभ॑मानश् चतु॑र्होतार॒म्मन॑साऽनु॒द्रुत्या॑हव॒नीये॑ जुहुयात् ।  
द॒र्श॒पू॒र्ण॒मा॒सावे॒व सृ॒ष्ट्वाऽऽरभ्य॒ प्रत॑नुते ॥ 8 ॥  
#### टीका
आलभमानः प्राप्नुवन् । आहवनीये होमो विशेषः । समानमन्यत्पूर्वेण ॥
## मूलम्
ग्रहो॑ भवति ।
द॒र्श॒पू॒र्ण॒मा॒सयो᳚स्सृ॒ष्टयो॒र्धृत्यै᳚ ।
### मन्त्रः
ग्रहो॑ भवति दर्शपूर्णमा॒सयो᳚स्सृ॒ष्टयो॒र्धृत्यै᳚  ।    

सो॑ऽकामयत चातुर्मा॒स्यानि॑ सृजे॒येति॑ ।  
स ए॒तम्पञ्च॑होतारमपश्यत् ।  
तम्मन॑साऽनु॒द्रुत्या॑हव॒नीये॑ऽजुहोत् ।  
ततो॒ वै स चा॑तुर्मा॒स्यान्य॑सृजत ।  
तान्य॑स्माथ्सृ॒ष्टान्यपा᳚क्रामन्न् ।  
तानि॒ ग्रहे॑णागृह्णात् ।  
तद्ग्रह॑स्य ग्रह॒त्वम् ।
## मूलम्

चा॒तु॒र्मा॒स्यान्या॒लभ॑मानः ॥ 9 ॥  
पञ्च॑होतार॒म्मन॑साऽनु॒द्रुत्या॑हव॒नीये॑ जुहुयात् ।
चा॒तु॒र्मा॒स्यान्ये॒व सृ॒ष्ट्वाऽऽरभ्य॒ प्रत॑नुते ।
ग्रहो॑ भवति ।
चा॒तु॒र्मा॒स्यानाꣳ॑ सृ॒ष्टाना॒न्धृत्यै᳚ ।
### मन्त्रः
चा॒तु॒र्मा॒स्यान्या॒लभ॑मान॒ᳶ पञ्च॑होतार॒म्मन॑साऽनु॒द्रुत्या॑हव॒नीये॑  जुहुयात् ।  

#### टीका
2 पञ्चहोता ॥ 'अग्निर्होता' इत्यादिः । 'सोमस्सोमस्य'5 इत्यादिः ग्रहः ।
### मन्त्रः
चा॒तु॒र्मा॒स्यान्ये॒व सृ॒ष्ट्वाऽऽरभ्य॒ प्रत॑नुते॒ ग्रहो॑ भवति चातुर्मा॒स्यानाꣳ॑ सृ॒ष्टाना॒न्धृत्यै᳚ ।

#### टीका
चतुर्षु चतुर्षु मासेषु भवानि चातुर्मास्यानि, चातुर्मास्याख्यो यज्ञः 'तत्र भवः' इति ण्यः ॥
### मन्त्रः
सो॑ऽकामयत पशुब॒न्धꣳ सृ॑जे॒येति॑ ।  
स ए॒तꣳ षड्ढो॑तारमपश्यत् ।  
तम्मन॑साऽनु॒द्रुत्या॑हव॒नीये॑ऽजुहोत् ।  
ततो॒ वै स प॑शुब॒न्धम॑सृजत ।  
सो᳚स्माथ्सृ॒ष्टोऽपा᳚क्रामत् ।  
तङ्ग्रहे॑णागृह्णात् ॥ 10 ॥    
तद्ग्रह॑स्य ग्रह॒त्वम् ।
## मूलम्

प॒शु॒ब॒न्धेन॑ य॒ख्ष्यमा॑णः ।
षड्ढो॑तार॒म्मन॑साऽनु॒द्रुत्या॑हव॒नीये॑ जुहुयात् ।
प॒शु॒ब॒न्धमे॒व सृ॒ष्ट्वाऽऽरभ्य॒ प्र त॑नुते ।
ग्रहो॑ भवति ।
प॒शु॒ब॒न्धस्य॑ सृ॒ष्टस्य॒ धृत्यै᳚ ।
### मन्त्रः
प॒शु॒ब॒न्धेन॑ य॒ख्ष्यमा॑ण॒श् षड्ढो॑तार॒म्मन॑साऽनु॒द्रुत्या॑हव॒नीये॑ जुहुयात् ।  
प॒शु॒ब॒न्धमे॒व सृ॒ष्ट्वाऽऽरभ्य॒ प्र त॑नुते ।  
ग्रहो॑ भवति पशुब॒न्धस्य॑ सृ॒ष्टस्य॒ धृत्यै᳚ ।
#### टीका
3 पशुर्बध्यतेऽस्मिन्निति पशुबन्धः कर्म, अधिकरणे घङ् । थाथादिनोत्तरपदान्तोदात्तत्वम् । षण्ढोता 'सूर्यं ते चक्षुः' इति । वाचस्पतेऽच्छिद्रया'6 इति ग्रहः ॥


### मन्त्रः

सो॑ऽकामयत सौ॒म्यम॑ध्व॒रꣳ सृ॑जे॒येति॑ ।
स ए॒तꣳ स॒प्तहो॑तारमपश्यत् ।
तम्मन॑साऽनु॒द्रुत्या॑हव॒नीये॑ऽजुहोत् ।
ततो॒ वै स सौ॒म्यम॑ध्व॒रम॑सृजत ॥ 11॥

सो᳚ऽस्माथ्सृ॒ष्टोऽपा᳚क्रामत् ।
तङ्ग्रहे॑णागृह्णात् ।  
तद्ग्रह॑स्य ग्रह॒त्वम् ।  
## मूलम्
दी॒ख्षि॒ष्यमा॑णः ।
स॒प्तहो॑तार॒म्मन॑साऽनु॒द्रुत्या॑हव॒नीये॑ जुहुयात् ।
### मन्त्रः
दी॒ख्षि॒ष्यमा॑णस् स॒प्तहो॑तार॒म्मन॑साऽनु॒द्रुत्या॑हव॒नीये॑ जुहुयात् ।
## मूलम्
सौ॒म्यमे॒वाध्व॒रꣳ सृ॒ष्ट्वाऽऽरभ्य॒ प्र त॑नुते ।
ग्रहो॑ भवति ।
सौ॒म्यस्या᳚ध्व॒रस्य॑ सृ॒ष्टस्य॒ धृत्यै᳚ ।
### मन्त्रः
सौ॒म्यमे॒वाध्व॒रꣳ सृ॒ष्ट्वाऽऽरभ्य॒ प्र त॑नुते॒ , ग्रहो॑ भवति सौ॒म्यस्या᳚ध्व॒रस्य॑ सृ॒ष्टस्य॒ धृत्यै᳚ ।
#### टीका
4 सप्तहोता 'महाहविर्होता' इति । 'वाचस्पते हृद्विधे नामन्'7 इति ग्रहः ॥
### मन्त्रः
दे॒वेभ्यो॒ वै य॒ज्ञो न प्राभ॑वत् ।
## मूलम्
तमे॑ताव॒च्छस्सम॑भरन्न् ॥ 12 ॥  
यथ्स॑म्भा॒राः ।
ततो॒ वै तेभ्यो॑ य॒ज्ञᳶ प्राभ॑वत् ।
यथ्स॑म्भा॒रा भव॑न्ति ।
य॒ज्ञस्य॒ प्रभू᳚त्यै ।
### मन्त्रः
तमे॑ताव॒च्छस्सम॑भर॒न्न्   यथ्स॑म्भा॒राः ।
ततो॒ वै तेभ्यो॑ य॒ज्ञᳶ प्राभ॑वत् ।
#### टीका
5 देवेभ्यो वा इत्यादि ॥ न प्राभवत् न पर्याप्तोऽभवत् ।
### मन्त्रः

यथ्स॑म्भा॒रा भव॑न्ति  य॒ज्ञस्य॒ प्रभू᳚त्यै ।
#### टीका

अथ तं यज्ञं देवा एतावच्छः एतावत्प्रमाणैरवयवैः यावत्प्रमाणास्संभाराः संभारयजूंषि 'अग्निर्यजुर्भिः' इत्यादीनि एतावच्छः समभरन् 'यत्तदेतेभ्यः परिमाणे वतृप्' । 'बहुगणवतुडति' इति संख्यातात् 'संख्यैकवचनाच्च' इति शम् ॥
## मूलम्
आ॒ति॒थ्यमा॒साद्य॒ व्याच॑ष्टे ।  
य॒ज्ञ॒मु॒खव्ँ वा आ॑ति॒थ्यम् ।  
मु॒ख॒त ए॒व य॒ज्ञꣳ स॒म्भृत्य॒ प्र त॑नुते ।
### मन्त्रः
आ॒ति॒थ्यमा॒साद्य॒ व्याच॑ष्टे - यज्ञमु॒खव्ँ वा आ॑ति॒थ्यम् मु॑ख॒त ए॒व य॒ज्ञꣳ स॒म्भृत्य॒ प्र त॑नुते ।

#### टीका
6 आतिथ्यमित्यादि ॥ अतिथय इदं आतिथ्यं 'अतिथेर्ण्यः' आतिथ्यं द्रव्यमासाद्य अन्तर्वेद्यानीय संभारयजूंषि व्याचष्टे ॥

## मूलम्
अय॑ज्ञो॒ वा ए॒षः ।
यो॑ऽप॒त्नीकः॑ ।
न प्र॒जाᳶ प्रजा॑येरन्न् ।

पत्नी॒र्व्याच॑ष्टे ।
य॒ज्ञमे॒वाकः॑ ।
प्र॒जाना᳚म्प्र॒जन॑नाय ।
### मन्त्रः
अय॑ज्ञो॒ वा ए॒षो यो॑ऽप॒त्नीकः॑ ।   
न प्र॒जाᳶ प्रजा॑येरन्न् ।  

पत्नी॒र्व्याच॑ष्टे - य॒ज्ञमे॒वाक॑ᳶ  प्र॒जाना᳚म्प्र॒जन॑नाय ।
#### टीका
7 अयज्ञो वा इत्यादि ॥ पत्नीः 'सेनेन्द्रस्य' इत्याद्याः पत्नीर्व्याचष्टे । सपत्नकित्वाद्यज्ञमेव करोति, स च प्रजानां प्रजननाय भवति ॥
## मूलम्
उ॒प॒सथ्सु॒ व्याच॑ष्टे ।
ए॒तद्वै पत्नी॑नामा॒यत॑नम् ।
स्व ए॒वैना॑ आ॒यत॒नेऽव॑कल्पयति ॥ 13 ॥  
### मन्त्रः
उ॒प॒सथ्सु॒ व्याच॑ष्ट - ए॒तद्वै पत्नी॑नामा॒यत॑न॒म् , स्व ए॒वैना॑ आ॒यत॒नेऽव॑कल्पयति ॥ 13 ॥  
#### टीका
8 उपसत्स्वित्यादि ॥ उपसन्तु देवपत्नीर्व्याचष्टे, एतत् पत्नीनां स्थानं, यदुपसदनस्य उपशयनस्थानीयस्य स्थानम् । तस्मात् स्वस्मिन्नायतने एता अवकॢप्ता भवन्ति ॥

इति तैत्तिरीयब्राह्मणे द्वितीयाष्टके द्वितीयप्रपाठके द्वितीयोऽनुवाकः ॥  
