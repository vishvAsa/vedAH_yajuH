+++
title = "05 या दैवीश्चतस्रᳶ"

+++
## मन्त्रः
या दैवी॒श्चत॑स्रᳶ प्र॒दिशः॑ ।  
वात॑पत्नीर॒भि सूर्यो॑ विच॒ष्टे ।  
तासा᳚न्त्वा ज॒रस॒ आद॑ध
प्र यख्ष्म॑ एतु॒ निर्ऋ॑तिम्परा॒चैः ।  

### टीका
5पञ्चमीमाह - वातपत्नीः वायोः पालयित्रीः देवी देवतारूपाः याश्चतस्रः प्रदिशोऽभिलक्ष्य सूर्यो विचष्टे विशेषेण ख्यापयति तासां दिशां जरसे जरार्थं त्वामादधामि स्थापयामि ॥ यावद्दिशो न जीर्यन्ति तावत्त्वां जीवयामीत्यर्थः ॥ योऽयं यक्ष्मो व्याधिः स पराचैः त्वत्तः पराङ्मुखो भूत्वा निऋक्ततिं रक्षोजातिं प्रैतु प्राप्नोतु ॥

