+++
title = "09 देवायुधमिन्द्रमा"

+++
## मन्त्रः
दे॒वा॒युध॒मिन्द्र॒मा जोहु॑वानाः ।  
वि॒श्वा॒वृध॑म॒भि ये रख्ष॑माणाः ।  
येन॑ ह॒ता दी॒र्घमध्वा॑न॒मायन्न्॑ ।  
अ॒न॒न्तमर्थ॒मनि॑वर्थ्स्यमानाः ।  

### टीका
9नवमीमाह - येनेन्द्रेण हता वृत्रादयो दीर्घमध्वानं आयन् मरणं प्राप्ता इत्यर्थः ॥ तमिन्द्रमभिलक्ष्य ये यजमाना रक्षमाणाः प्रतीक्षां कुर्वन्त आजोहुवानाः सर्वत आह्नानं कुर्वन्तो वर्तन्ते ॥ कीदृशमिन्द्रं? देवायुधं योद्धारं विश्वावृधं विश्वस्य वर्धयितारं ते यजमाना इन्द्रसेविनः अनिवर्त्स्यमाना इतः परं मनुष्यलोके' पुनरावृत्तिरहितास्सन्तः अनन्तं विनाशरहितं अर्थं सर्वैरर्थनीयं प्रार्थनीयं लोकं आयन् प्राप्ताः ॥ सोऽयं मन्त्र ऐन्द्रे कर्मणि द्रष्टव्यः ॥॥

