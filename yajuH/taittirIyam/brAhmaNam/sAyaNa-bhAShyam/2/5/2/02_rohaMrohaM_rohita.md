+++
title = "02 रोहंरोहं रोहित"

+++
## मन्त्रः
रोहꣳ॑रोह॒ꣳ॒ रोहि॑त॒ आरु॑रोह ।  
प्र॒जाभि॒र्वृद्धि॑ञ्ज॒नुषा॑मु॒पस्थ᳚म् ।   
ताभि॒स्सꣳर॑ब्धो अविद॒थ्षडु॒र्वीः ।  
गा॒तुम्प्र॒पश्य॑न्नि॒ह रा॒ष्ट्रमाऽहाः᳚ ।  

### टीका
2अथ द्वितीयामाह - हे रोहित! रोहिद्वर्ण! प्रजापतिस्वरूपाश्च! रोहं रोह भौमं भोगं स्वर्गभोगं आरुरोह आरोहणं कुरु ॥ काभिः? प्रजाभिस्सह ॥ कमिव? वृद्धिमिच्छतां प्रजानां संबन्धि उपस्थं प्रत्यारोहणमिव ॥ ताभिः प्रजाभिः सह संरब्ध उत्साहयुक्तस्सन् षडुर्मीः अविदत् ज्ञातवानसि ॥ उर्वीर्गातुं गन्तुं प्रपश्यन्निह राष्ट्रं आहाः आहृतवानसि ॥ तव प्रेक्षणवशाद्राष्ट्रस्था जनाः संनिहिता इत्यर्थः ॥॥

