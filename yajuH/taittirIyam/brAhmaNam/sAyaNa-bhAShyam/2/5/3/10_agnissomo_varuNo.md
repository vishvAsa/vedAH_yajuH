+++
title = "10 अग्निस्सोमो वरुणो"

+++
## मन्त्रः
अ॒ग्निस्सोमो॒ वरु॑णो मि॒त्र इन्द्रः॑ ।  
बृह॒स्पति॑स्सवि॒ता यस्स॑ह॒स्री ।   
पू॒षा नो॒ गोभि॒रव॑सा॒ सर॑स्वती ।  
त्वष्टा॑ रू॒पाणि॒ सम॑नक्तु य॒ज्ञैः ।   

### टीका
10अथ दशमीमाह - अग्न्यादयः त्वष्टदेवपर्यन्ता ये दश देवाः सन्ति तेषां मध्ये एकैक एव नोऽस्माकमवसा रक्षणाय गोभिः समनक्तु संयोजयतु ॥ यज्ञैश्च समनक्तु ॥ त्वाष्टा देवो रूपाणि पुत्रपौत्रादिशरीराण्यपि समनक्तु ॥ यः सहस्रीति सवितृविशेषणं, यः सहस्रसंख्याकरश्मियुक्तः सोऽयं सवितेति योज्यम् ॥॥

