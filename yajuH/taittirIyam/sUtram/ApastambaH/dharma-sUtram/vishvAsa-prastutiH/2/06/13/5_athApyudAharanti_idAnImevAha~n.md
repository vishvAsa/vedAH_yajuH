+++
title = "5 अथाप्युदाहरन्ति इदानीमेवाहञ्"

+++
अथाप्युदाहरन्ति ।  
इदानीमेवाहं जनक स्त्रीणामीर्ष्यामि नो पुरा ।  
यदा यमस्य सादने जनयितुः पुत्रमब्रुवन् ६-१  

रेतोधाः पुत्रं नयति परेत्य यमसादने ।  
तस्माद्भार्यां रक्षन्ति बिभ्यन्तः पररेतसः ६-२  

अप्रमत्ता रक्षथ तन्तुमेतं  
मा वः क्षेत्रे परबीजानि वाप्सुः ।  
जनयितुः पुत्रो भवति सांपराये  
मोघं वेत्ता कुरुते तन्तुमेतम् ६ इति।  

दृष्टो धर्मव्यतिक्रमः साहसं च पूर्वेषाम् ७