+++
title = "23 दीक्षितोऽक्रीतराजकः"

+++
## मन्त्र
दीक्षितोऽक्रीतराजकः ॥ २३ ॥  
### टिप्पनी
दीक्षितो (४) दीक्षणीयेष्टया संस्कृतः सोऽपि यावत् क्रीतराजको न भवति सोमक्रयं न करोति तावदभोज्यान्नः ॥ २३ ॥

- ४. ज्योतिष्टोमे—'आग्नावैष्णवमेकादशकपालं निर्वपेत् दीक्षिष्यमाण', इत्यनेन दक्षिणीयेष्टिर्नाम काचिदिष्टिर्विहिता । सा च यजमानसंस्कारार्था, इति निर्णीतं पूर्वमीमांसायां पञ्चमाध्याये। तया संस्कृतो यजमानो यावत् यागार्थद्रव्यं सोमलतां न क्रीणाति तावत्पर्यन्तमित्यर्थः । प्रथमदिने 'अपराह्णे दीक्षयेत्' इति अपराह्वे दीक्षा विहिता । ततः पूर्व दीक्षणीयेष्टि । तत्समनन्तरदने सोमक्रयणं विहितम् । ततश्च प्रथमदिनेऽपराह्णादनन्तरं द्वितीयदिनमध्याह्नात् पूर्वं दीक्षितान्नं न भोक्तव्यमित्ति फलितम् । इदं चैकदीक्षा पक्षे । अनेकदीक्षापक्षे तु तदनुरोधेन दिनसंख्यावृद्धिः प्रत्येतव्या ॥
