+++
title = "11 यत्राप्रायश्चित्तङ् कर्मासेवते प्रायश्चित्तवति"

+++

## सूत्रम्
यत्राऽप्रायश्चित्तं कर्माऽऽसेवते प्रायश्चित्तवति ॥ ११ ॥
### प्रस्तावः
कारणमाह —  
### टिप्पनी
[^१] यत्र यदा वैश्वदेवाग्निहोत्रादीनि नित्यमाभ्युदयिकं वाऽप्रायश्चित्तं कर्माऽऽसेवते तात्पर्येण करोति प्रायश्चित्तवत्यात्मनि चोदितं प्रायश्चित्तं  [^२]प्राणायामोपवासविधिकृच्छ्रादि न करोति तदा एतस्मात् कारणात ब्राह्मणस्याऽन्नमभोज्यमिति ॥ ११ ॥  


[^१]:

    यत्र यदा अग्निहोत्रवैश्वदेवाद्यकरणे प्रायश्चितं मुक्त्वा तदनुरूपं, नित्यमाभ्युदयिकं वा कर्मासेवते तात्पर्येण करोति न प्रायश्चित्तवत्यात्मनि चोदिते प्रायश्चित्तं, तदैतस्मात्कारणादभोज्यमिति इति • क पु.  

[^२]: प्राणायामपथिकृदादि इति. ख.पु.  
