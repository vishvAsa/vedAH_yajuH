+++
title = "17 प्रक्षाल्य वा तन्"

+++
## सूत्रम्
प्रक्षाल्य वा तं देशमग्निना संस्पृश्य पुनः प्रक्षाल्य पादौ चाऽऽचम्य प्रयतो भवति ॥ १७ ॥  
### टिप्पनी
शुना स्पृष्टं प्रदेशं प्रक्षाल्याग्निना च संस्पृश्य पुनश्च प्रक्षाल्य पादौ च प्रक्षाल्य पश्चादाचम्य प्रयतो भवति । व्यवस्थितविकल्पोऽयम् ॥  
(१)ऊर्ध्व नाभेः करौ मुक्त्वा यदङ्गमुपहन्यते ।  
तत्र स्नानविधिः प्रोक्तो ह्यधः प्रक्षालनं स्मृतम् ॥'  
इति मानवे दर्शनात् ॥ १७ ॥  

- १. म. स्मृ. मुद्रितमनुस्मृतिपुस्तकेषु नायं श्लोक उपलभ्यते।  
