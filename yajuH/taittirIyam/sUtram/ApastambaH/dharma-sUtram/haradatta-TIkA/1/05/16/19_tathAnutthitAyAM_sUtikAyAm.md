+++
title = "19 तथानुत्थितायां सूतिकायाम्"

+++
## सूत्रम्
तथाऽनुत्थितायां सूतकायाम् ॥ १९ ॥  
### टिप्पनी
सूतका सुतिका । तस्यामनुत्थितायाम् । उत्थानं नाम सुतिकागारे निवेशितानामुदकुम्भादीनामपनयनम् । तच्च दशमेऽहनि भवति । (५) दशम्यामुत्थिताया'मिति गृह्ये उक्तत्वात् । अत्राप्याशौचकालोपलक्षणत्वाद्यावदाशौचमभोजनम् ।  
अत्राऽङ्गिराः—
'ब्रह्मक्षत्रविशां भुक्त्वा न दोषस्त्वग्निहोत्रिणाम् ।  
सूतके शाव आशौच स्वस्थिसञ्चयनात्परम् ॥ इति ॥ १९ ॥  

- ५. आप, ग. १५८  
