+++
title = "24 धेनोश्चानिर्दशायाः"

+++
## सूत्रम्
धेनोश्चाऽनिर्दशायाः ॥ २४ ॥  
### टिप्पनी
धेनुर्नवप्रसूता गौः । चकारादजामहिष्योश्च । [^३] 'अजा गावो महिष्यश्चे'ति मानवे दर्शनात् ॥ २४॥  

- ३. म. स्मृ. नायं श्लोको मानवे उपलभ्यते । प्रत्युत 'अनिर्दशाया गोः क्षीरे (५. ८) इति श्लोकव्याख्यानावसरे कुल्लूकभेष्टेन “गोरिति पेयक्षीरोपलक्षणार्थम् । तेनाजामहिष्योरपि दशाहमध्ये प्रतिषेधः, इति लेखनात् 'अजा गावो महिष्यश्चे'त्यस्याऽमानवत्वमेवाऽनुमीयते । वस्तुतस्तु पाराशरीयं वचनमिदम् । (परा. स्मृ. ३. ७.) तत्रैव दर्शनात् ॥  
