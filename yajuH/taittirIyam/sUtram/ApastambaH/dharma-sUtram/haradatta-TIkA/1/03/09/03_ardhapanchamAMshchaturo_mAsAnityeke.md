+++
title = "03 अर्धपञ्चमांश्चतुरो मासानित्येके"

+++
## सूत्रम्
अर्धपञ्चमांश्चतुरो मासानित्येके ॥ ३ ॥  
### टिप्पनी
अर्धः पञ्चमो येषां ते अर्धपञ्चमाः । अधिकांश्चतुरो मासान् अधीयीतेत्यपेक्ष्यत (३)इत्येके मन्यन्ते । अस्मिन्पक्षे प्रोष्ठपद्यामुपाकरणं शास्त्रान्तरदर्शनात् । उत्सर्जनस्य वा प्रतिकर्षः। उत्सर्जने च कृते श्रावण्याः प्राक् शुक्लपक्षेषु धारणाध्ययनं वेदस्य, कृष्णपक्षेषु व्याकरणाद्यङ्गाध्ययनम् । पुनः श्रावण्यामुपाकृत्यागृहीतभागस्य ग्रहणाध्ययनमिति । प्रपञ्चितमेतत्(४)गृह्ये ॥ ३ ॥

- ३. अत्र मनुः ४, ९५. द्रष्टव्यः ।  
- ४. आप. गृ. ७.१. पृ. ११० ।  
