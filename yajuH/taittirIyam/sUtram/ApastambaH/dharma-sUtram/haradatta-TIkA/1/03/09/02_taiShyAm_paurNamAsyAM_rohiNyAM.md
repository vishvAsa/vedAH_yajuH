+++
title = "02 तैष्याम् पौर्णमास्यां रोहिण्यां"

+++
## सूत्रम्
तैष्यां पौर्णमास्यां रोहिण्यां वा विरमेत् ॥२॥  
### टिप्पनी
तिष्यः पुष्यः, तेन युक्ता पौर्णमासी तैषी श्रावणीवत्। तस्यां विरमेत् । उत्सर्जनं कुर्यात् । तस्यापि प्रयोगो(१)गृह्य एवोक्तः। रोहिण्यां वा,(२) तेषमासि तिष्यात्पूर्वा या रोहिणी तस्यां वा विरमेत् । अनयोः पक्षयोः पञ्च मासानधीयीत ॥२॥  

- १. आपस्तम्बगृह्यसूत्रान्तर्गतोपाकर्मोत्सर्जन-पटलव्याख्याने ऽनाकुलायामित्यर्थ । (आप. गृ. सू. पृ. १५४ ) एतद्वचनबलादेव हरदत्तेनोपाकर्मोत्सर्जनाख्यः पटलः आपस्तम्बगृह्यान्तर्गतो व्याख्यात इत्यवगम्यते इति न्यरूपयाम गृह्यटिप्पण्याम् ।  
- २. 'तिष्ये मासि भवा या 'रोहिणी' इति ड. पु.  
