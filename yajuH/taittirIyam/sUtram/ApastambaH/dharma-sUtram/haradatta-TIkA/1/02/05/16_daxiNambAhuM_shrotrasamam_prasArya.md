+++
title = "16 दक्षिणम्बाहुं श्रोत्रसमम् प्रसार्य"

+++
## सूत्रम्
दक्षिणं बाहुं श्रोत्रसमं प्रसार्य ब्राह्मणोऽभिवादयीतोरस्समं राजन्यो मध्यसमं वैश्यो [^१]नीचैश्शुद्रः प्राञ्जलि ॥ १६ ॥

### प्रस्तावः
अभिवादनप्रकारं वर्णानुपूर्येणाऽऽह—  

### टिप्पनी
ब्राह्मणोऽभिवादयमानः आत्मनो दक्षिण बाहु श्रोत्रसम प्रसार्याभिवादयीत । उरस्समं राजन्यः । दक्षिणं प्रसार्याभिवायीतेत्यत्रानुवर्तते । एवमुत्तरयो रपि । मध्यसममुदरसमम् । ऊरुसममित्यन्ये । नीचैः पादसमं शूद्रोऽभिवादयीत । प्राञ्जलि यथा भवति तथा अभिवादयति । अञ्जलिं कृत्वेत्यर्थः । प्राञ्जलिरिति युक्तः पाठः ॥१६॥  

[^१]: नीचैश्शुदः॥ १६॥ प्राञ्जलि ॥ १७॥ इति पाठः क. घ. पु.
