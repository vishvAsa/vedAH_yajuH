+++
title = "04 ओषधिवनस्पतीनाम् आच्छिद्य नोपजिघ्रेत्"

+++
## सूत्रम्
[^२]ओषधिवनस्पतीनामाच्छिद्य नोपजिघ्रेत् ॥ ४ ॥  

### टिप्पनी
ओषधयः फलपाकान्ताः । वनस्पतयो ये पुष्पैर्विना फलन्ति । वीरुद्वृक्षाणामप्युपलक्षणम् । तेषां पत्रपुष्पाण्याच्छिद्य नोपजिघ्रेत् । 'आच्छिद्ये'तिवचना[^३]द्यादृच्छिकाघ्राणे न दोषः ॥ ४ ॥  

[^२]: "अथैतत् ब्रह्मचारिणः पुण्यो गन्धो य ओषधिवनस्पतीनां तासां पुण्यं गन्धं प्रच्छिद्य नोपाजिघ्रेत् तेन तं पुण्यं गन्धमवरुन्धे” इति गोपथब्राह्मणम् । (गो. ब्रा १. २.२)  
[^३]: यादृच्छिके गन्धग्रहणे न दोषः इति ख. पु०   
