+++
title = "14 यस्माद्धर्मानाचिनोति स आचार्यः"

+++

## सूत्रम्
यस्माद्धर्मानाचिनोति स आचार्यः ॥ १४॥.
### प्रस्तावः
[^१]आचार्यशब्दं निराह—  
### टिप्पनी
यस्मात्पुरुषादयं माणवकः धर्मानाचिनोति आत्मनः प्रचिनोति शिक्षते स आचार्यः । [^२] 'अप्यक्षरसाम्यान्निर्ब्रूयादि'ति चकारमात्रेणेदं निर्वचनम् । अनेन प्रकारेण माणवकमाचार्यः शौचाचारांश्च शिक्षयेदित्युक्तं भवति ॥१४॥  
- १. आचार्यशब्दनिर्वचनमाह इति क ग पु.  
- २. निरु. २ १. १.  
