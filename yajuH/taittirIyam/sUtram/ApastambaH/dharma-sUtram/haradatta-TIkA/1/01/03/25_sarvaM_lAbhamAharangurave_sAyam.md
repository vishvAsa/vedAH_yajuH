+++
title = "25 सर्वं लाभमाहरन्गुरवे सायम्"

+++
## सूत्रम्
सर्वं लाभमाहरन् गुरवे सायं प्रातरमत्रेण भिक्षाचर्यं
चरेद्भिक्षमाणोऽन्यत्राऽपपात्रेभ्योऽभिशस्ताच्च ॥२५॥  
### टिप्पनी
अपपात्राः प्रतिलोमजा रजकादयः। अपगतानि हि तेषां पात्राणि पाकाद्यर्थानि चतुभिर्वर्णैसह । अभिशस्तान् वक्ष्यति 'अथ पतनीयानी'त्यादिना । तानुभयान् वर्जयित्वा अन्यत्र भिक्षेत । तत्र भिक्षमाणस्सर्वं लाभं यञ्च यावञ्च लब्धं गोहिरण्यादि तत्सर्व(१)ममायया गुरवे आहरेत् । एवमहरहः कुर्वन् सायं प्रातरमत्रेण न हस्तादिना भिक्षाचर्यं भिक्षाचरणं चरेत् कुर्यात् । 'सायं प्रात'रिति वचनान्न सायं गृहीतेन प्रातराशः, नापि प्रातर्गृहीतेन सायमाशः ॥ २५ ॥  
- १. अमाययेति. नास्ति क. पु. सर्वमादाय इति ग. पु.  
