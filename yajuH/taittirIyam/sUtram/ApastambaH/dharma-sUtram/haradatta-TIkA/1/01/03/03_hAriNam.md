+++
title = "03 हारिणम्"

+++
## सूत्रम्
हारिणमैणयं वा कृष्णं ब्राह्मणस्य ॥ ३ ॥
### टिप्पनी
एनान्युत्तरीयाणि । 'बस्ताजिन'मिति वक्ष्यमाणत्वात् इहाप्यजिनमिति गम्यते । [^१]अजिनमुत्तरमुत्तरये'त्युपनयने यदजिनमुक्तं धार्यं तद्धारिण ब्राह्मणस्य; हरिणो मृगस्तस्य विकारः हारिणम् । ऐणेयं वा कृष्णम् । एणी मृगी तस्या विकार ऐणेयम् । [^२]एण्या ढञ् । द्विविधा एण्यः कृष्णाश्च गौराश्च । अतो विशेष्यते-कृष्णमैणेयमिति ॥३॥  

- १. आपगृ० ११ ११.  
- २. पा सू. ४. ३. ५९  
