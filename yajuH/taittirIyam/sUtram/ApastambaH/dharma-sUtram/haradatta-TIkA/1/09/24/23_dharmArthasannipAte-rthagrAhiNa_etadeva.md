+++
title = "23 धर्मार्थसन्निपातेऽर्थग्राहिण एतदेव"

+++
## सूत्रम्
धर्मार्थसन्निपातेऽर्थग्राहिण एतदेव ॥ २३ ॥  
### टिप्पनी
धर्मस्याऽग्निहोत्रादेः, अर्थस्य च कुड्यकरणादेः [^१] युगपद्यत्र सन्निपातः तोभयानुग्रहासम्भवे धर्मलोपेन योऽर्थं गृह्णाति तस्याऽप्येतदेव प्रायश्चित्तम् । अथवा धर्मं हित्वाऽर्थहेतोः कौटसाक्ष्यादि करोति तद्विषयमेतत् । अत्र गौतमः—  
[^२] 'कौटसाक्ष्यं राजगामि पैशुनं गुरोरनृताभिशंसनं महापातकसमानी'ति । मनुरपि—  
[^३] अनृतं च समुत्कर्षे राजगामि च पैशुनम् ॥  
गुरोश्चाऽलीकनिर्बन्धः समानि ब्रह्महत्यया' ॥ इति ॥ २३ ॥  
