+++
title = "10 अनार्यां शयने बिभ्रेद्ददद्वृद्धिङ्"

+++
### सूत्रम्
अनार्यां शयने विभ्रद्ददद्वृद्धिं कषायपः ।  
अब्राह्मण इव वन्दित्वा तृणेष्वासीत पृष्ठतप् ॥१०॥  
### टिप्पनी
अनार्यां शूद्रा तां शयने बिभ्रत् उपगच्छन् ।  
ददद् वृद्धिं वृद्ध्यर्थं द्रव्यं ददत् । वृद्ध्याजीव इत्यर्थः ।  
सुराव्यतिरिक्तं मद्यं कषायः । [^३] तस्य पाता कषायपः ।  
यश्चाऽब्राह्मण इव सर्वान् वन्दी भूत्वा स्तौति स सर्वोऽपि तृणेषूदयादारभ्याऽऽसीत् । यावदस्याऽऽदित्यः पृष्ठं पश्चाद्भागं तपति । आदित्ये तपति तदानुगुण्याचरणात् स्वयमेव पृष्ठतवित्युच्यते । अभ्यासे अभ्यासो यावता शुद्धिं मन्यते ॥ १०॥  

- ३. 'तत् पिबतति कषायपः' इति ग, पु.  
