+++
title = "04 हृष्टो दर्पति दृप्तो"

+++
## सूत्रम्
हृष्टो दर्पति दृप्तो धर्ममतिक्रामति धर्मातिक्रमे खलु पुनर्नरकः ॥ ४॥  
### प्रस्तावः
पूजा कार्येत्युक्तम् । तद्विरोधी हर्षो वर्ज्य इत्याह—  
### टिप्पनी
अभिमतलाभादिनिमित्तश्चित्तविकारो हर्षः । तद्युक्तो हृष्टः । स दर्पति दृप्यति। दर्पो गर्वोऽभिमानः। दृप्तो धर्ममतिक्रामति, पूज्यपूजनादिकं प्रति स्तब्धत्वात् । खलुपुनश्शब्दो वाक्यालङ्कारे । धर्मातिक्रमे खलु पुनर्नरको भवति निरय प्रतिपद्यते । तस्माद्धर्मातिक्रममूलभूतो हर्षो न कर्तव्यः । यद्यपि भूतदाहीयेषु [^१]दोषेषु वर्जनीयेषु हर्षोऽपि, [^२]वक्ष्यते । तथापीह विशेषेण हर्षस्य वर्जनार्थोऽयमारम्भः ! योगाङ्गात्वाद्वक्ष्यमाणस्य ॥ ४॥  

[^१]:

    दोषषु वर्जनीयषु इति नास्ति ख. पु.   

[^२]: आप० ध० १. २३. ६.  
