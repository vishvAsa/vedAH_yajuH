+++
title = "09 लोके च भूतिकर्मस्वेतदादीन्येव"

+++
## सूत्रम्
लोके च भूतिकर्मस्वेतदादीन्येव वाक्यानि स्युर्यथा पुण्याहं स्वस्त्यृद्धिमिति ॥९॥  
### टिप्पनी
यथा यज्ञेष्वोङ्कारादयः प्रसवाः, लोके च भूतिकर्मसु पाणिग्रहणादिषु एतदादीन्येव वाक्यानि स्युः । तान्युदाहरति— यथेति । पुण्याहवाचने ॐ कर्मणः पुण्याहं भवन्तो ब्रुवन्वि'ति वाचयिता वदति । (१) 'ॐ पुण्याहं कर्मणोऽस्तु' इति प्रतिवक्तारः । (२) ॐ कर्मणे स्वस्ति भवन्तो अवन्तु' इति वाचयिता। 'ॐ कर्मणे स्वस्ति' इतीतरे। (३) ॐ कर्मण ऋद्धि भवन्तो ब्रुवन्तु" इति वाचयिता । 'ॐ कर्मर्घ्यतामितीतरे । तस्मादेवं प्रशस्त ॐकार इति ॥ ९॥  

- १. ॐ पुण्याहं इति क.पु.  
- २. ॐ कर्मणे स्वस्ति इति वाचयिता इति क. पु.  
- ३. ॐ कर्मण ऋद्धिं इति क. पु   
