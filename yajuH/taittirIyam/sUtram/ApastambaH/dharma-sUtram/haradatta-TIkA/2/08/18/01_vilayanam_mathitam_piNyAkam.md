+++
title = "01 विलयनम् मथितम् पिण्याकम्"

+++
## सूत्रम्
विलयनं मथितं पिण्याकं मधु मांसं च वर्जयेत् ॥ १ ॥  
### टिप्पनी
विलयनं नवनीतमलम् । यस्य दध्नो हस्तादिना मन्थनमात्रं न जलेन मिश्रणं तन्मथितम् । तथा च नैघण्टुकाः—  
[^१] तक्रं ह्युदश्विन्मथितं पादाम्ब्वर्धाम्बु निर्जलमिति।  
यन्त्रपीडितानां तिलानां कल्कः पिण्याकम् । मधुमासे प्रसिद्धे मांसमप्रतिषिद्धमपि । एतद्विलयनादिकं वर्जयेत् ॥ १ ॥  

- १. अमरको. २. का. वै. ५३.  
