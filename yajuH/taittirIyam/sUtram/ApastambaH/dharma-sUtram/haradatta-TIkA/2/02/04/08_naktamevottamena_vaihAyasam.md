+++
title = "08 नक्तमेवोत्तमेन वैहायसम्"

+++
## सूत्रम्
नक्तमेवोत्तमेन वैहायसम् ॥ ८॥  
### टिप्पनी
उत्तमेन 'ये भूताः प्रचरन्ति नक्तं बलिमिच्छन्तो वितुदस्य प्रेष्याः । तेभ्यो बलिं पुष्टिकामो हरामि मयि पुष्टिं पुष्टिपतिर्दधातु स्वाहे'[^१]त्यनेन वैहायसं बलिं दद्यात् । तच्च नक्तमेव । 'वैहायसमि'ति वचनादाकाश एव बलिरुत्क्षेप्यः, न छदिकृते देशे । तथाच बौधायन:— [^२] 'अथाऽऽकाश उत्क्षिपति ये भूताःप्रचरन्ती'ति ।  

अपर आह- एवकारो भिन्नक्रमः । नक्तमुत्तमेनैव बलिरिति तत्र बल्यन्तराणां रात्रौ निवृत्तिः । अन्ये तु- ऊहेन दिवा बलिं हरन्ति 'दिवा बलमिच्छन्त' इति ।   

- १. अत्र "अग्नये स्वाहा” इत्यादिकाः 'ये भूताः प्रचरन्ति' इत्यन्ताः मन्त्राः एकाग्निकाण्डाख्यतैत्तिरीयमन्त्रपाठस्याऽऽदौ महानारायणोपनिषदि च पठिताः। (महाना.६७)  
- २. बौ.गृ. १.८.  


आश्वलायनके तथा दर्शनात्[^१] दिवाचारिभ्य ने दिवा । नक्तंचारिभ्य इति (बलिमाकाशे उत्क्षिपे)न्नक्तमिति । तथा
मनुः—  
[^२] दिवाचरेभ्यो भूतेभ्यो नक्तंचारिभ्य एव च ।' इति ॥ ८॥   

- १. आश्व.गृ. १. २. २.  
- २. म.स्मृ. ३.९०  
