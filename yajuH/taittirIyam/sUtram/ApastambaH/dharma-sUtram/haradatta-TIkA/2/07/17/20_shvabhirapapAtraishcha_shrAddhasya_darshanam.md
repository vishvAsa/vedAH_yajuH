+++
title = "20 श्वभिरपपात्रैश्च श्राद्धस्य दर्शनम्"

+++
## सूत्रम्
श्वभिरपपात्रैश्च श्राद्धस्य दर्शनं परिचक्षते ॥ २० ॥  
### टिप्पनी
(श्वभिरिति बहुवचनात् ग्रामसूकरादीनां तादृशानां ग्रहणम्। ) अपपात्राः पतितादयः, प्रतिलोमादयश्च । तैः श्राद्धस्य दर्शनं परिचक्षते गर्हन्ते शिष्टाः । अतो यथा ते न पश्येयुस्तथा[^२]परिश्रिते कर्तव्यमिति ॥२०॥  

- () कुण्डलान्तर्गतो भागः घ. पुस्तके एवास्ति ।  
- २. 'परिश्रितेन' इति. क. च. पु. ।  
