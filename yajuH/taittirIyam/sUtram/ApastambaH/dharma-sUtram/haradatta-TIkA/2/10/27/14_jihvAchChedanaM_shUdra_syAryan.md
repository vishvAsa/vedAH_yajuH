+++
title = "14 जिह्वाच्छेदनं शूद्र स्यार्यन्"

+++
## सूत्रम्
जिह्वाच्छेदनं शुद्रस्याऽऽर्यं धार्मिकमाक्रोशतः ॥१४॥  
### टिप्पनी
शूद्रो द्विजातीनामन्यतमं धार्मिके[^२]स्वकर्मस्थं यद्याक्रोशति निन्दति गर्हते, तदा तस्य जिह्वा छेत्तव्येति । मनुस्तु सामान्येनाह—  
[^३] येनाङ्गेनावरो वर्णो ब्राह्मणस्याऽपराध्नुयात् ।  
तदा तस्य छेत्तव्यं तन्मनोरनुशासनम् इति ॥  

गौतमस्तु—[^४] 'शूद्रो द्विजातीनतिसन्धायाऽभिहत्य च वाग्दण्डपारुष्याभ्यामङ्गं मोच्यो येनोपहन्या'दिति ॥१४॥  

[^२]: स्वधर्मस्थ. इति च, पु  

[^३]: म०स्मृ० ८. १७९.  

[^४]: गौ० १२. १.  
