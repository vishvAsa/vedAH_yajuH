+++
title = "09 धार्म्यं शुल्कमवहारयेत्"

+++
## सूत्रम्
धार्म्यं शुल्कमवहारयेत् ॥ ९ ॥  
### टिप्पनी
तत्र गौतमः—  
[^२]'विंशतिभागश्शुल्कः पण्ये' इति । यद्वणिग्भिर्विक्रीयते हिङ्ग्वादि, तस्य विंशतितमं भागं राजा गृह्णीयात् । तस्य शुल्क इति संज्ञा। एष धार्म्यः धर्म्यश्शुल्कः। तमधिकृतैरेवाऽवहारयेत् ग्राहयेदिति। मूलादिषु विशेषस्तेनैवोक्तः—  
[^३] मूलफलपुष्पौषधिमधुमांसतृणेन्धनानां षाष्टिक्य'मिति ॥ ९ ॥  

[^२]: गौ. ध. १०. २६.  
[^३]: गौ.ध. १०,२७.  
