+++
title = "04 यथौषधिवनस्पतीनाम् बीजस्य क्षेत्रकर्मविशेषे"

+++
## सूत्रम्
यथौषधिवनस्पतीनां बीजस्य क्षेत्रकर्मविशेषे फलपरिवृद्धिरेवम् ॥ ४ ॥  
### प्रस्तावः
शरीरोत्पत्तिसंस्कारा[^३]अप्यावश्यका इति दर्शयितुं दृष्टान्तमाह—  
### टिप्पनी
चलोपोऽत्र द्रष्टव्यः । यथा चौषधीना ब्रीह्यादीनां वनस्पतीनां चाम्रादीनां बीजस्य क्षेत्रविशेषे कर्मविशेषे संस्कारविशेषे च क्षेत्रस्य वा कृम्यादौ कर्मविशेषे फलपरिवद्धिर्भवति । त एव ब्रीह्यादय ऊषर उप्ता न रोहन्ति । कृष्यादिपरिकर्मिते तु क्षेत्रे उप्ताः स्तम्बकरयो भवन्ति । एवं पुरुषेऽपि गर्भाधानादिसंस्कारसम्पन्ने द्रष्टव्यम् ॥ ४॥  

- ३ अप्यवश्यापेक्ष्या इति. च. पु.
