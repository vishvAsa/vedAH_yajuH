+++
title = "02 तत्र गुणान्समीक्ष्य यथाशक्ति"

+++
## सूत्रम्
तत्र गुणान् समीक्ष्य यथाशक्ति देयम् ॥ २॥  
### टिप्पनी
तत्रैवंभूते भिक्षणे याचतः श्रुतवृत्तादिकान् गुणान् समीक्ष्य शक्त्यनुरूपमवश्यं देयम् । अदाने [^१]प्रत्यवेयात् । गौतमस्तु निमित्तान्तरमप्याह— [^२] 'गुर्वर्थनिवेशौषधार्थवृत्तिक्षीणयक्ष्यमाणाध्ययनध्वंसयोगवैश्वजितेषु द्रव्यसंविभागो बहिर्वेदि । भिक्षमाणेषु कृतान्नमितरेष्वि'ति । [^३]वैश्वजितो विश्वजिद्यागस्य कर्ता सर्वस्वदक्षिणः ॥२॥  

- १. प्रत्यवायात् इति. क. घ. पु   
- २. गौ. ५. २१, २२  
- ३. विश्वजिताऽतिरात्रेण सर्वपृष्ठेन सर्वस्वदक्षिणेन यजेत' इत्यनेन विहितेन यागेनेष्ट्वा तत्र दत्तसर्वस्वदक्षिण इत्यर्थः ॥  
