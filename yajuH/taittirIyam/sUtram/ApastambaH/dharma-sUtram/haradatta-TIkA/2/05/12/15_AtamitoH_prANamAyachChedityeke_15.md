+++
title = "16 आतमितोः प्राणमायच्छेदित्येके १५"

+++
## सूत्रम्
आतमितोः प्राणमायच्छेदित्येके ॥ १५ ॥  
### टिप्पनी
यावदङ्गानां ग्लानिर्भवति तावत्प्राणमायच्छेत् प्राणवायुमाकृष्य धारयेत् । प्राणायाम कुर्यादित्येके मन्यते । शक्त्यपेक्षो विकल्पः ।  
तत्र मनुः —
(१)सव्याहृतीं सप्रणवां गायत्रीं शिरसा सह ।  
त्रिः पठेदायतप्राणः प्राणायामस्स उच्यते ॥ इति ।  
एवमावर्तयेद्यावद्ग्लानिः ॥ १५॥  

- १. सर्वेष्वादर्शपुस्तकेषु मनुवचनत्वेनैवोपन्यस्तमिदम् । न कुत्राऽपि तु मुद्रित मनुस्मृतिपुस्तकेषूपलभ्यते । बौधायनधर्मसूत्रे ४. १. २८. तूपलभ्यते ।  
