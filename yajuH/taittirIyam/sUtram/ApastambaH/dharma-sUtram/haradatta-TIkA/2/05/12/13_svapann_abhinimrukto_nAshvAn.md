+++
title = "13 स्वपन्न् अभिनिम्रुक्तो नाश्वान्"

+++

## सूत्रम्
स्वपन्नभिनिम्रुक्तो नाश्वान् वाग्यतो रात्रिमासीत श्वोभूत उदकमुपस्पृश्य वाचं विमृजेत् ॥ १३ ॥  
### टिप्पनी
[^२] सुप्ते यस्मिन्नस्तमेति सुप्ते यस्मिन्नुदेति च ।  
अंशुमानभिनिम्रुक्ताभ्युदितौ तौ यथाक्रमम् ॥  
स्वपन्नभिनिम्रुक्तो नाश्वानभुजानस्तूष्णीं भूतो रात्रिं सर्वामासीत न शयीत । अथाऽपरेद्युः उदकमुपस्पृश्य प्रातः स्नात्वा वाचं विसृजेत् । अयमस्य निर्वेषः ॥  

- २. अमरको. ब्र. सूर्योदयकाले यः स्वपिति सोऽभ्युदितः । सूर्यास्तकाले यः स्वपिति सोऽभिनिम्रुक्तः ।  
