+++
title = "12 ततः परमनन्त्यम् फलं"

+++
## सूत्रम्
ततः परमनन्त्यं फलं स्वर्ग्यशब्दं श्रूयते ॥१२॥  
### प्रस्तावः
कुत इत्याह—   
### टिप्पनी
ततः परं श्मशानकर्मणोऽनन्तरम्, अनन्त्यमपरिमितं स्वर्गशब्दवाच्यं फलं श्रूयते-'स एष यज्ञायुधी यजमानोऽञ्जसा स्वर्गं लोकमेती'ति । अनन्त्यं स्वर्ग्यमिति[^५] यकारश्छान्दसः उपजनः अपपाठो वा ॥१२॥  

[^५]: यकारोपजनच्छान्दसः इति भवितुं युक्तम् ।  

इत्यापस्तम्बधर्ममूत्रवृत्तौ द्वितीयप्रश्ने त्रयोविंशी कण्डिका ॥२३॥
