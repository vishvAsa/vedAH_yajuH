+++
title = "06 दृष्टो धर्मव्यतिक्रमस् साहसम्"

+++

## सूत्रम्
यदि पूर्ववत्यादिषु मैथुने दोषः कथं तर्हि [^५] उचथ्यभारद्वाजौ व्यत्यस्य भार्ये जग्मतुः[^६] वसिष्ठश्चण्डालीमक्षमालाम् । [^७]प्रजापतिश्च स्वां दुहितरम् । तत्राऽऽह—  
### प्रस्तावः
दृष्टो धर्मव्यतिक्रमस् साहसं च पूर्वेषाम् ॥ ७ ॥  
### टिप्पनी
सत्यं दृष्टोऽयमाचारः पूर्वेषाम् । स तु धर्मव्यतिक्रमः, न धर्मः, गृह्यमाणकारणत्वात् । न चैतावदेव, साहसं च पूर्वेषां दृष्टम् । यथा[^८] जामदग्न्येन रामेण पितृवचनादविचोरण मातुश्शिरश्छिन्नम् ॥७॥  



[^५]: महाभारते द्रष्टव्यम् ।  

[^६]: म० स्मृ० ९. २३. महाभा० व० १३२. च द्रष्टव्यम् । अरुन्धत्या एवाक्षमालेति नामान्तरम् ।  

[^७]: ता० ब्रा० ८, २. १०. द्रष्टव्यम् ।  

[^८]: कथेयं महाभा० वन० ११६ अ. द्रष्टव्या ।
