+++
title = "04 तत्रापि दोषवान्पुत्र एव"

+++
## सूत्रम्
तत्राऽपि दोषवान् पुत्र एव ॥ ४॥  
### टिप्पनी
तत्रेति सप्तम्यास्त्रल्[^१] 'इतराभ्योऽपि दृश्यन्त' इति । ताभ्यामुभाभ्यामपि पुत्र एवाऽतिशयेन दोषवान् । तत्र पूर्ववत्यामुत्पन्नौ कुण्डगोलकौ [^२] 'पत्यौ जीवति कुण्डस्स्यान्मृते भर्तरि गोलक' इति ।  
असंस्कृतायामुत्पन्नस्य नामान्तरं नास्ति । किं तु दुष्टत्वमेव ।  

[^१]: पा.सू. ५. ३. १४.  
[^२]: म.स्मृ. ३. १७४.  



वर्णान्तरे तु जात्यन्तरम् । तत्र गौतमः —  
[^१] अनुलोमाः पुनरनन्तरैकान्तरद्व्यन्तरासु जातास्सवर्णाम्बष्टोग्र निषाददौष्यन्तपारशवाः । प्रतिलोमास्तु सूतमागधायोगवक्षत्तृवैदेहकचण्डाला' इति । एवकारो दुहितृनिवृत्यर्थः । तथा च वसिष्ठः —  
[^२] 'पतितेनोत्पादितः पतितो भवत्यन्यत्र स्त्रियास्सा हि परगामिनी तामरिक्थामुपेयादिति । [^३] स्त्रीरत्नं दुकुलादपी'ति मनुः ॥ ४ ॥  

[^१]: गौ.ध. ४ १६-१७  
[^२]: व. ध.१३, ६. मुद्रित व.ध. कोशेषु पाठभेदो दृश्यते ।  
[^३]: म. स्मृ. २. २३८  
