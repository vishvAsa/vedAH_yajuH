+++
title = "10 इतरेषु चैतदेवैक उपदिशन्ति"

+++
## सूत्रम्
इतरेषु चैतदेवैक उपदिशन्ति ॥ १० ॥  
### टिप्पनी
'आकालमभोजन' (२. १५, १)मित्यादि यदुक्तं तदितरेषु भार्यादिभ्योऽन्येष्वपि सपिण्डेषु मृतेषु कर्तव्यमित्येके आचार्या उपदिशन्ति ॥१०॥*  


- * एतदन्तर—  
ब्राह्मणश्चैतस्मिन् कालेऽमात्यान् केशश्मश्रूणि वा वापयते ॥ ११ ॥  
अमात्याः प्रधानाः । स्पष्टमन्यत् ॥ ११॥  समावृत्ता न वापेरन् ॥ १२ ॥  पूर्वापवादोऽयम् । अमात्येष्वपि गुरुकुलात् समावृत्ताः स्नातकाः न केशादि वापयेरन् ॥ १२ ॥  
न विहारिण इत्यन्ये ॥ १३ ॥  
विहारिणो बालाः । तेऽपि न ॥ १३ ॥ इत्यधिकं० घ० पुस्तके०  
