+++
title = "17 उद्धृतान्यन्नान्यवेक्षेतेदम् भूया"

+++
## सूत्रम्
उद्धृतान्यन्नान्यवेक्षेतेदं भूया३इद३मिति ॥ १७ ॥  
### प्रस्तावः
भोजनकाले त्वाह —  
### टिप्पनी
यावन्तो भोक्तारस्तावद्वा अन्नान्युद्धृत्य पृथक्पात्रेषु कृत्वा स्वयं संविभागं कृत्वा तान्यन्नान्यवेक्षेत-किमिदं भूयः प्रभूतमिदं वेति । विचारे प्लुतः । (१)पूर्वं तु भाषायामित्येतदुपेक्षितं छान्दसोऽयं (२)प्रयोग इति ॥ १७॥  

- १. पा सू. ८ २ ९७.
- २. प्लुतप्रयोगः इति च. पु..
