+++
title = "०६ शश्वत्परिकुपितेन सङ्क्रामेणाविच्छिदा"

+++
## मन्त्रः

शश्व॒त्परि॑कुपितेन॒ संक्रा॑मेणावि॒च्छिदा॑ ।  
उ॒लेन॒ परि॑षीतोऽसि॒ परि॑षीतोऽस्यु॒लेन॑ ।  

## टीका
शश्वदिति ॥ शश्वत् दीर्घकालं परिषीतोऽसीत्यनेन सम्बन्धः । परिकुपितेन तवापसरणशङ्कया परिकुपितेन मया संक्रामेण भूमौ संक्रान्तेन अविच्छिदा अविच्छिन्नेन उलेन उलाः स्थूलाः पिपीलिकाः जातावेकवचनम् । उलानां पङ्क्तिसदृशेन मूत्रेण परिषीतोसि परितो बद्धोऽसि परिषीतोऽस्युलेन । दृढार्थं पुनर्वचनम् ॥

