+++
title = "११ २०"

+++
## सूत्रम्
क्षारलवणवर्जनं च।

## अनाकुलावृत्तिः
क्षार-लवणयोर् वर्जनं भवति भोजने त्र्यहम् ।
अस्य ब्रह्मचारिणः सामयाचारिकः प्रतिषेधः सार्वकालिकः ।

अयं तु त्र्यहसम्बन्धः । तयोर् विकल्पः ।
मध्वादि-प्रतिषेधस् तु सामयाचारिको नित्यम् एव भवति ॥२०॥

## गृह्यतात्पर्यदर्शनम्
त्र्यहं क्षारलवणयोर् वर्जनं च भवति ।
अत्र च त्र्यहम् इति नियमाद् धर्मशास्त्रे "यथा क्षार-लवण-मधु-मांसानि" (आप.१-४-६.) " इत्यनेन क्षार-लवणयोर् द्वयोर् निषेधः ।
त्र्यहाद् ऊर्ध्वं पाक्षिकः । मध्वादेस् तु नित्य एव ॥२०॥
