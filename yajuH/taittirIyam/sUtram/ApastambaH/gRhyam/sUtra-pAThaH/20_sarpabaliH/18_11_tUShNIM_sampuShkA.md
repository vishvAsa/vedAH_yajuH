+++
title = "१८ ११ तूष्णीं सम्पुष्का"

+++
## सूत्रम्
तूष्णीं सम्पुष्का धाना लाजानाञ्जनाभ्यञ्जने स्थगरोशीरमिति ।

## अनाकुला
**संपुष्का** अक्षता अखण्डितैस् तण्डुलैः कृताः  
स्थगरञ् चोशीरञ् च गन्धद्रव्ये  
एतानि षड् द्रव्याणि तासु निवपति ।
इति शब्दः समुच्चयार्थः । 

तेन सर्वत्र पूर्वेण मन्त्रेणैव निवपने प्राप्ते तूष्णीमिति मन्त्रप्रतिषेधः ॥११॥

## गृह्यतात्पर्यदर्शनम्
**सम्पुष्काः** सम्पुष्टा इति धानाविशेषणं अखण्डिततण्डुलैः कृता **धाना** इत्यर्थः ।
**स्थगरम्** आपणस्थं गन्धगद्रव्यम् ।
अन्यानि प्रसिद्धानि ।
**इति**शब्दस् समुच्चयार्थः ।

एतानि षट् द्रव्याणि **तूष्णीं** रेखास्व् एव निवपति ॥११॥
