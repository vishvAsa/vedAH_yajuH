+++
title = "१८ ०१ श्वग्रहगृहीतङ् कुमारम्"

+++

<div class="js_include " url="/vedAH/yajuH/taittirIyam/sUtram/ApastambaH/gRhyam/sUtra-pAThaH/vishvAsa-prastutiH/19_bAlagrahagRhItasya_kumArasya_tannivartakaM_karma/18_01_shvagrahagRhIta~N_kumAram.md"  newLevelForH1="3" title="विश्वास-प्रस्तुतिः" > </div>

## प्रस्तावः
अथोत्तरेषां मन्त्राणां विनियोगमाह—

<div class="js_include collapsed" url="/vedAH/yajuH/taittirIyam/sUtram/ApastambaH/gRhyam/sUtra-pAThaH/haradattaH/19_bAlagrahagRhItasya_kumArasya_tannivartakaM_karma/18_01_shvagrahagRhIta~N_kumAram.md"  newLevelForH1="4" title="हरदत्तः" > </div>

## गृह्यतात्पर्यदर्शनम्
येन गृहीतः कुमारः श्वेव नदति, श्ववद्वा चेष्टते स श्वग्रहः ।
तेन गृहीतः **श्वग्रहगृहीतः** , पिशाचिशुना वा दष्टः ।
**तपोयुक्तः** यावन्मनस्तोषमनशनादियुक्तः पित्रादिः कर्ता ।
**जालं** मत्स्यग्रहणसाधनम् ।
**कंसं किङ्किणिम् ।**
लोहघण्टां **ह्रादयन्** पुरुषान्तरेण ध्वानयन् **अद्वारेण** कुड्याद्यपोह्य मार्गं कृत्वा ।
अधिदेवनं यत्र दीव्यन्ति कितवाः ।
अक्षान् विभीतकफलानि ।
केचित्—शारा इति ।
**उत्तरैर्मन्त्रैः** "कूर्कुरस्सुकूर्कुरः" इत्यादिभिर्यजुर्दशमैः ।
यद्वैकादशभिः ।
तस्मिन् पक्षे आदितस्तिस्र ऋचः ततः "तत्सत्यं यत्त्वेन्द्रः" विगृह्य बाहू इति द्वे ततो "बिभ्रन्निष्कम्" इति पञ्चर्चः ।
ततः "श्वानम्" इत्येकादशं यजुरेवेति विभागः ।
अवोक्षणं च सर्वेषां मन्त्राणामन्ते सकृदेव ।
केचित्—द्वष्टोपकारकत्वात् प्रतिमन्त्रमिति ।
एवमेतज्जालप्रच्छादनाद्यवोक्षणान्तं प्रातरादिषु त्रिषु पुण्याहविशेषेषु कर्तव्यम् ।
अवोक्षणपर्यन्तं च ह्रादनम् ॥१॥
