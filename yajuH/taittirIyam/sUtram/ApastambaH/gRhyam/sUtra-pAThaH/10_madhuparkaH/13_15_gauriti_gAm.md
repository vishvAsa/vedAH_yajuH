+++
title = "१३ १५ गौरिति गाम्"

+++

<div class="js_include " url="/vedAH/yajuH/taittirIyam/sUtram/ApastambaH/gRhyam/sUtra-pAThaH/vishvAsa-prastutiH/10_madhuparkaH/13_15_gauriti_gAm.md"  newLevelForH1="3" title="विश्वास-प्रस्तुतिः" > </div>


## अनाकुला
अथाचाम्योपविष्टाय **गां** निवेदयते गौरिति ।
स्त्री च गौर्भवति, गौर्धेनुभव्येति दर्शनात् ।
यद्वा पुमानपि भवति ।
श्रूयते हि—
"तद्यथैवादो मनुष्यराज आगतेऽन्यस्मिन् वार्हति उक्षाणं वेहतं वा क्षदन्ते" इति ।
(ऐ. ब्रा. १-३-४.) एवमर्थमेवात्र गामित्युक्तं गोजातिमात्रस्य निवेदनं यथा स्यात् । अन्यथा गौरिति प्राहेत्येतावता सिद्धं यथा पाद्यदिषु ॥१५॥

## गृह्यतात्पर्यदर्शनम्
प्राशने कृते दाता **"गौः" इति गां प्राह** कथयति ।
गौश्च स्त्री, "गौर्धेनुभव्या" इति स्त्रीलिङ्गनिर्देशात् ।
एतच्च कथनं, किमियं गौस्संज्ञप्यतामुत्सृज्यतां वा? इति पूज्याभिप्रायनिश्चयार्थम् ।
स च स्वाभिप्रायं दातुर्ब्रूयात् ॥१५॥
