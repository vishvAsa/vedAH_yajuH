+++
title = "२२ १५ उत्तरेण यजुषाऽधिरुह्योत्तरया"

+++

<div class="js_include " url="/vedAH/yajuH/taittirIyam/sUtram/ApastambaH/gRhyam/sUtra-pAThaH/vishvAsa-prastutiH/26_prakIrNakarmANi/22_15_uttareNa_yajuShA-dhiruhyottarayA.md"  newLevelForH1="3" title="विश्वास-प्रस्तुतिः" > </div>


## अनाकुला
ततः **उत्तरेण यजुषा** "अध्वनामध्वपत्" इत्यनेन ।
रथं स्वमधिरोहति ।
ततः **उत्तरयर्चा** "अयं वामश्विना रथ" इत्येतया ।
प्रचीमुदीचीं वा दिशमभिप्रपाद्य **यथार्थं यायात्** यत्र प्रयोजनं तत्र गच्छेत् ।
अधिरुह्येति दीर्घपाठश्छान्दसः ।
एतद्विधानं क्रयादिलब्धस्यापि रथस्य प्रथमारोहणे भवति ।
द्वितीयादिषु तु न भवति ।
लब्ध्वेति वचनात् ॥१५॥

## गृह्यतात्पर्यदर्शनम्
तेन **उत्तरेण** "अध्वनामध्वपते" इत्यनेन **यजुषा** रथं स्वयम् **अधिरुह्य** ।
दीर्घश्छान्दसः ।
**उत्तरया** "अयं वामश्विना" इत्येतया ।
**प्राचीमुदीचीं वा दिशमभिप्रयाय** प्रस्थायादृष्टार्थं, ततो **यथार्थं** प्रयोजनानुसारेण **यायान्** गच्छेत् ॥१५॥
केचित्— लब्ध्वेति वचनात् क्रयादिलब्धस्यापि रथादेः प्रथमारोहणे विधिरयं भवतीति ।
नैतत्; प्रकृतयाच्ञादिना लब्धरथादिविषयत्वेनैवास्य वाक्यस्यार्थवत्त्वोपपत्तेः, "याच्ञया रथादीनि लब्ध्वा" इति भाष्यविरोधाच्च ॥१५॥
