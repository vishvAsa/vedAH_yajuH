+++
title = "०६ १० उत्तरपूर्वे"

+++

<div class="js_include " url="/vedAH/yajuH/taittirIyam/sUtram/ApastambaH/gRhyam/sUtra-pAThaH/vishvAsa-prastutiH/04_vivAhaprakaraNam/06_10_uttarapUrve.md"  newLevelForH1="3" title="विश्वास-प्रस्तुतिः" > </div>


## अनाकुला
उत्तरास्त्रयोदशप्रधानाहुतीः "आगन्गोष्ठम्" इत्याद्याः लिङ्गविरोधे सत्यपि वर एव जुहोति, विधेर्बलीयस्त्वात् ।
भवति लिङ्गञ्चाविवक्षितम् ।
देवतास्मरणार्थत्वात् मन्त्राणाम् ।
उत्तरो वर इत्ययं विशेषः सर्वेषु होमेषु भवतीत्युक्तम् ।
उत्तरपूर्वदेशेगारस्येति विधिरग्नेस्सर्वत्र वेदितव्यः ॥१४॥
**उत्तरयर्चा** "इह गावः प्रजायध्वम्" इत्येतया ।
तदुपविशतः परिषेचनान्तवचनमानन्तर्यार्थं परिषेचनानन्तरमेवोपवेशनं कर्तव्यं नान्यदिति ।
तेन भोजनं प्रागेवेति सिद्धम् ।
तत्रोपवेशने मन्त्र उभयोरपि भवति ।
इहाग्निसम्बन्धाभावात् उत्तरो वर इत्युक्तम् ।
प्राङ्मुखौ चोपविशतः ॥१५॥

## गृह्यतात्पर्यदर्शनम्
**उत्तराः** "आगन् गोष्ठम्" इत्यादित्रयोदशाहुतीः ।
**उत्तरया** "इह गावः प्रजायध्वम्" इत्येतया ।
पूर्वमास्तीर्णे **चर्मण्युपविशतः** ।
पूर्ववदुत्तर एव वरः ॥१०॥
