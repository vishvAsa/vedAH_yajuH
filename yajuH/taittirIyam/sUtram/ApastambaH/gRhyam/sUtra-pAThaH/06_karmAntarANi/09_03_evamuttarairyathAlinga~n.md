+++
title = "०९ ०३ एवमुत्तरैर्यथालिङ्गञ्"

+++

<div class="js_include " url="/vedAH/yajuH/taittirIyam/sUtram/ApastambaH/gRhyam/sUtra-pAThaH/vishvAsa-prastutiH/06_karmAntarANi/09_03_evamuttarairyathAlinga~n.md"  newLevelForH1="3" title="विश्वास-प्रस्तुतिः" > </div>

<div class="js_include collapsed" url="/vedAH/yajuH/taittirIyam/sUtram/ApastambaH/gRhyam/sUtra-pAThaH/haradattaH/06_karmAntarANi/09_03_evamuttarairyathAlinga~n.md"  newLevelForH1="4" title="हरदत्तः" > </div>

## गृह्यतात्पर्यदर्शनम्
एवमित्यनेन अर्थप्राध्वोऽप उपस्पृश्येत्याकृष्यते ।
इहोत्तरैरिति करणविभक्तिदर्शनाद् वनस्पत्यादीनि यथालिङ्गमभिमन्त्रयते ।
न तु पूर्ववज्जपेत् ।
**चित्रियं** लोकप्रसिद्धम्, चयनमूलं वा ।
**वनस्पतिं** पुष्पैर्विना फलवन्तम् ।
अस्य प्रदर्शनार्थत्वात्
वृक्षमप्येवंविधं "आरात्ते अग्निः" इत्येतयाऽभिमन्त्रयते ।
"नमश्शकृत्सदे" इति **शकृद्रीतिं** शकृत्सन्ततिम् ।
"सिगसिनसि" इति **सिग्वातम्** ।
सिचो वस्त्रस्य वातस्सिग्वातः ।
स चान्यकृतः स्वदेहसंस्पृष्टश्चेदमङ्गलः ।
"उद्गातेव शकुने" इत्येतया **शकुनिम्** अशोभनवाचम्, "प्रति नस्सुमना भव" इति मन्त्रलिङ्गात् ॥
केचित्— शुभवाचं, अशुभदर्शने तु पूर्वसूत्रेणोक्तो जप इति ॥३॥
