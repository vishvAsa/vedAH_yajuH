+++
title = "२१ ०५ एतद्वा विपरीतम्"

+++

<div class="js_include " url="/vedAH/yajuH/taittirIyam/sUtram/ApastambaH/gRhyam/sUtra-pAThaH/vishvAsa-prastutiH/24_mAsishrAddhaprakaraNam/21_05_etadvA_viparItam.md"  newLevelForH1="3" title="विश्वास-प्रस्तुतिः" > </div>


## अनाकुला
पूर्वास्सप्ताज्याहुतयः उत्तराष्षडन्नाहुतय इत्यर्थः ।
मन्त्रास्तु यथाम्नातमेव ।
प्रयोगः–पूर्वद्युर्निवेदनं सायं भोजनानन्तरं श्वः श्राद्धं भविष्यतीति ।
तत आरभ्य व्रतचर्या सर्वेषाम् ।
(वयं तु ब्रूमः पूर्वेद्युः सायं भोजनं न भवति ।
"यदनाश्वानुपवसेत् पितृदेवत्यस्स्या"दिति लिङ्गादिति । )
अथापरेद्युः प्रातः द्वितीयं निवेदनम्–अद्य क्रियत इति ।
अथाभ्यङ्गस्ततोऽपराह्णे स्नातान् कृतपच्छौचान्
तानामन्त्रयते ।
पूर्वं विश्वेभ्यो देवेभ्यो यज्ञोपवीती युग्मान् द्वौ चतुरो वा "मासि श्राद्धे विश्वेभ्यो देवेभ्यः क्षणः कर्तव्य" इति ।
"ओं तथे"ति प्रतिवचनम् ।
"प्राप्नोतु भवान्"इति यथासनं प्रापणम् ।
"प्राप्नवानी"ति प्रतिवचनम् ।
देवेभ्यः प्राङ्मुखाः ब्राह्मणाः प्राङ्मूलेषु दर्भेषु ।
पितृभ्य उदङ्मुखाः द्विगुणभुग्नेषु दक्षिणाग्रेषु युवानः पित्रे ।
वृद्धाः पितामहाय ।
वृद्धतमाः प्रपितामहाय ।
एकैकस्य त्रयस्त्रयो वा ।
शुचौ देशे दक्षिणाप्रवणे श्राद्धागारं सर्वतः परिश्रितमुदग्वाद्वारं तस्य पूर्वोत्तरे देशे अग्निरौपासनः ।
तस्या दक्षिणतः पिण्डदानार्थं स्थण्डिलम् ।
तस्य दक्षिणतः उदङ्मुखाः पित्रार्थाः पश्चात् प्राङ्मुखाः देवार्थाः ।
तस्मिन्नेव स्थण्डिले यथावकाशं त्रिषु पात्रेषु पितृभ्य उदकान्यर्घ्याणि दक्षिणापवर्गाणि तिलवन्ति ।
देवेभ्य एकस्मिन्यवमति ।
तानि पुष्पैरवकीर्य दर्भेषु सादयित्वा दर्भैः प्रच्छाद्य आसनगतानां ब्राह्मणानां हस्तेषु
स्वस्मात्स्वस्मात् उदपात्रात् पात्रान्तरेणाप आदाय "विश्वे देवा इदं वोऽर्घ्यं" "पितः इदं तेऽर्घ्यं, पितामह इदं तेऽर्घ्यं, प्रपितामह इदं तेऽर्घ्यं, इत्यर्घ्याणि ददाति तूष्णीं वा ।
पुरस्तादुपरिष्टाच्च शुद्धोदकम् । ततो गन्धादिभिः वासोभिश्च द्विजानभ्यर्च्य ।
"उद्ध्रियतामग्नौ च क्रियताम्" इत्यामन्त्रयते ।
"काममुद्ध्रियतां काममग्नौ च क्रियतां" इति प्रतिवचनम् ।
ततो ब्राह्मणार्थं संस्कृतादन्नादुद्धृत्यापरेणाग्निं बहिर्षि प्रतिष्ठाप्याभिघार्याग्नेरुपसमाधानाद्याज्यभागान्ते त्रयोदश प्रधानाहुतीर्जुहोति ॥५॥

## गृह्यतात्पर्यदर्शनम्
यद्वा **विपरीतमेद्भवति** ,"यन्मे माता" इत्याद्याः पूर्वास्सप्ताज्याहुतयः, "स्वाहा पित्रे" इत्याद्या उत्तराष्षडन्नाहुतय इति ॥५॥
