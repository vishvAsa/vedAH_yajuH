+++
title = "२२ १९ संवादमेष्यन् सव्येन"

+++
यत्र स्थानेऽर्थादिनिमित्ते प्रत्यर्थिभिः सम्वदते स **सम्वादः ।
तमेष्यन्** तत्रापराजयाय **सव्येन पाणिना छत्रं दण्डञ्चादत्ते** ।
पाणिग्रहणमुत्तरार्थम् ।
इह तु आदानपरत्वादेव सिद्धम् ।
तेन फलीकरणहोमः पाणिनैव कर्तव्यः, न पात्रेण अन्यथा मुष्टिशब्दस्य परिमाणवाचित्वस्यापि दर्शनादस्याप्रसङ्गः ॥१९॥

इति श्रीहरदत्तमिश्रविरचितायां गृह्यवृत्तावनाकुलायां द्वाविंशः खण्डः ॥
