+++
title = "१० ०१ उपनयनं व्याख्यास्यामः"

+++

<div class="js_include " url="/vedAH/yajuH/taittirIyam/sUtram/ApastambaH/gRhyam/sUtra-pAThaH/vishvAsa-prastutiH/07_upanayanaprakaraNam/10_01_upanayanaM_vyAkhyAsyAmaH.md"  newLevelForH1="3" title="विश्वास-प्रस्तुतिः" > </div>

<div class="js_include collapsed" url="/vedAH/yajuH/taittirIyam/sUtram/ApastambaH/gRhyam/sUtra-pAThaH/haradattaH/07_upanayanaprakaraNam/10_01_upanayanaM_vyAkhyAsyAmaH.md"  newLevelForH1="4" title="हरदत्तः" > </div>

## गृह्यतात्पर्यदर्शनम्
**उपनयन**मिति कर्मनामधेयम् ।
कुमारस्याचार्यसमीपनयनमस्मिन् कर्मणीति, पङ्कजादिवत् ।
विर्विस्तरार्थः ।
आङ् बलवदर्थः ।
चक्षिङोऽत्र व्यक्तवागर्थस्य ख्याञादेशात् **व्याख्यास्याम** इति रूपम् ।
तथा चायमर्थः उपनयनाख्यं कर्म वैकल्पिककल्पोक्त्या विस्तृतं बलवत्प्रमाणोपपन्नं असाधारणैश्शब्दैर्वक्ष्याम इति ।
इयं च प्रतिज्ञा श्रोतृजनमनोऽवधारणार्था ।
केचित्–दैवादेर्विघ्नात् पूर्वैर्निषेकादिभिरसंस्कृतस्याप्युपनयनं भवत्येव ।
न तूपनयनासंस्कृतस्य उत्तराणि श्रौतस्मार्तानीत्येवमुपनयनप्राधान्यज्ञापनार्था प्रतिज्ञा ।
किञ्च गृह्योपदिष्टकर्मसु गृहस्थस्यैवाधिकारो न ब्रह्मचारिण इत्येवंरूपं विशेषं ज्ञापयितुमप्रतिज्ञं विवाहमुपदिश्य उपनयनकल्पोपदेशः सप्रतिज्ञः क्रियते ।
अस्य च कल्पस्य धर्मशास्त्रे "उपनयनं विद्यार्थस्य" (आप.ध.१-१-९.) इत्य त्रानुपदेशः सर्वचरणार्थतां निवर्तयितुमिति ॥१॥
