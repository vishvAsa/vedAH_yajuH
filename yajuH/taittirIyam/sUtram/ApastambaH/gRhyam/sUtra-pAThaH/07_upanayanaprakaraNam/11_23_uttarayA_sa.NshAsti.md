+++
title = "११ २३ उत्तरया सँशास्ति"

+++

<div class="js_include " url="/vedAH/yajuH/taittirIyam/sUtram/ApastambaH/gRhyam/sUtra-pAThaH/vishvAsa-prastutiH/07_upanayanaprakaraNam/11_23_uttarayA_sa.NshAsti.md"  newLevelForH1="3" title="विश्वास-प्रस्तुतिः" > </div>

<div class="js_include collapsed" url="/vedAH/yajuH/taittirIyam/sUtram/ApastambaH/gRhyam/sUtra-pAThaH/haradattaH/07_upanayanaprakaraNam/11_23_uttarayA_sa.NshAsti.md"  newLevelForH1="4" title="हरदत्तः" > </div>

## गृह्यतात्पर्यदर्शनम्
"ब्रह्मचार्यसि" इत्यनया कुमारं **संशास्ति** शिक्षयति ।
(१)अथ संशासनार्थज्ञापनाय मन्त्रार्थ उत्यते ।
**ब्रह्मचार्यसि** (२)कामचारवादभक्षो मा भूः ।
**अपोऽशान** मयानुज्ञातोऽप (३)एव पिब, बुभुक्षां तु धारय ।
**कर्म कुरु,**अस्मदर्थं कर्म मयानुक्तोऽपि कुरु, मा सुषुप्थाः पूर्वोत्थायी जघन्यसंवेशी भूयाः, "तामाहुर्न स्वपिति" (आप.१-४-२८) इत्युक्तत्वात्, मा दिवा स्वाप्सीरिति वा ।
**भिक्षाचर्यं चर**, निमन्त्रणादिना भुञ्जानोऽप्यस्मदर्थं भैक्षमाचर ।
**आचार्याधीनो भव,** मयाननुज्ञातो याजनादिकर्म मा कार्षीरिति ।
अत्र चासीतिछान्दसो लकारः, सुषुप्था इति रूपं च ।
संशासनेषु च सर्वेषु कुमारो **'बाढम्'** "एवं करोमि" इति प्रतिवचनं(४) दाप्यः ।
संशासनान्ते च भिक्षाचरणम् ।
अथास्मा अरिक्तं पात्रं प्रयच्छन्नाह — मातरमेवाग्रे भिक्षस्वेति (बौ.गृ.२-५-४०.) इति बौधायनगृह्यात् ।
