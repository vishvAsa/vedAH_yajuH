+++
title = "११ ११ व्याहृतीर्विहृताः"

+++

<div class="js_include " url="/vedAH/yajuH/taittirIyam/sUtram/ApastambaH/gRhyam/sUtra-pAThaH/vishvAsa-prastutiH/07_upanayanaprakaraNam/11_11_vyAhRtIrvihRtAH.md"  newLevelForH1="3" title="विश्वास-प्रस्तुतिः" > </div>

## प्रस्तावः
अथ तस्मिन्नेवानुवचने विशेषमाह—

<div class="js_include collapsed" url="/vedAH/yajuH/taittirIyam/sUtram/ApastambaH/gRhyam/sUtra-pAThaH/haradattaH/07_upanayanaprakaraNam/11_11_vyAhRtIrvihRtAH.md"  newLevelForH1="4" title="हरदत्तः" > </div>

## गृह्यतात्पर्यदर्शनम्
**विहृताः** व्याहृतीः त्रिष्वपि पादादिष्वेकैकामन्वाह ।
अथवा पादानामन्तेषु ।
तथार्धर्चेऽवसाय प्रयोगेऽपि प्रत्यर्धर्चमादावन्ते वैकैकामन्वाह ।
अविशिष्टां **तूत्तमां** व्याहृतिं **कृत्स्नायाम्** इति षष्ठ्यार्थपाठः ।
प्रयोगस्तु– प्रथमं प्रणवमन्वाह; ओमिति ब्राह्मणः प्रवक्ष्यन्नाह (तै.उ.१-८.) इति श्रुतेः, "ओंकारस्स्वर्गद्वारं तस्माद्ब्रह्माध्येष्यमाण एतदादि प्रतिपद्येत" (१-१३-६.) इति धर्मशास्त्रवचनाच्च ।
"ओं भूः तत्सवितुर्वरेण्यम् ।
ओं भुवः भर्गो देवस्य धीमहि ।
ओं सुवः धियो यो नः प्रचोदयात् ॥
ओं भूः तत्सवितुर्वरेण्यं भर्गो देवस्य धीमहि ।
ओं भुवः धियो यो नः प्रचोदयात् ॥
ओं सुवः तत्सवितुर्वरेण्यं भर्गोदेवस्य धीमहि धियो यो नः प्रचोदयात्" ।
अन्तेषु वेति पक्षे प्रयोगः – "ओं तत्सवितुर्वरेण्यं भूः ।
ओं भर्गो देवस्य धीमहि भुवः ।
ओं धियो यो नः प्रचोदयात् सुवः ॥
ओं तत्सवितुर्वरेण्यं भर्गो देवस्य धीमहि भूः ।
ओं धियो यो नः प्रचोदयात् भुवः ॥
ओं तत्सवितुर्वरेण्यं भर्गो देवस्य धीमहि धियो यो नः प्रचोदयात् सुवः" इति ॥११॥
