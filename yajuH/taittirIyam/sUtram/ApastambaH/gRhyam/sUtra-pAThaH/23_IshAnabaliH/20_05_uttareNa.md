+++
title = "२० ०५ उत्तरेण"

+++

<div class="js_include " url="/vedAH/yajuH/taittirIyam/sUtram/ApastambaH/gRhyam/sUtra-pAThaH/vishvAsa-prastutiH/23_IshAnabaliH/20_05_uttareNa.md"  newLevelForH1="3" title="विश्वास-प्रस्तुतिः" > </div>

<div class="js_include collapsed" url="/vedAH/yajuH/taittirIyam/sUtram/ApastambaH/gRhyam/sUtra-pAThaH/haradattaH/23_IshAnabaliH/20_05_uttareNa.md"  newLevelForH1="4" title="हरदत्तः" > </div>

## तात्पर्यदर्शनम्
**उत्तरेण यजुषा** "स्वस्ति नः पूर्णमुख" इत्यनेन अग्निमीशानं वोपतिष्ठते ।
इदं च यथापाठं स्विष्टकृतोऽनन्तरम् ।
ततो लेपयोरित्यादितन्त्रशेषसमाप्तिः, "परिषेचनान्तं कृत्वा पर्णदानम्" इति भाष्यकारवचनात् ।
केचित्—उपस्थानादि तन्त्रशेषसमाप्तिरिति ।
ततो यथास्वमोदनेभ्य एव यज्ञियेषु पर्णेष्वदाय तानि **सहौदनानि** ओदनसहितानि **पर्णान्युत्तरैः** "गृहपोपस्पृश" इत्यादिभिस्सप्तभिर्ददातीति सामान्येन विधाय विशिनष्टि **एकैकेन** मन्त्रेण **द्वे द्वे** पर्णे इति ।
अथ द्वे द्वे इत्येतदपवदति—दशेत्यादिना ।
देवस्येशानस्य सेनाः **देवसेनाः**, ताभ्यो **दश** पर्णानि दक्षिणस्यां कुट्यां देवस्यैवौदनादवदाय ददाति ।
तथा **दशैव** पर्णान्य् **उत्तराभ्यो** देवसेनाभ्यः ।
उत्तरस्मिन् मन्त्रे "या आख्याता याश्चानाख्याता" इति गुणद्वयवत्यस्ता उत्तरा देवसेनाः ॥५॥
