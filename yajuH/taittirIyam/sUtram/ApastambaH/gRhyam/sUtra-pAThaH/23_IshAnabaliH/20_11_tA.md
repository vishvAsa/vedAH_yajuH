+++
title = "२० ११ ता"

+++

<div class="js_include " url="/vedAH/yajuH/taittirIyam/sUtram/ApastambaH/gRhyam/sUtra-pAThaH/vishvAsa-prastutiH/23_IshAnabaliH/20_11_tA.md"  newLevelForH1="3" title="विश्वास-प्रस्तुतिः" > </div>


## अनाकुला
**ता गन्धैस्** सुरभिचन्दनादिभिर् **अवोक्षति दर्भग्रुमुष्टिना**, न हस्तेन ।
गुरुमुष्टिः ग्रुमुष्टिः छान्दस उकारलोपः ।
सन्नखेन दर्भमुष्टिनेत्यर्थः ।
तत्र होम कालवचनं प्रोक्षणं तस्मिन् काले ॥१०॥
**वृषाणं** वृषभं तमेवाग्रे प्रोक्षति ।
यद्यप्यसावुपक्रमे न तिष्ठेत् तथापि अङ्गत्वात् तस्यैवावोक्षणम् ।
अग्रे तदर्थ एव कालः ॥११॥

## गृह्यतात्पर्यदर्शनम्
**ता गन्धैश्** चन्दनादिना युक्तैः ।
**दर्भग्रुमुष्टिना** दर्भाणां गुरुमुष्टिर्दर्भग्रुमुष्टिः ।
उकारलोपश्छान्दसः ।
सन्नखो दृढमुष्टिरित्यर्थः ।
तेनावोक्षति ।
तत्र विशेषः— **वृषाणं**, वृषभम् **एवाग्रेऽवोक्षति** ।
**एवकारात्तस्मिन्नवोक्ष्यमाणेऽन्या काचिद्गौर्नावोक्ष्यते ।
ततो गोचराय गाः प्रस्थापयति ॥११॥
