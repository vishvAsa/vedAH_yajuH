+++
title = "१२ ०५ तां स"

+++
## सूत्रम्
तां स उत्तरेण यजुषोदौम्बरमूले दर्भस्तम्बे वोपगूहति।

## अनाकुलावृत्तिः
**प्रच्छादयति ।
उत्तरेण यजुषा** "इदमहममुष्यामुष्ये"त्यादिना तत्रादश्शब्देषु नामग्रहणम्- इदमहं यज्ञशर्मणो गार्ग्यस्य पाप्मानमपगूहाम्युत्तरो यज्ञशर्मा द्विषद्भ्य इति ।
अथ यदि वा स्यात् यज्ञशर्मणो गार्ग्यायणेति ।
दण्डाजिनयोरप्यस्मिन् काले त्यागः ।

## गृह्यतात्पर्यदर्शनम्
स तु ब्रह्मचारी **तां** मेखलां सूत्रोक्तदेशे उपगूहति अप्रकाशां करोति "इदमहं विष्णुशर्मणो गौतमस्य पाप्मानमुपगूहाम्युत्तरो विष्णुशर्मा द्विषद्भ्यः" इत्यनेन यजुषा ।
अत्र च स्नातुर्नामगोत्रे ग्राह्ये ॥५॥
