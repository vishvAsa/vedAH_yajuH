+++
title = "२२ १७ हस्तिनमुत्तरया "

+++
## सूत्रम्
हस्तिनमुत्तरया ।

## अनाकुला
लब्ध्वाऽऽरोहेदिति वर्तते ।
**उत्तरया** "हस्तियशसमसी"त्येतया ।
तत्रासाविति हस्तिनो नामग्रहणम् ।
अभिनिदधामि नागेन्द्रेति ।
आरुह्य तूष्णीमङ्कुशाभिधानम् ।
मन्त्रे चाभिनिदधामीति द्रष्टव्यः ।
तेन मन्त्रे लिङ्गस्याविरोधः ॥१७॥

## गृह्यतात्पर्यदर्शनम्
पूर्ववद्व्याख्यानम् ।
**उत्तरया** "हस्तियशसं" इत्येतया ।
असावित्यत्र च सम्बुद्ध्या ऐरावतेति गजनामग्रहणम् ।
अत्र यद्यपि "वज्रेणाभिनिदधाम्यसौ" इतिलिङ्गादङ्कुशाभिधानार्थता मन्त्रस्य; तथापि "हस्तिनमुत्तरयाऽऽरोहेत्" इति वाचनिकविनियोगस्य बलवत्त्वात्तदनुसार्येव मन्त्रो व्याख्यातव्यः ॥१७॥
