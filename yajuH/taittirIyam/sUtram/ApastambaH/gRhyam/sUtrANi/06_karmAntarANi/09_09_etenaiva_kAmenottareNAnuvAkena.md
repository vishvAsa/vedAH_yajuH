+++
title = "०९ ०९ एतेनैव कामेनोत्तरेणानुवाकेन"

+++
## सूत्रम्
एतेनैव कामेनोत्तरेणानुवाकेन सदादित्यमुपतिष्ठते ।

## प्रस्तावः
अथान्यदपि सपत्नीबाधनमाह—

## अनाकुला
**एतेनैव** सपत्नीबाधनेन **कामेन उत्तरेणानुवाकेन** "उदसौ सूर्यो अगात्" इत्यनेन **सदा** अहरहः **आदित्यमुपतिष्ठते ।**
सदार्थक एवकारः पौनर्वाचनिकः ॥९॥

## गृह्यतात्पर्यदर्शनम्
एतस्मिन्नेव कामे वधूः "उदसौ सूर्यो अगात्" इत्यनुवाकेन प्राग्भोजनादहरहरादित्यमुपतिष्ठते ।
सदेति वचनं च सिद्धेऽपि सपत्नीबाधने, यावदविधवा तावन्नित्यमिदमुपस्थानमित्येवमर्थम् ।
केचित्—इदमुपस्थानं पूर्वाधिकारशेषो वा, सपत्नीबाधनकामे कर्मान्तरं वेति ॥९॥
