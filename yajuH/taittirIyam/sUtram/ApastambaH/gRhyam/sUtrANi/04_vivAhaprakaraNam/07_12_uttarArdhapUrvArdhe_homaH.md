+++
title = "०७ १२ उत्तरार्धपूर्वार्धे होमः"

+++
## सूत्रम्
उत्तरार्धपूर्वार्धे होमः।

## अनाकुला
अत्रापि पौरोडाशिकस्य स्विष्टकृतो धर्मो विज्ञेयः ।
तेना"संसक्तामितराभिर्" (आप. श्रौ. २-२१-६.) इति विशेष इहापि भवति ।
होमग्रहणे आश्रिमाणे उत्तरार्धपूर्वार्ध इत्यस्य लेपयोः प्रस्तरवदित्त्युत्तरेणापि सम्बन्धस्सम्भाव्येत ॥१२॥

## गृह्यतात्पर्यदर्शनम्
तस्य स्विष्टकृतो **होमो**ऽग्नेर् **उत्तरार्धपूर्वार्धे** ।
अस्यापि प्रदर्शनार्थत्वात् "असंसक्तामितराभिराहुतिभिः" (आप. श्रौ. २-२१-६.) इत्यपि भवति ॥१२॥
