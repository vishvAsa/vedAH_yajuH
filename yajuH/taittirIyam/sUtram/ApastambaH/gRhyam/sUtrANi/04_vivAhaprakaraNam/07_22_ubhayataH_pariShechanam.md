+++
title = "०७ २२ उभयतः परिषेचनम्"

+++
## सूत्रम्
उभयतः परिषेचनं यथा पुरस्तात्।
## अनाकुला
अस्य होमस्य परिषेचनं **उभयतः** पुरस्तादुपरिष्टाच्च कर्तव्यम्, यथा पुरस्ताच्चोदितम्— अग्निं परिषिञ्चति पूर्ववत् परिषेचमिति ॥२२॥

## गृह्यतात्पर्यदर्शनम्
**उभयतः** एतयोराहुत्योः पुरस्तादुपरिष्टाच्च **परिषेचनं यथा पुरस्ताद्** विहितं "अग्निं परिषिञ्चति" (आप.गृ. २-३.)
"पूर्ववत्परिषेचनमन्वमंस्थाः" (आप.गृ. २-८.) इति ।
पाकयज्ञेषु सप्तसु न विद्युद्वृष्टी ।
"सैषा मीमाँसाग्निहोत्र एव सम्पन्ना ।
अथो आहुः ।
"सर्वेषु यज्ञक्रतुष्विति" (तै. ब्रा. ३-१०-९.) इत्यत्र "तदिदं सर्वयज्ञेषूपस्पर्शनं भवति" (आप. श्रौ. ४-१-७.) इत्यत्र च सर्वशब्देन प्रकृतपरामर्शिना प्रकृतश्रौतसर्वयज्ञानामेव परामर्शात् ।
अस्मादेव हेतोः "द्विर्जुहोति" (आप. गृ. २-११.) इत्यादिना परिसङ्ख्याय कृत्स्नविधानाच्चाग्निहोत्रिकविधावपि नैव विद्युद्वृष्टी ॥२२॥
