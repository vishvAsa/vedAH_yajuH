+++
title = "०७ ०६ अपि वा"

+++
## सूत्रम्
अपि वा सकृदुपहत्य जुहुयात् ।

## अनाकुला
यया दर्व्या होमस्तयैव **सकृदुपहत्य** जुहुयात् ।
अत्र पक्षे उपस्तरणाभिघारणयोरप्यभाव इति सिद्धम् ।
केचित् कुर्वन्ति ।
जुहुयादिति वचनं स्विष्टकृत्यपि प्राप्यत्यर्थम् ॥६॥

## गृह्यतात्पर्यदर्शनम्
अथवा दर्व्या सकृत् स्थालीपाकाद्गृहीत्वा जुहुयात्, न तु पूर्ववच्चतुरवत्तं पञ्चावत्तं वा अपूर्वत्वाद्दर्विहोमानाम् ॥६॥
