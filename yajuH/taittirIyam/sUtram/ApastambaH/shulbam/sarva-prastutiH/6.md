+++
title = "६"

+++

कपर्दिभाष्यम्
## १८
___________________________________________________________


श्येनचितं चिन्वीत सुवर्गकाम इति विज्ञायते  ॥ १८.१ ॥

___________________________________________________________


___________________________________________________________

वक्रपक्षो व्यस्तपुच्छो भवति । पश्चात्प्राङुदूहति । पुरस्तात्प्रत्यङुदूहति । एवमिव हि वयसां मध्ये पक्षनिर्णामो भवतीति विज्ञायते  ॥ १८.२ ॥

___________________________________________________________



अस्याः श्रुतेः पुनरुपन्यासो मार्गान्तरं प्रतिपादयितुम् ।
अथवा अन्यैवैषा श्रुतिः ।
इयमेवाकारमार्गता ।
वक्रेति  गतमेतत् ।

___________________________________________________________


पुरुषस्य षोडशभिर्विंशं शतं सारत्निप्रादेशः सप्तविधः संपद्यते । तासां चत्वारिंशदात्मनि तिस्रः शिरसि पञ्चदश पुच्छ एकत्रिंशद्दक्षिणे पक्षे तथोत्तरे  ॥ १८.३ ॥

___________________________________________________________



पुरुषस्य षोडशमागः षोडशी ।
ताभिर्विंशोत्तरं शतं संपद्यते ।
परिगणनायां क्रियमाणायां एतावत्यः षोडश्यः सप्तार्धे शेरते ।
सप्त स्थापयित्वा षोडशीभिर्गुणिते द्वादशोत्तरं शतम् ।
अर्धपुरुषे द्वादशसु अष्टौ ।
क्षिप्ते विंशतिः ।
एवं विंशोत्तरं शतं सम्पन्नम् ।
तासामिति  तासां षोडशीनां चत्वारिंशदात्मन्युपधेयाः॑ तिस्रःशिरसि॑ सर्वत्र निधेया इति शेषः ।
पञ्चदश पुच्छे ।
दक्षिणे पक्षे एकत्रिंशत्तथोत्तरे ।
एकत्रिंशदुत्तरे पक्षे ।
कथमेता निधेया इत्युच्यते

___________________________________________________________


अध्यर्धपुरुषस्तिर्यग्द्वावायामत इति दीर्घं चतुरश्रं विहृत्य श्रोण्यंसेभ्यो द्वे द्वे षोडस्यौ निरस्येत् । चत्वारिंशत्परिशिष्यन्ते । स आत्मा  ॥ १८.४ ॥

___________________________________________________________



अध्यर्धपुरुषा तिर्यङ्भानी द्विपुरुषा पार्श्वमानी ।
एवं दीर्घचतुरश्रं विहृत्य श्रोणीभ्यामंसाभ्यां च द्वे द्वे षोडश्यौ प्रत्येकं निरस्येत् त्यजेत् ।
अक्ष्णया .... यथा श्रोण्यंसेषु चत्वारि चतुरश्राणि अर्धपुरुषप्रमाणानि कृत्वा अक्ष्णयान्यार्धानि निरस्येत् ।
शिष्टं चत्वारिंशत् ।
स आत्मा ॥


___________________________________________________________


शिरस्यर्धपुरुषेण चतुरश्रं कृत्वा पूर्वस्याः करण्या अर्धात्तावति दक्षिणोत्तरयोर्निपातयेत् ॥ १८.५  ॥

___________________________________________________________



गतमेतत्

___________________________________________________________


तिस्रः परिशिष्यन्ते । तच्छिरः  ॥ १८.५  ॥

___________________________________________________________


तिस्रःशिष्टाः ।
तच्छिरः ।

___________________________________________________________


पुरुषस्तिर्यग्द्वावायामतः षोडशभागश्च दक्षिणः पक्षः । तथोत्तरः  ॥ १८.६ ॥

___________________________________________________________



पुरुषमात्रा तिर्यङ्बानी ।
द्विपुरुषा पार्श्वमानी ।
पुरुषषोडशमागाश्वार्धेनाष्टाह्गुलमात्रं दक्षिणे पक्षे चामामः ।
तद्वदेवोत्तरपक्षः ॥


___________________________________________________________


पक्षाग्रेपक्षाग्रे पुरुषचतुर्थेन चत्वारि चतुरश्राणि कृत्वा तान्यक्ष्णया व्यवलिख्यार्धानि निरस्येत् । एकत्रिंशत्परिशिष्यन्ते  ॥ १८.७ ॥

___________________________________________________________



पक्षयोरग्रे प्रत्येकं पुरुषचतुर्थप्रमाणेन चत्वारि चतुरश्राणि कृत्वा तान्यक्ष्णया कर्णेमालिख्य अर्धानि निरस्येत् ।
सुच्यवद्दक्षिणपक्षाग्राणि बहिर्भूतानि निरस्येत् ।
द्विपुरुषायामे द्वात्रिंशत्षोडश्यो भवन्ति ।
षोडशभागेन चैका ।
तासु द्वयोस्त्यक्तयोः एकत्रिंशत्परिशिष्यन्ते ॥


___________________________________________________________


पक्षाग्रमुत्सृज्य मध्ये पक्षस्य प्राचीं लेखामालिखेत् ॥ १८.८  ॥

___________________________________________________________



पक्षाग्रमिति पुरुषचतुर्थेन कृतानि चतुरश्राणि लक्ष्यन्ते ।
पक्षायामे पुरुषचतुर्भागार्धमुत्सृज्येत्यर्थः ।
मध्ये पक्षस्य प्रगायतां लेखामालिखेत् ॥


___________________________________________________________


पक्षाप्यये पुरुषं नियम्य लेखायां पुरुषान्ते नितोदन्तुकुर्यात् । नितोदात्प्राचीनं पुरुषान्ते नितोदं नितोदयोर्नानान्तावालिखेत् । तत्पक्षिनमनम् । एतेनोत्तरः पक्षो व्याख्यातः  ॥ १८.८  ॥

___________________________________________________________



आत्मपक्षसन्धौ पुरुषमात्रं वेणुं नियम्य लेखायामेव पुरुषस्यान्ते वेणोरन्ते लक्षणं कुर्यात् ।
तस्मान्नितोदात्पागायतं प्राचीनं वेणुं लेखायामेव निधायान्त्ये छिद्रे शङ्कुं लक्षणं वा निहत्य नितोदयोरन्तौ नाना आलिखेत् ।
अपरस्मान्नितोदादा रभ्यापरान्तमालिखेत् ।
पूर्वस्मान्नितोदाच्चारभ्य पूर्वान्तमिति ।
तत्पक्षनमनं पक्षस्य वक्रता ।
एतेनेति उत्तरपक्षनमनमप्येवं कुर्यात् ॥


अष्टादशः खण्डः


## १९
___________________________________________________________


द्विपुरुषं पस्चादर्धपुरुषं पुरस्ताच्चतुर्भागोनः पुरुष आयामोऽष्टादशकरण्यो पार्श्वयोस्ताः पञ्चदशपरिगृह्णन्ति । तत्पुच्छम्  ॥ १९.१ ॥

___________________________________________________________



पश्चात्तिर्यङ्भानी द्विपुरुषा ।
पुरस्तादर्धपुरुषा ।
पादोनपुरुषायामा ।
पार्श्वयोरष्टादशषोडशीः करोति ।
अष्टादशकरणी सा पार्श्वयोः ।
ता एताः पञ्चदशषोडशीः परिगृह्रन्ति ।
कथमर्धपुरुषव्यासा पादोनपुरुषायामा षट्करोति? तस्याभियो द्वे चतुरश्रे समे सर्वतः पादोनपुरुषमात्रे ।
तावक्ष्णया लिखेत् ।
एकैकमर्धं त्यजेत् ।
शिष्टं प्रत्येकमर्धपञ्चमं करोति ।
अर्धपञ्चमं अर्धपञ्चमं नव ।
नवसु षट्सु क्षिप्तेषु पञ्चदश ।
तत्पुच्छम् ॥


करविन्दीया व्याख्या

श्येना  यते

द्वितीयश्येनमुपदेष्टुं सैव श्रुतिः पुनरपि पठिता ।
तत्र विशेषमाह

पुरुषस्य त्तरे

षोडशीः  षोडशभागपरिमिताः ।
ताभिः षोडशीबिः ।
सारत्निप्रादेशःसप्तविधोऽग्निर्विंशतिशतं संपद्यते ।
तथाहि  सप्त स्थापयित्वा षोडशीबिर्गुणिते द्वादशोत्तरं शतं भवति ।
अर्धे षोडशीभिर्गुणिते अष्टौ ।
तेष्वष्टसु क्षिप्तेषु विंशत्युत्तरं शतं षोडश्यो भवन्ति ।
तासां चत्वारिंशदात्मनि चत्वारिंशत्षोडशिनीक्षेत्राण्यात्मेत्यर्थः ।
तिस्राःशिरसि षोडश्यःस्युः ।
पञ्चदश पुच्छे ।
पञ्चदशषोडश्यः पुच्छक्षेत्रम् ।
एकत्रिंशद्दक्षिणे पक्षे ।
तथोत्तरे पक्षे ।
एकात्रिंशत्षोडशीक्षेत्रं दक्षिणः पक्ष उत्तरश्च ।
एवं विभज्य विमानमाह

अध्य  त्मा

अनुपृष्ठयं चत्वारिंशद्द्वे शते चाङ्गुलय आयामः ।
विस्तारोऽशीतिशतमङ्गुल्यस्तिर्यक् ।
एवं दीर्घं चतुरश्रं विहृत्य श्रोण्यंसेष्वर्धपुरुषप्रमाणानि चत्वारि चतुरश्राणि कृत्वा तान्यात्मपार्श्वमानीनिष्ठकोणतः तिर्यङ्भानीनिष्ठकोणं प्रत्यक्ष्णयालिखेत् ।
लेखानां बहिर्भूतास्त्यजेत् ।
चत्वारिंशदवशिष्यन्ते ।
स आत्मा भवति ।
कथम्? आयामतोऽष्टौ षोडश्यः ।
तिर्यक्षट् ।
अष्टौ षड्गुणिता अष्टाचत्वारिंशत् ।
तत्र श्रोण्यंसेभ्यो द्वेद्वे निरस्याष्टौ निरस्ता

भवन्ति ।
शिष्टचाश्वत्वारिंशदात्मनि भवन्ति ॥


शिरस्य  च्छिरः

शिरः प्रदेशे आत्मनोंऽसयोः पुरतः पृष्ठयायामर्धपुरुषेण चतुरश्रं कृत्वा पूर्वस्याः करण्याः इत्यादिकृते तिस्रः परिशिष्यन्ते ।
तच्छिरो भवति ॥


पुरु त्तरः

पुरुषमात्रं तिर्यगायामः ।
द्विपुरुषमात्रमर्धाष्टमाङ्गुलयश्च ।
एवं दक्षिणे पक्षे दीर्घचतुरश्रं कृत्वा ।
तथोत्तरेऽपि ॥


पक्षाग्रे  न्ते

पक्ष्स्याग्रे पुरुषचतुर्थेन त्रिंशदङ्गुलेन चत्वारि चतुरश्राणि कृत्वा तानि प्रत्येकं दक्षिणाप्रत्यग्व्यवलिख्य पूर्वाण्यर्धानि निरस्येत् ।
एवमेकत्रिंशत्षोडश्यः परिशिष्यन्ते ।
स दक्षिणः पक्षः ।
कथं? पक्षे द्वात्रिंशत्षोडश्यः ।
षोडशो भागश्वैकः ।
तास्त्रयस्त्रिंशत् ।
ताभ्यां चतुर्ष्वर्धेषु निरस्तेषु एकत्रिंशत्परिशिष्यन्ते ।
एवमेवोत्तरः पक्षः ।
तत्र चतुरक्षाण्युत्तराप्रत्यागक्ष्णयाविलिख्य पूर्वार्धानि निरस्येत् ॥


पक्षाग्र  मनम्

पक्षाग्रमुत्सृज्य त्रिंशदङ्गुलमपहाय मध्ये पक्षस्य प्राचीं लेखामालिखेत् ।
पक्षाग्रे उत्सृष्टे शेषः पक्षः अर्धतृतीयाङ्गुलोनविंशत्यधिकशतद्वयाङ्गुलम् ।
तस्य मध्ये सपादाङ्गुलोनदशाधिकशताङ्गुलेन पश्चादारभ्य प्रगायतां लेखां पक्षमतीत्यालिखेत् ।
पश्चिमे पक्षाप्यये पुरुषमात्रं वेणुं निधाय नियम्यापरं वेणोरन्तरं दक्षिणाप्राक्लेखायां निपातयेत् ।
स पश्चिम पक्षान्तात्प्राक्पञ्चाशदङ्गुले पञ्चविंशतितिलाधिके निपतति ।
तत्र नितोदंबिन्दुं कुर्यात् ।
तस्माच्च प्राचीनलेखायामेव पुरुषमात्रे द्वितीयं नितोदं कुर्यात ।
नितोदयोः नानान्तावालिखेत् ।
नितोदयोरारभ्य पक्षान्तावभि नानापृथकालिखेत् ।
पश्चिमान्नितोदादारभ्य पश्चिमपक्षाग्रं पक्षाप्ययं च प्रत्यगालिखेत् ।
तत्पक्षनमनं  तदेतत्पक्षस्य नमनं भवति ।
पूर्वस्मन्नितोदादारभ्य पूर्वं पक्षाग्रं पक्षाप्ययं च प्रत्यगलिखेत् ।
तत्पक्षनमनं  पक्षस्य नमनं भवति ।

एते  तः

ऋजुः ॥


द्विपु  च्छम्

पुच्छस्याग्रं द्विपुरुषप्रमाणम् ।
तस्य मूलमर्धपुरुषप्रमाणम् ।
आयामश्चतुर्भागोनः पुरुषः ।
अष्टादशकरण्यौ पार्श्वयोः ।
अष्टादश करोतीत्यष्टादशकरणी ।
षोडशीनां प्रकृतत्वात्तासां अष्टादशानां करणी ।
ते खलु त्रिषोडशीप्रमाणनवत्यङ्गुलसमचतुरश्रस्याक्ष्णयाभूते ।
तथाहि  पुच्छमूलाद्दक्षिणतः उत्तरतश्च पार्श्वमानी तिर्यङ्भानी चतुर्भागोनपुरुषप्रमाणोपेता ।
त्रिभिर्नवेति नवषोडशीक्षेत्रस्याक्ष्णयारज्जुभूते ।
अत्र चतुरश्रस्याक्ष्णयारज्जुः द्विस्तावतीं भूमिं करोतीति तेऽष्टादशकरण्यौ षोडशीनाम् ।
ता एताश्चतस्रः करण्यः ।
द्विषोडशिकाष्टषोडशिके तिर्यङ्भान्यावष्टा दशकरण्यौ पार्श्वमान्यौ पञ्चदश षोडशीः परिगटह्णन्ति ।
कथम्? अर्धपुरुषव्यासा पादोनपुरुषायामा षट्करोति ।
तस्याभितो द्वे चतुरश्रे समे सर्वतः पादोनपुरुषमात्रे ।
तावक्ष्णया लिखेत् ।
शिष्टं प्रत्येकमर्धपञ्चमं करोति ।
अर्धपञ्चममर्धपञ्चमं च नव ।
नवसु षट्सु क्षिप्तेषु पञ्चदश ।
तत्पुच्छं  पुच्छंसंज्ञं भवति ।
करणान्युच्यन्ते ॥


सुन्दरराजीया व्याख्या

अथोक्तमेव श्येनचितं प्रकारान्तरेण व्याख्यातुं ब्राह्नणं पुनरुपन्यस्यति

श्येन  यते

पुरुषस्य  द्यते

षोडश्यः  षोडशांशाः ।
ताश्चतुर्भागीया इष्टकाः विंशत्यधिकं शतम् ।
"शदन्तविंशतेश्वेति" डः ।
सारत्निप्रादेशः सप्तविधोग्निः पुरुषक्षेत्रस्य षोडशीभिर्विंशत्यधिकं शतं सम्पद्यते ॥


तासां  त्मनि

आत्मनि चत्वारिंशत्षोडश्यो भवन्ति ॥


तिस्रः त्तरे

अथात्मनो विमान आह

अध्यर्धात्मा

षोडशीनां निरस्नप्रकारोऽप्ययान प्रति श्रोण्यंसानित्युक्तो वेदितव्यः ।

शिर त्तरः

षोडशभागोर्ऽधाष्टमा अङ्गुलयः ।
अरत्निप्रादेशरहितप्रकृतिके तु पूर्ववत्पक्षायामस्य त्रिंशदङ्गुलहानिर्द्रष्टव्या ।
द्विपुरुषायामे द्वात्रिंशत्षोडश्यः ।
षोडशभागेन चैका ।
एवं त्रयस्त्रिंशत् ।
ततः

पक्षा  ष्यन्ये

दक्षिणेषां दक्षिणपूर्वाष्यर्धानि निरस्येत् ।
उत्तरेषामुत्तरपूर्वाणि ।

पक्षा नमनं पक्षाङ्ग्र त्रिंशदङ्गुलं चतुरश्रकृतमुत्सृज्य शिरसि पक्षस्य सार्धसप्तदशद्विशताङ्गुलस्य मध्ये लेखां कृत्वा पक्षाप्ययस्यापरान्ते पुरुषमात्रं वेणुं नियम्य तस्यां लेखायां निपातयेत् ।
सा यत्र निपतति लेखायां तत्र नितोदं कुर्यात् ।
शङ्कुं निहन्यात्तत्र पुरुषं नियभ्य ततः पुरस्तात्पुरुषान्ते नितोदं कृत्वा तदनुगुणं पूर्वापरावन्तावालिखेत् ।
पूर्वश्येने द्विपुरुषां रज्जुमित्युक्तमेव संनमनमत्र प्रकारान्तरेणोक्तमनुसन्धातव्यम् ॥


एते  ख्यातः

द्विपु  पुच्छं अष्टादशानां षोडशीनां करण्यो नव तिलयुक्ते सप्तविंशतिशताङ्गुले पार्श्वयोरक्ष्णयारूपे भवतः ।
पुच्छात्मशिरसां षोडशी संख्या भूमौ लिखित्वा द्रष्टव्या ॥


कपर्दिभाष्यम्

___________________________________________________________


षोडशीं चतुर्भिः परिगृह्णीयात् ॥ १९.२  ॥

___________________________________________________________


पुरुषस्य षोडशभागे या तिष्टति सा षोडशी ।
तां चतुर्भिः फलैकः वक्ष्यमाणैः परिगृह्णीयात् कारयेदिति यावत् ।

___________________________________________________________


अष्टमेन त्रिभिरष्टमैश्चतुर्थेन चतुर्थसविशेषेणेति  ॥ १९.२  ॥

___________________________________________________________



___________________________________________________________


अर्धेष्टकां त्रिभिर्द्वाभ्यां चतुर्थाभ्यां चतुर्थसविशेषेणेति  ॥ १९.३ ॥

___________________________________________________________



___________________________________________________________


पादेष्टकां त्रिभिश्चतुर्थेनैकं चतुर्थसविशेषार्धाभ्यां चेति  ॥ १९.४ ॥

___________________________________________________________



___________________________________________________________


पक्षेष्टकां चतुर्भिर्द्वाभ्यां चतुर्थाभ्यां द्विसप्तमाभ्यां चेति  ॥ १९.५ ॥

___________________________________________________________



___________________________________________________________


पक्षमध्यीयां चतुर्भिर्द्वाभ्यां चतुर्थाभ्यां द्विसप्तमाभ्यां चेति  ॥ १९.६ ॥

___________________________________________________________



___________________________________________________________


पक्षाग्रीयां त्रिभिश्चतुर्थेनैकं चतुर्थसप्तमाभ्यामेकं चतुर्थसविशेषसप्तमाभ्यां चेति  ॥ १९.७ ॥

___________________________________________________________



पुरुषस्याष्टमेन पञ्चदशाङ्गुलेन ।
त्रिभिरष्टमैः  तेनैव त्रिगुणितेन पञ्चचत्वारिंशदङ्गुलेन ।
चतुर्थसविशेषेण  चतुर्भागसविशेषेण ।
"प्रमाणं तृतीयेन वर्धयेत्" इत्यादिना वर्धितेन द्विचत्वारिंशदङ्गुलेन चतुर्दशतिलयुक्तेन ।
एवमेतैश्चतुर्भिः कारिता षोडशी ।
अर्धेष्टकां त्रिभिः परिगृह्णीयादिति सर्वत्र शेषः ॥


द्वाभ्यमिति  त्रिंशदङ्गुलाभ्याम् ।
सविशेषेणोक्तप्रमाणेन ।
एतैस्त्रिभिः कारयेत् ।
पादेति  गतमेतत् ।
चतुरिति  चतुर्थेनैकम् ।
चतुर्थस्य सविशेषः

चतुर्थसविशेषः ।
तस्यार्धाभ्याम् ।
पक्षेति पक्षार्थमिष्टका  पक्षेष्टका ।
तां चतुर्भिः परिगृह्णीयात् ।
द्वाभ्यां चेति  द्वाभ्यां चतुर्थाभ्यां पुरुषसप्तमाभ्याम् ।
अस्य नमनमुपरिष्टाद्वक्ष्यते ।
पक्षमध्य  गतं चतुर्थाभ्यां द्विसप्तमाभ्यां वक्रभूताभ्यामित्येतैश्चतुर्भिः पक्षमध्यीयां करोति ।
पक्षेति  गतम् ।
चतुर्थेनेति  पुरुषचतुर्थेनैकं चतुर्थसप्तमाभ्यां वक्रभूताभ्यामेकं चतुर्थसविशेषसप्तमाभ्यामेव ॥


करविन्दीया व्याख्या

षोड  णेति

पुरुषस्य षोडशभागे या तिष्ठाति सा षोडशी ।
तां चतुर्भिः चतुष्प्रकारैः फलकैःषोडशीं परिगृह्णीयात् सम्पादयेत् ।
अष्टमेन  प्रकृतत्वात्पुरूषस्य ।
पञ्चदशाङ्गुलेनेति यावत् ।
त्रिभिरष्टमैः पञ्चचत्वारिंशदङ्गुलैः ।
चतुर्थेन त्रिंशदङ्गुलेन ।
चतुर्थसविशेषेण द्विचत्वारिंशदङ्गुलेन सार्धचतुर्दशतिलाधिकेन अक्ष्णयावस्थितेन ।
इतिशब्दश्वार्थे ।
एतेनचैतेन चेति  अष्टमी त्रिरष्टम्यौ पार्श्वमान्यौ ।
चतुर्थतत्सविशेषौ तिर्यङ्भान्यौ ।
चतुर्थस्यैव सविसेषप्राप्तयर्थं चतुर्थशब्दः ॥
एवमेतैश्चतुर्भि.ः फलकैः षोडशीं कारयेत् ॥


अर्धे  चेति

परिगृह्णीयादिति शेषः ।
अर्धेष्टकां त्रिभिः फलकैः परिगृह्णीयात् ।
त्रिंशदङ्गुलाभ्यां द्विचत्वारिंशदङ्गुलेन सचतुर्दशतिलेन च त्रिभिः फलकैः ॥


पादे  चेति

एकविंशत्यङ्गुलाभ्यां ससप्ततिलाभ्यां त्रिंशदङ्गुलेन चैकेन चेति त्रिभिः ॥


पक्षा  ति

त्रिंशदङ्गुलाभ्यां सप्तदशाङ्गुलाभ्यां पञ्चतिलाधिकाभ्यां चेति ।
पक्षेष्टकां द्वाभ्यां चतुर्थाभ्यां समाभ्यां च कारयेत् ।
अस्य च नमनमुपरिष्टाद्वक्ष्यति ॥


पक्ष  ति

पक्षमध्यमयोग्या पक्षमध्यीया ।
तां त्रिंशदङ्गुलाभ्यां चतु स्त्रिंशदङ्गुलभ्यां द्विसप्तदशाह्गुलाभ्यां दशतिलाधिकाभ्यां चेति चतुर्भिः ॥


पक्षा  ति

पक्षाग्रयोग्या पक्षाग्रीया ।
तां त्रिंशदङ्गुलेनैकं पञ्चतिलाधिकसप्तचत्वारिंशदङ्गुलेनैकं तथैकोनविंशतितिलाधिकेन एकोनषष्टयङ्गुलेनैकमिति त्रिभिः फलकैः परिगृह्णीयात् ।
एवं षट्करणान्युक्तानि ।
पक्षेष्टकाः पक्षमध्यीयाः पक्षाग्रीया इति त्रयाणां तत्र तत्रोपधाने योग्यत्वाय क्षेत्रसमत्वाय

सुन्दरराजीया व्याख्या

अथकरणानि

षोडशीं  णेति

पूर्वश्येनचतुर्थ्येषा ।
एतां चतुर्भिः फलकैः परिगृह्णीयात् ।
तत्राष्टमेन त्रिभिरष्टमैरिति पार्श्वफलके ।
उत्तरे तिर्यक्फलके ।
सविशेषं चतुर्थं चतुर्थस्य द्विकरणी चतुर्दश तिलाः द्विचत्वारिंशदङ्गुलाः ।

अर्धे णेति

पादे चेति

पूर्वश्येननमन्येषा ।

चतुर्थे त्रिंशदङ्गुले पार्श्वफलके ।
सप्तमे सपञ्व्रतिलसप्तदशाङ्गुले तिर्यक्फलके ।

पक्षमध्यी चेति

द्वे पक्षेष्टके ।
समस्ते एषा ।
पूवश्येने द्वितीयावद्रूपम् ।

पक्षा चेति

पक्षेष्टका  अर्धेष्टका ।
समस्ते एका ।

कपर्दिभाष्यम्

___________________________________________________________


पक्षकरण्याःसप्तमं तिर्यङ्मानी । पुरुषचतुर्थं च पार्श्वमानी । तस्याक्ष्णया रज्ज्वा करणं प्रजृम्भयेत् ॥ १९.८  ॥

___________________________________________________________


दीर्घीकुर्यात् ।
अनयेति करणी ।
पक्षकरणी  पक्षस्य करणी पक्षकरणी इष्टका ।
तस्या उक्तं करणं पुरुषसप्तमं तिर्यङ्भानी पुरुषचतुर्थी पार्श्वमानीति ।
पक्षेष्टकां चतुर्भिरिति ।
तमेव दीर्घीभूतं करणं प्रजम्भयेत् दीर्घीकुर्यात् ।
कथमेकया क्ष्णया रज्ज्वायतया दीर्घीकुर्यात्करणम्?

___________________________________________________________


पक्षनमन्याः सप्तमेन फलकानि नमयेत् ॥ १९.८  ॥

___________________________________________________________


पक्षनमनीति नितोदलेखामूलयोरन्तरालम् ।
तत्सप्तधा विभज्य एकेन भागेन ।
किमुक्तं भवति? यावत्प्रजम्भितेन तस्याःसप्तमी तिर्यग्भवति तावत्प्रजम्भयोदिति ।
एवं यथा भवति तथा फलकानि नमयेत् ।
नतं नमनं कुर्यात् ।

पक्षनमनी सा पक्षाग्राणामप्येवमेव ।
तत्र श्लोकः

तिलैःषोडशभिर्न्यूनं तिर्यक्स्यात्षोडशाङ्गुलम् ।

तथा तथा चतुर्भ्यां च सप्तमाभ्यां च नामयेत् ॥


___________________________________________________________


उपधाने चतस्रः पादेष्टकाः पुरस्ताच्छिरसि । अपरेण शिरसोऽप्ययं पञ्च । पूर्वेण पक्षाप्ययावेकादश । अपरेणैकादश पूर्वेण पुच्छाप्ययं पञ्चापरेण पञ्च पञ्चदश पुच्छाग्रे  ॥ १९.९ ॥

___________________________________________________________



उपदध्यादिति शेषः ।
पुरस्ताच्छिरसि घोणाकारे एका ।
तस्याः पश्चात्तिस्रः ।
अपरेणेति  कर्णाभरणवत् ।
पादेष्टका एव ।
पूर्वेति  आत्मनि पक्षाप्यययोः पूरस्तादेकादश अपरेण पक्षाप्ययावेकादश एता एव ।
पूर्वेति  पूच्छस्याप्ययस्य पुरस्तात्पञ्च पश्चाच्च पञ्च ।
पञ्चदशेति  पुच्छाग्रे पञ्चदश ।
ता एवैताः षट्पञ्चाशत्पादेष्टकाः ॥


एकोनविंशः खण्डः



करविन्दीया व्याख्या

च वक्रता कार्येत्याह

पक्षक  येत्

प्रथम्यात्सामर्थ्याच्च पक्षेष्टकाकरणीविषयमिदं लिखया विभक्तस्य पक्षार्धस्य करणी पक्षकरणी ।
सा सपादाङ्गुलोन दशशताङ्गुला ।
तस्याःसप्तमं साष्टादशतिला पञ्चदशाङ्गुला ऋज्ववस्थिता प्रजम्ब्यमानस्य करणस्य यथा तिर्यङ्नानी भवति तथा तत्करणं ऋज्वक्ष्णया प्रजम्भयेत् प्रकर्षेण नमयेत् ।
पार्श्वमानी तु प्रज्म्भ्यमानेऽपि करणे पुरुषचतुर्थमेव ।
प्रजम्भतिरत्रापि मानार्थ एव ।
एतदुक्तं भवति  करणस्य एकस्यां कोट्यां रज्जुं प्रबध्य तां कोटिमितारां कोटिं प्रति अक्ष्णया बलेन कर्षयेत् ।
यथा आकर्षणे कृते द्वयोः कोट्योः सन्निकर्षेण पार्श्वमान्योरन्तरालमृजुत्वेन पक्ष्करण्याःसप्तमं भवति न न्यूतं नाप्यधिकं तथा प्रजम्भयेत् ।
तिर्यङ्नान्योरन्तरालमृज्ववस्थितमपि पुरुषचतुर्थमेव ।
अनेन तिर्यङ्मान्या ह्रासः क्रियते वक्रत्वाय क्षेत्रसमत्वाय च ।
अथवा साष्टादशतिलं पञ्चदशाङ्गुलं तिर्यङ्मानीं कृत्वा त्रिंशढङ्गुलं पार्श्वमानीं च कृत्वा ताभ्यां चतुर्श्रं विहृत्य तस्याक्ष्णयारज्ज्वा पक्षेष्टकाकरणं प्रजम्भयेत् ।
एतदुक्तं भवति  उक्तप्रकाराक्ष्णयारज्ज्वधिकां रज्जुंमीत्वा तया पक्षेष्टकाकरणस्यैकां कोटिं बध्वा तां कोटिं अन्या कोटिं प्रत्यक्ष्णया जम्भयेत् मनयेत् ।
यथा तयोः कोटयोरन्तरालं एतदक्ष्णयारज्जुःसम्भवति तथा नमयेदित्यर्थः ।
एवं कृते अस्य करणस्यैकाक्ष्णयारज्जुः सार्धद्द्वयङ्गुलेन द्राघीयसी भवति ।
अन्या तेनैव हसीयसी भवति ॥


व्याख्या द्वितीया यैः कैश्विदुक्ता नाञ्जस्यभागिनी ॥


पक्षेष्टकाकरणस्य प्रजम्भनेन नमनविधिमुक्त्वा पक्षमध्यीयापक्षाग्रीयाकरणयोर्नमनसिद्धयर्थं तत्फलकानां नतिरुच्यते  पक्षनमनी  यया मात्रया पक्षो नम्यते सा पक्षनमनी ।
सा च पक्षमध्यलेखायाः प्रथमनितोदात्पश्चिममात्रा ।
सा च पञ्चविंशतितिलाधिकपञ्चाशदङ्गुलेत्युक्ता ।
तस्याःसप्तमं सार्धाष्टतिलं सप्ताङ्गुलम् ।
तेन फलकानि पक्षमध्यीयापक्षाग्रीयाकरणयोर्दीर्घानि यानि फलकानि तानि नमयेत् वकीकुर्यात् ।
अयमर्थः  यथा मध्ये कृतेन नमनेन पक्ष्मध्यीयांभागद्वयं पक्षकरण्या सप्तमं तिर्यङ्मानी पुरुषचतुर्थं च पार्श्वमानीत्युक्तप्रकारं भवति ।
तथा द्विसप्तफलकयोर्मध्ये सप्तममात्रे पक्षनमन्याःसप्तमेन एकस्मिन् फलके नतिमेकस्मिन्नुदञ्चं कुर्यात् ॥


तत्र श्लोकाः

पक्षेष्टकायाः करणं तथा रज्ज्वा प्रजम्भयेत् ।

तस्य तिर्यग्यथा पक्षकरण्याःसप्तमं भवेत् ॥


पक्षमध्यीयाकरणे द्राघीयः फलकद्वये ।

नमनीसप्तमेन स्यान्नतिःसप्तममात्रके ॥


पक्षाग्रीयाकरणस्याप्येषैव नमनक्रिया ।

सप्तमेंऽशे नतिस्तस्य भागोनेऽन्यो भवेदृजुः ॥


साष्टादशतिलं तिर्यग्यथा पञ्चदशाङ्गुलम् ।

भागानामिष्टकानां च तथा स्याभमनक्रिया ॥


आद्यश्येने त्वादिमस्य करणस्य प्रजम्भनम् ।
ष

फलं षष्ठः पक्षकरणी षष्ठव्यासो यथा भवेत् ॥


द्वितीयस्य तृतीयस्य प्रषष्ठानां नतेः फलम् ।

व्यासस्य पक्षकरणी षष्ठता नाष्टमे नतिः ॥


आद्यश्येनविषयमिदं श्लोकद्वयम् ॥


पक्षेष्टकाः चतस्रोऽत्र षट्च पादेष्टका अपि ।

चोडानाकसदामर्धजानोर्दशमकारिताः ॥


उप  रसि

उपधानकाले चतस्रः पादेष्टकाःशिर (सि) सः पूर्वभागे पुरस्तादुपदध्यात् ।
तासां चतसृणामेका पुरस्तात्बाह्यविशेषात्प्रागग्रा ।
ततः पश्चात्तिस्रः ।
तासु मध्यमा प्रत्यगग्रा ॥


अप  पञ्च

शिरसोऽप्ययस्य परतः पञ्च ।
प्रत्यगग्रे द्वे ।
अपुच्छात्पादाप्यये इत्येव ॥


पूर्वे  दश

अपरेण  पक्षाप्यययोः पुरतः ।
आत्मनैकादश ।
पञ्च प्रत्यगग्राः ॥


अपश  श

अपरेण पश्चिमपक्षाप्यययोः पश्चादेकादश ।
ष्ट्प्रत्यगग्राः ॥


पूर्वे  च

पुच्छाप्ययस्य पुरतः पञ्च ।
तासु प्रत्यगग्राः तिस्रः ॥


अप  च

पुच्छाप्ययस्य पुरतः पञ्च ।
तासु प्रत्यगग्रे द्वे ॥


पञ्च  ग्रे

पुच्छाग्रे पञ्चदश उपधेयाः ।
तासु सप्त प्रत्यगग्राः ।
ता एताःषट्पञ्चाशत्पादेष्टकाः ॥


सुन्दरराजीया व्याख्या

पक्ष  येत्

पक्षकरणी  पक्षार्धस्य तिर्यङ्मानी पादोननवशताङ्गुला ।
अर्धे तस्य सप्तमं पञ्चदशाङ्गुलं साष्टादशातिलम् ।
तस्य करणस्य यथा तिर्यङ्नानी भवति पार्श्वमानी त्रिंशदङ्गुलैव तथाक्ष्णया रज्ज्वा करणं प्रजम्भयेत् नमयेत् ।
एकः कर्णः चत्वारिंशदङ्गुलो द्वादशतिलान्वितः ।
अपरः सप्तविंशको विंशतितिलयुक्तः ।
आरत्नि (प्रादेश) रहिते (ष्वे)(त्वे) एकः कर्णः सार्धत्रयोविंशकः ।
अन्यः पञ्चतिलोनस्त्रिचत्वारिंशदङ्गुलः इष्टकाव्यासश्च त्रयोदशाङ्गुलस्त्रयोदशतिलयुक्तः ।
अथ पक्षाग्रीयापक्षमध्ययोर्नमनमाह

पक्ष येत्

पक्षनमनी  पुरुषमात्री ।
तस्याः सप्तमेन पक्षाग्रीयापक्षमध्ययोः पक्षेष्टकांशस्य तिर्यक्फलकानि नमयेत् ।
तस्य साष्टादशतिलपञ्चदशाङ्गुलव्यासस्य पक्षेष्टकांशस्य तिर्यक्फलके यथा सपञ्चतिले सप्तदशाङ्गुले भवतः तथा फलकानि तक्षेत् ।
द्वे पक्षेष्टके पार्श्वसंहिते पक्षमध्यीया षडश्रिः पक्षेष्टकामुत्तरपूर्वतीर्घकर्णां भूमौ लिखित्वा तस्या दक्षिणतः त्रिंशदङ्गुलं समचतुरश्रं कृत्वा तस्य दक्षिणपूर्वमर्धं अ (पूर्वम) क्ष्णयाजह्यात् ।
सा पक्षाग्रीया पञ्चकोणा ।
अत्राणूकाः पञ्चदशभागीयानां स्थान इति वक्ष्यमाणत्वातणूकसंज्ञे द्वे करणे कार्ये ।
त्रिंशदङ्गुले द्वे स मचतुरश्रे दक्षिणोत्तरे लिखित्वा दक्षिणस्य दक्षिणपूर्वमर्धमक्ष्ण या निरस्येत् ।
उत्तरस्योत्तरापरम् ।
एतदेकमणूकम् ।
त्रिकोणं द्वितीयम् ।
तस्य षष्टयङ्गुलमेकं फलकम् ।
अन्ये चतुर्थसविशेषे ॥


अथोपधानं

अप  शिरसि

अग्रेणैका ।
तस्याः पश्चात्तिस्रः ।

अप  पञ्च

पादेष्टकाः ।
उदीची रीतिः ।

पूर्वे  एकादश

उदीच्येव रीतिरात्मन्येव ।

अप  ग्रे

एताः षट्पञ्चाशदप्युदगायताः ॥


एकोनविंशः खण्डः



कपर्दिभाष्यम्

## २०
___________________________________________________________


चतस्रश्चतस्रः पक्षाग्रीयाः पक्षाग्रयोः पक्षाप्यययोश्च विशयाः  ॥ २०.१ ॥

___________________________________________________________



___________________________________________________________


ता आत्मनि चतसृभिश्चतसृभिः षोडशीभिर्यथायोगं पर्युपदध्यात् ॥ २०.२ ॥

___________________________________________________________



विपर्यस्य कारिता उत्तरे पक्षे ।
चतस्रश्चतस्रो विशयाः ।
पक्षसन्ध्योर्दक्षिणपक्षाप्यये विपर्यस्य कारिता उत्तरे पक्षेष्टका मात्रम् ।
पक्षयोरात्मन्यर्धेष्टकामात्रम् ।
ता इति विशयाः प्रत्यवमृश्यन्ते ।
आत्मनि चतसृभिश्चतसृभिःषोडसीभिः विपर्यस्य कारिताः ।
दक्षिणपक्षाप्ययस्था यथा तैरेताभिश्चतसृभिरुपदध्यात्तथा चतसृभिरुत्तरपक्षाप्ययस्थाः ।
प्रतीत्यस्मिन्नर्थे परिशब्दः ॥


___________________________________________________________


चतस्रश्चतस्रः पक्षमध्यीयाः पक्षमध्ययोः  ॥ २०.३ ॥

___________________________________________________________


___________________________________________________________


पक्षेष्टकाभिः प्राचीभिः पक्षौ प्रच्छादयेत् ॥ २०.४ ॥

___________________________________________________________



पक्षमध्ये भवा वक्रभूताश्चतस्रो दक्षिणे पक्षमध्ये चतस्र एवोत्तरपक्षमध्ये ।
पक्षेष्टका उक्तलक्षणाः ।
ताभिः प्रागा यताभिः पक्षौ प्राच्छादयेत् ।
पक्षयोरुपदध्यात् ।
विपर्यस्य कारिताश्वत्वारिंशत् ॥


___________________________________________________________


अवशिष्टं षोडशीभिः प्राच्छादयेत् ॥ २०.५  ॥

___________________________________________________________



शिष्ठमग्निक्षेत्रं षोडशीभिः उपदध्यात् ॥


___________________________________________________________


अन्त्या बाह्यविशेषा अन्यत्र शिरसः  ॥ २०.५  ॥

___________________________________________________________


___________________________________________________________


अपरस्मिन् प्रस्तारे पुरस्ताच्छिरसि द्वे षोडश्यौ बाह्यविशेषे उपदध्यात् ॥ २०.६  ॥

___________________________________________________________



अन्ते भवा अन्त्याः  अग्नयन्तस्थाः ।
ता बाह्यविशेषाः बाह्यतःसविशेषाः अन्यत्र शिरसः  शिरो वर्जियित्वा ।
आत्मनि मध्ये षट्प्राच्यः षट्प्रतीच्यः ।
आत्मनि रीतिद्वयम् ।
अवशिष्टं पुच्छे च ।
तासु यदि षोडशीबिरेवोपधीयन्ते संख्यापूर्यते किं तु बिद्यते ।
चतसृष्वपि रीतिषु भेदो वर्जनीयः ।
तस्मादर्धाश्वोपधेयाः ।
कथमनुच्यमाना उपधीयन्ते नोच्यमानाः? उक्ता एव "यच्चतुरश्रं त्रयश्रि वा सम्पद्येतार्धेष्टकाभिः पादेष्टकाभिर्वा प्रच्छादयेत्" इति वदता ।
ननु यद्यर्धाश्वोपधीयन्ते अतिरिच्यते संख्या॑ नैष दोषः॑ ऊनाधिकप्रस्तार इत्युक्तं पूर्वस्मिन् पटले ।
पुच्छे रीतिद्वयम् ।
तिस्रस्तिस्रोर्ऽधेष्टका उपधाय षोडश्यः पुनश्वोत्तरे पार्श्वे एकैकोर्ऽधः ।
एवमात्मनि द्वयो रीत्योर्दक्षिणतस्तिस्रोर्ऽधेष्टकाः ।
ततो द्वे षोडश्यौ एकैकोर्धः ।
शिरसि तिर्यग्द्वे षोडश्यौ ।
एवमष्टोत्तरं शतद्वयम् ।
अपरस्मिन्निति  पूर्वभागे द्वे षोडश्यौ बाह्यतःसविशेषे घोणाकारे उपदध्यात् ।
विपर्यस्य कारिता दक्षिणतः ॥


___________________________________________________________


तेऽपरेण द्वे विशये अभ्यन्तरविशेषे  ॥ २०.६  ॥

___________________________________________________________



___________________________________________________________


द्वाभ्यामर्धेष्टकाभ्यां यथायोगं पर्युपदध्यात् ॥ २०.७  ॥

___________________________________________________________



ताभ्यां पश्चादात्मनि अर्धेष्टकामात्रं॑ शेषं शिरसि ।

अभितो युज्यते यथा तथोपदध्यात् ।
चतस्र एता विशयाः ॥


करविन्दीया व्याख्या

चत  योः

प्रत्येकं चतस्रः ॥


पक्षा  याः

चकारेण पक्षाग्रीया अनुकृष्यन्ते ।
पक्षाप्यययोः चतस्रश्चतस्रः पक्षाग्रीया विशयाः स्युः ।
ताः सप्तमेन पक्षयोः शेरते ।
अवशिष्टे चतुर्थेनात्मनि ॥


ता आ  ध्यात्

आत्मनि प्रविष्टपक्षाग्रीयापरितश्चतसृभिः षोडशीभिर्ः यथा युज्यन्ते तथोपदध्यात् ।
पक्षाग्रीयाणां च यथा विशेषाःसहिता भवेयुस्तथोपदध्यादित्यर्थः ॥


चत  योः

यथायोगमित्येव ।
गतम् ॥


पक्ष  दयेत्

यथायोगमित्येव ।
चत्वारिंशता चत्वारिंशता पक्षेष्टकाभिः प्रागायताभिः पक्षौ प्रच्छादयेत् ॥


अव  येत्

अवशिष्टं अनुपहितमग्निक्षेत्रं पुच्छावशिष्टं षोडशीभिः प्रच्छादयेत् ।
पुच्छमध्ये द्वे रीत्यौ ।
पूर्वाश्चतुरिष्टकाः ।
पश्चिमाःषडिष्टकाः ।
द्वे द्वे विशेषसहिते

स्याताम् ।
ता एता दश आत्मनि ।
आत्ममध्ये तिस्रो रीतयः ।
प्राच्यश्चतुरष्टका आत्मन्येव ।
पश्चात्पुरस्ताच्चोदीच्यौ द्वे रीत्यौ चतुरिष्टके ।
ता विंशतिः ।
शिरसि द्वे षोडशयौ ॥


अन्त्या  रसः



अन्ते उपधेया अन्त्याः ।
पुच्छे चतस्रः आत्मनि चतस्र ।
बाह्यविशेषाः  बहिर्गतविशेषाः ।
न चात्र संख्यापूरणं॑ संख्याः याःस्थाने द्विशतविनियोगात् ।
तथाहि  षट्पञ्चाशत्पादेष्टकाः  अष्टावष्टौ पक्षाग्रीयास्वत्वारिंशच्चत्वारिंशत्पक्षेष्टकाः ।
अष्टौ ।
पक्षमध्यीयाश्वत्वारिंशत्षोडश्यः ।
एवं द्विशतः ॥


अप  ध्यात्



द्वितीये प्रस्तारे शिरसः पूर्वभागे प्रागग्रे बाह्यविशेषे द्वे षोडश्यौ ॥


ते   षे

तयोःषोडश्योः पश्चात्प्रागग्रे शिरस्यर्धपादेष्टकामात्रे विशये विशेषेणात्मनि ।
एवं विशये द्वे षोडश्यावन्तर्विशेषे ॥


द्वाभ्यां  ध्यात्

ते इत्येव ।
ते विशये इष्टके द्वाभ्यामर्धेष्टकाभ्यां विशयाभ्यां यथायोगं परिगृह्णीयात् ।
षोडश्योरर्धेष्टकयोश्च यथा विशेषाःसंहिता भवेयुः तथोपदध्यादित्यर्थः ॥


सुन्दरराजीया व्याख्या

चत  ग्रयोः

तासामर्धेष्टकामात्राण्यात्मनि ।

ता ध्यात्

दक्षिणाग्राभिः दक्षिणाप्ययस्था उदीचीरितराः ॥


चतस्र  ध्यीयाः

पक्ष  दयेत्
अशीत्या प्रागायताभिः ॥


अव  दयेत्

अणूकाः पञ्चदशभागीयानां स्थान इति वक्ष्यमाणत्वातणूकाभिः सह प्रच्छादनभेदपरिहाराय तत्र पुच्छात्मशिरःसु पूर्वनिहिताभिः पादरीतिभिःसह षोडश रीतयः उदीच्यः ।
पुच्छाग्रे पादरीतिरुक्ता ।
द्वितीयस्यां पार्श्वयोरणूके मध्ये चतस्रः षोडश्यः ।
एवं तृतीयाषष्ठीत्रयोदश्योऽणूकाभिरेव द्विप्रकाराभिः सन्ध्यन्तराले द्वादश षोडश्यः प्रगायताः शिरसोऽपरार्धे द्वे षोडश्यौ द्विशतः प्रस्तारः ॥


अन्त्या  शिरसः

च शब्दोऽत्राध्याहर्तव्यः ।
द्वाभ्यां विशेषाः ।
अन्तेषु या उपधेयास्ता बाह्यविशेषाः षोडश्यो भवेयुः ।
एतच्चात्मन्येव ।
पक्षयोरशक्यत्वात्पुच्छभेदसम्भवाच्च ।
तस्मादात्मनः श्रोण्यंसेष्वष्टौ षोडशीर्दक्षि (णाग्रा) णा उदगग्राश्चोपदध्यात् ।
एकैकत्र द्वेद्वे ।
अस्मिन् पक्षे यच्चतुरश्रं त्र्यश्रि वेति वक्ष्यमाणाभिः पाद्याभिः संख्यापूरणम् ।
तत्र पुच्छाप्ययस्य पुरस्ताद्द्वे अर्धे शिरसोऽप्ययस्य पश्चाद्द्वे अर्धे ।
तासां मध्ये चतुर्विशतिः पाद्याः ।
पार्श्वयोः षट्षट्षोडश्यः ।
यद्वा एताः पाद्याः षोडशीश्वः षट्त्रिंशतमुद्धृत्य षट्त्रिंशदर्(ध्यार्) धा निधेयाः ।
तत्र दक्षिणपार्श्वस्था प्रागुत्तरविशेषाः विपरीता

उत्तराः ।
पुच्छमध्ये षट्षोडश्यः प्रागायताः ।
ततः पा (तत्प्रा) र्श्वयोस्वतस्रोर्ऽधेष्टकाः ।
शेषं पूर्ववदेव ।
अ(त)त्र आत्मनि प्राच्यः पञ्चरीत्यः उदीच्यो वा अष्टौ ॥


अपर  दध्यात्

ते प  शेषे

एते अपि प्रागग्रे ।

द्वाभ्यां  दध्यात्

तयोः षोडश्योर्मध्ये शिरसोऽप्यये द्वे अर्धेष्टके इत्यर्थः ।

कपर्दिभाष्यम्


___________________________________________________________


बाह्यविशेषाभ्यां परिगृह्णीयात् ॥ २०.७  ॥

___________________________________________________________



उभयत्र तृतीयापदश्रवणात्विध्यन्तरमेतत्न पूर्वयोर्विशेषणम् ।
चशब्दोऽध्याहर्तव्यः बाह्यविशेषाभ्यां चेति ।
बाह्यविशेषाभ्यां चार्धेष्टकाभ्यां परिगृह्णीयात् ।
शिरस्यनवकाशादात्मन्येव ।

___________________________________________________________


आत्मनः करणीनां सन्धिषु षोडश्यो बाह्यविशेषा उपदध्यात् ॥ २०.८ ॥

___________________________________________________________



आत्मनः करण्यः, तासां सन्धिषु श्रोण्यंसेषु चतस्रः षोडश्यो बाह्यविशेषाः प्रत्यन्तविशेषाः ॥


___________________________________________________________


चतस्रश्चतस्रोऽर्धेष्टकाः पक्षाग्रयोः  ॥ २०.९  ॥

___________________________________________________________



नखाकारेष्वर्धेष्टकाश्वोपधेयाश्चतस्रश्चतस्रः ॥


___________________________________________________________


पक्षेष्टकाभिरुदीचीभिः पक्षौ प्रच्छादयेत् ॥ २०.९  ॥

___________________________________________________________


उदगायताभिः पक्षयो रुपदध्यात् ।
षट्पञ्चाशाद्विपर्यस्य कारिताः ।

___________________________________________________________


तिस्रस्तिस्रोऽर्धेष्टकाः पुच्छपार्श्वयोः  ॥ २०.१० ॥

___________________________________________________________



तिस्रस्तिस्रोर्ऽधेष्टकाः पुच्छपार्श्वयोर्बाह्यविशेषाः ॥


___________________________________________________________


अवशिष्टं षोडशीभिः प्रच्छादयेत् ॥ २०.११  ॥

___________________________________________________________



अवशिष्टमग्निक्षेत्रं षोडशीभिः प्रच्छादयेत् ॥


___________________________________________________________


अन्त्या बाह्यविशेषा अन्यत्र पुच्छात् ॥ २०.११  ॥

___________________________________________________________


गतमेतत् ।
पुच्छं वर्जयित्वा ।

करविन्दीया व्याख्या

बाह्य  यात्

ते इत्येव ।
ते एव षोडश्यौ बाह्यविशेषाभ्यामन्याभ्यामर्धाभ्यां परिगृह्णीयात् ।
एते अर्धे शिरस्यनवकाशादात्मनि भवतः ।
एतदुक्तं भवति  विशयषोडश्योः पुरस्ताद्विशयभूते बहिर्विशेषे द्वे अर्वे तथाऽत्मनि विशयषोडश्योर्दक्षिणत उत्तरतश्च वहिर्विशेषे अन्ये अर्धे इति ॥


आत्म  ध्यात्

आत्मनः करण्य आत्मकरण्यः ।
तासां सन्धिषु श्रोण्यंसेषु षोडश्यः चतस्रः ।
सर्वत्र छान्दसो विभक्तिव्यत्ययः ।
आत्मनि पक्षाप्यययोःसमीपेषु बाह्यविशेषाश्चतस्रः षोडशीरुपदध्यात् ।
अन्त्या बाह्यविशेषा इति वक्ष्यमाणेऽपि बाह्यविशेषग्रहणं संख्यापूरणाय ।
पादानां चार्धानां च उपधानार्थं षोडशीनामुद्ध्वरणे प्रसक्ते आसाणुद्धरणं मा भूदित्येवमर्थम् ॥


चत  योः

प्रतिपक्षं चतस्रोर्ऽधेष्टकाः बाह्यविशेषा इत्येव ॥


पक्षे  दयेत्

पक्षयोरुदीच्यः पक्षेषटकाः सप्त रीतयः ॥


तिस्रर् श्वयोः

बाह्यविशेषा एव ॥


अव  येत्

अवशिष्टमात्मनि त्रयस्त्रिंशत्षोडशीस्थानं पुच्छद्वादशषोडशीस्थानम् ॥


अन्त्य  च्छात्

अन्त्याःसर्वा बाह्यविशेषा भवेयुः पुच्छादन्यत्र ।
पुच्छे त्वन्त्याःषोडश्योऽभ्यन्तरविशेषा एव ।

सुन्दरराजीया व्याख्या

बाह्य  गृह्णीयात्

ते षोडश्यौ बाह्यविशेषाभ्यां द्वाभ्यामर्धेष्टकाभ्यां दक्षिणत उत्तरतश्वात्मनि परिगृह्णीयात् ॥


आत्म  दध्यात्

अष्टाश्रेरात्मनोऽष्टौ करण्यः ।
तत्र दक्षिणोत्तरपार्श्वकरण्योः श्रोण्यंसकरणीभिः सह चत्वारः सन्धयः ।
तत्र श्रोणिसन्ध्योर्द्वे प्रत्यगग्रे षोडश्यौ ।
अंससन्ध्योर्द्वे प्रागग्रे ।
एवं चतस्रः षोडश्यः ।
ये तु चत्वारः पूर्वापर (कोट्योः) करण्योःसन्धयः तत्र पूर्वयोस्तावद्बाह्यविशेषाभ्यां परिगृह्णीयादित्यर्धेष्टके उक्ते ।
अपरयोरपि पूर्वसादृश्यार्थं भेदपरिहारार्थं चाध्यर्धे एवोपधेये ।

चतस्र  योः

पक्षे  दयेत्

एकैकं षट्पञ्चाशता ।

तिस्र  योः

बाह्यविशेषाः ।

कपर्दिभाष्यम्

___________________________________________________________


यच्चतुरश्रं त्र्यश्रं वा संपद्येतार्धेष्टकाभिः पादेष्टकाभिर्वा प्रच्छादयेत् ॥ २०.१२ ॥

___________________________________________________________



सर्वत्र षोडश्य एव शेरते ।
यदि तथा क्षिप्येरन् भिद्येत सर्वत्र ।
अतो भेदपरिहाराय यत्ने क्रियमाणे त्रिकोणं चतुरश्रं वा प्रकारद्वयं सम्पद्यते ।
पूर्वस्मिन् प्रस्तारे चतरश्रं सम्पद्यते त्रिकोणं च ।
इह त्रिकोणमेव ।
तत्र अर्धेष्टकाभिः पादेष्टकाभिर्वा प्रच्छादयेतुपदध्यात् ।
पुच्छाप्यये चतस्रः षोडश्यो विशयाः ।
प्राच्यौ द्वे प्रतीच्यौ द्वे ।
तासां पश्चात्दश षोडश्यः ।
तिर्यक्पुच्छेऽपि ।
विशयामानभितो द्वावर्धौ द्वावात्मि ।
तासां पुरस्ताच्चतस्रः षोडश्यः प्राच्यश्चतुर्थ्यः प्रत्यर्पिताः ।
तासां पुरस्ताद्विपर्यस्ताः षडुत्तरे पार्श्वे ।
तासां पुरस्ताच्चतस्रोर्ऽधेष्टकाः ।
तासां पुरस्ताच्चतस्रः षोडश्यः प्रतीच्यस्ताभिः प्रत्यर्पिताः ।
तासां पुरस्ताद्द्वे षोडश्यौ नानाग्रे प्राच्यौ ।
तयोर्मध्ये द्वावर्धौ ।
आत्मन्यर्धपादेष्टकामात्री ।
आत्मनि द्वावर्धौ विशयावभितः ।
अर्धषोडश्यौ सहितौ ।
एवं द्वादशोनं शतद्वयम् ।
इह केचिद्दीर्घायुषःसूत्रमेतदनादृत्य स्वमनीषिकया करणान्तरमुत्पाद्य संख्यापूरणमेव कुर्वन्ति ।
किं नाम तेषामशक्यम्? वयं तु सूत्रकारमतानुसारेणोक्तं गृह्णीमः ।

करविन्दीया व्याख्या

एवं क्षेत्रपूरणं कृत्वा प्रकृतितः प्राप्तं संख्यापूरणं एवं कर्तव्यमित्याह

यच्च  दयेत्

एवं षोडशीभिः प्रच्छाद्यमाने सङ्ख्यापूरणाय कासुचिदुद्धृतासु च यत्क्षेत्रं चतुरश्रं त्र्यश्रि वा सम्भवेत्तत्क्षेत्रमर्धेष्टकाभिः पादेष्टकाभिर्वा प्रच्छादयेत् ताभिःसंख्यां पूरयेदित्यर्थः ननु प्रच्छादयेदिति वचनेन सङ्ख्यापूरणं कथम्? उच्यते ।
तत्तदग्नौ प्रच्छादनविध्यनन्तरं सङ्ख्यां पूरयोदिति विधानात् ।
इह च षोडशीभिः प्रच्छादिते सङ्ख्याया असमाप्तेस्तत्पूरणापेक्षया द्वितीयप्रच्छादनवचनं सङ्ख्यापूरणार्थमेवेति गम्यते ।
किञ्च द्विविधः प्राकृतोऽग्ननिः समचतुरश्रमात्रेष्टका असमचतु॑ रश्रमात्रेष्टकाश्च ।
प्रथमे चतुरश्राग्नौ पञ्चदशभागीयाभिरर्धेष्टका ।
भिश्च सङ्ख्या पूरिता ।
द्वितीये पादेष्टकाणूकाषड्बागीयाभिश्च पूरिता ।
तदिहापे पादा अर्धा अणूकाश्च विहि ।
तासासन्ति ।
तस्मात्पादेष्टकाभिरर्धेष्टकाभिश्च सङ्ख्चा पूरिताद्वितीये षोडशीभिश्च यथा योगं सङ्ख्यापूरणं युक्तमिति गम्यते ।
किञ्च सङ्ख्यापूरणस्य न्याय्यत्वे सति अत्रोपदिष्टेष्टकाभ्योऽन्याभिःसङ्ख्यापूरणस्याशक्यत्वात्पादाभिरर्धाभिश्च सुकरत्वात्ताभिरेव सङ्ख्यापूरणं युक्ततरम् ।
अतः प्रच्छादितासु काश्चिदुद्धृत्य पादार्धषोडशीभैर्यथायोगं यावत्सङ्ख्यमुपधेया इति ॥


सुन्दरराजीया व्याख्या

अव दयेत्

यच्चतुरश्रं त्रयश्रि वेति पाद्यार्धाभिः सङ्ख्यापूरणं, तत्रर्(ध्यार्) धाभिः पूरणपक्षे आत्मनि प्राच्यः षड्रीतयः ।
तत्र दक्षिणोत्तरयोर्मध्ये षट्षडर्(ध्यार्)धाः ।
द्वितीयस्यां पश्चात्पुरस्ताच्च द्वे अर्धे उक्ते ।
तयोः समीपे द्वे षोडश्यौ प्रागायते ।
तयोर्मध्येऽष्टावर्धेष्टकाः ।
एवमेव पञ्चमी रीतिः ।
प्रागायताभिः द्वादशभिः षोडशीभिर्मध्यरीती द्वे ।
पुच्छाप्यये द्वे षोडश्यौ ।
प्रत्यगग्रपुच्छं पञ्चदशाङ्गुलेन पूर्वाच्चतस्रः षोडश्यः उदगायताः ।
पुच्छाग्रे दक्षिणतोर्ऽधेष्टका पूर्वमुक्ता ।
तस्या उदक्षोडश्युदगग्रा तस्या उदग्द्वे अर्धे ततो द्वे षोडश्यौ ततो द्वे अर्(ध्येर्)धे ततः षोडशी ।
ततोर्(ध्यार्)धा पूर्वमुक्ता ।
एवं द्विशतः प्रस्तारः ।
पाद्याभिः पूरणपक्षे आत्मनि दक्षिणपार्श्वे द्वादशार्ध्या उद्धृत्य वा अष्टौ चतस्रः षोडश्यो निधेयाः ।
एवमुत्तरपार्श्वेऽपि ।
अस्मिन्नपि प्रस्तारे प्रकारान्तरमाह

अन्त्य  च्छात्

अत्रापि वाशब्दोऽध्याहार्यः ।
यथा पूर्वस्मिन् प्रस्तारे अन्त्या बाह्यविशेषा इति षोडश्यो विहिताः तथात्रापि श्रोण्यंसेषु द्वे द्वे षोडश्यौ प्रागग्रे प्रत्यगग्रे चेत्यष्टौ निधेयाः ।
एतदप्यशक्यत्वात्पक्षयोर्न भवति ।
अस्मिन् पक्षे शिरोऽप्यये अर्धेनोपधेये ।
पुच्छाप्ययेऽप्यर्धे द्वे उपधेये ।
पार्श्वस्थाश्चतस्रो रीतयोर्धेऽष्टकाभिःपूरणीयाः ।
मध्यमरीत्योः षोडशषोडश्यः पुच्छाग्रमध्ये षट्षोडश्यः ।
ततः पूर्वस्यां मध्ये द्वे षोडश्यौ ।
शेषेर्ऽध्याः ।
ततः पूर्वस्यां मध्ये द्वे प्राच्यौ षोडश्यौ ।
शेषं पूर्ववदेव ।
एष द्विशतः ।
पाद्याभिः पूरणपक्षेऽपि पूर्ववत्सर्वत्राविशेषात्पादायाभिः सम्भवेऽपि विपरीतविशेषा उपधेयाः ।
केचित्तु अन्त्या बाह्यविशेषा इति पूर्वमुक्तम् ।
तयोरेव प्रस्तारयोः शेषमाहुः ।
तदनुपपन्नं, अन्त्यानां षोडशीनां अनियतविशेषाणामभावात् ।
उभयस्मिन् प्रस्तारे प्राहुः अन्त्या इति न केवलं षोडश्य एव गृह्यन्ते ।
अपितु याः काश्वान्त्या उपधेयाः ताश्च बाह्यविशेषाः कार्या इति ।
तेषां शिरसि द्वे षोडश्यौ बाह्यविशेषे बाह्यविशेषाभ्यां परिगृह्णीयात् ।
आत्मकरणीनां सन्धिषु षोडश्यो बाह्यविशेषा इति बाह्यविशेष शब्दकं अनर्थकं स्यात् ।
अन्यत्र शिरसोऽन्यत्र पुच्छादिति च विरुध्येते ।
शिरसि पाद्यानां पुच्छपार्श्वयोरर्ध्यार्(धा)नां च बाह्यविशेषाणामेवेष्टत्वात् ॥


यच्चतु  येत्

प्रस्तारद्वयसाधारणमिदम् ।
षोडशीभिः पूरयितुमशक्योपि यावद्द्विशतपूर्ति अर्धाः पाद्या उपधेयाः ।
तत्रार्ध्यारहिताभिः पाद्याभिः सङ्ख्यां पूरयितुमशक्यत्वात् ।
तस्मादर्ध्याभिः संमिश्राभिर्वा पाद्याभिः पूरणम् ।
तत्प्रकारश्च पूर्वमेकोक्तः ॥


कपर्दिभाष्यम्

___________________________________________________________


अणूकाः पञ्चदशभागीयानां स्थाने  ॥ २०.१३ ॥

___________________________________________________________



___________________________________________________________


व्यत्यासं चिनुयाद्यावतः प्रस्तारांश्चिकीर्षेत् ॥ २०.१४ ॥

___________________________________________________________



स्थानशब्दः प्रयोगवाची ।
अणूकाश्चतुर्भागीयाः सङ्ख्यापूरणे चोदिताः पञ्चदशभागीयाश्च सङ्घयापूरणे चोदिता इती यावत् ।
अस्मिन् प्रस्तारे सङ्ख्या न पूरिता सूत्रकारेण ।
तत्र ताभिःसङ्ख्या पूरयितव्या यदि ताभिः पूर्यते ।
अस्मिन्नगौ तावता न शक्यते अणूकाभिःसङ्ख्या पूरणम् ।
शक्यते तु प्रकृतौ ।
तस्मात्प्रकृत्यर्थौ योगः ।
तत्र शक्यते द्वितीये प्रस्तारे ताभिः पूरयितुम् ।
तत्र द्विशतपूरणमवश्यं कर्तव्यम् ।
प्रतिप्रस्तारं पूरयेदिति वचनात् ।
इह तु सहस्रसंख्यैव पूरयितव्या इत्युक्तं पूर्वस्मिन् पटले ।
तस्मात्प्रकृतो योगः ।
तत्र श्लोकाः

पक्षेष्टकानां करणं विपर्यस्यार्धविष्यते ।

पक्षाग्रीयास्तथैवार्धं विपर्यस्यैव कारयेत् ॥


विपर्यश्चैव कर्तव्याःषोडश्यः षोडशीद्वयम् ।

साहस्रेऽथ द्विषाहस्रे पञ्चषष्टिं विदुर्बुधाः ॥


उपधाने यथासूत्रं यथा वात्मनि पक्षयोः ।

पुच्छे शिरसि शिष्टे च षोडशीनां विदुर्बुधाः ॥


षट्प्राच्यः षट्प्रीच्यश्च आत्मनि द्वादश क्षिपेत् ।

शीर्ष्णि द्वयं क्षिपेत्तिर्यगुक्ता एव चतुर्दश ॥


शिष्टं रीतिद्वयं पुच्छे तथा चात्मन्यपि द्वयम् ।

षोडशार्धेष्टकास्तास्तु क्षिपेच्च त्रिषु रीतिषु ॥


एकैकमुत्तरे पार्श्वे तिस्रस्तिस्रस्तु दक्षिणे ।

शिष्टे तिर्यग्दशैव स्यादष्टोत्तरशतद्वयम् ॥


पुच्छाप्यये तु विशयाश्चतस्रःषोडशीः क्षिपेत् ।

षोडश्यावप्यये प्राच्यौ ते चाग्रे शिरसि क्षिपेत् ॥


मध्ये तयोश्च द्वावर्धौ चतस्रो विशयाः क्षिपेत् ।

आत्मनःशेषे द्वावर्धौ षोडश्यौ शिरसि क्षिपेत् ॥


अन्यत्सर्ंव यथासूत्रं द्वादशोनं शतद्वयम् ।

आत्मनो दक्षिणे पार्श्वे चतस्रो दक्षिणायताः ॥


द्वितीये चोत्तरे पार्श्वे षड्द्वे श्रोण्यंसयोरपि ।

शिरसश्वाप्यये चैका शिरस्यपि च दक्षिणा ॥


एता निधेयाःषोडश्यो विपर्यस्तास्तरे द्वये ।

करनिन्दीया व्याख्या

अणू  ने



परिभाषेयम् ।
पञ्चदशभागीयाः प्रथमचतुरश्रे उक्ताः ।
तासां स्थाने कार्यसंख्यापूरणे अणूका भवेयुः ।
तस्याः परिभाषाया अत्रोपदेशः कथम्? इहोपदिष्टाः षोडश्योऽपि क्षेत्रसाम्यादणूकाशब्देन ग्राह्या भवेयुः इत्येवमर्थम् ।
तेन अणूकाभिश्चतुरश्रेऽग्नौ संख्यापूरणम् ।
इह तु षोडशीभिश्वोति सिद्धम् ।
केचिद्यच्चतुरश्रं त्र्यश्रि वा सम्पद्यते इत्येतदपि परिभाषामिच्छन्ति ।
तेन तत्रतत्राग्नौ तदपेक्ष्या ताभिरपि संख्यापूरणं मन्यन्ते ।
अत्र पुनः प्रच्छादयेदिति वचनं प्रच्छादनेऽपि चैता यथा भवेयुरित्येवमर्थम् ।
तेन तत्रतत्राग्नौ सति सम्भवे सत्यां चापेक्षायां ताभिःसहौभिरपि प्रच्छादनं स्यात् ।

उपधानक्रमः द्वितीयचित्यां शिरसि प्राङ्भुखे बाह्यविशेषे द्वे षोडश्यौ उपदध्यात् ।
तयोः पश्चात्प्राङ्भुखे बाह्यविशेषे विशये द्वे अर्धे ।
तयोः पश्चात्तद्विशेषश्लिष्टविशेषे द्वे षोडश्यौ विशये आत्मनि ।
तयोर्दक्षिणस्या दक्षिणतो बाह्यविशेषमेकमर्धम् ।
उत्तरस्या उत्तरतश्च बाह्यविशेषमेकमर्धम् ।
तयोर्दक्षिणत उत्तरतश्च बाह्यविशेषेणैकैकमर्धम् ।
ततः पश्चादात्मनि प्राच्यःषड्रीतयः ।
तत्र दक्षिणस्यां रीत्यां पुरस्तात्बाह्यविशेषा प्रागग्रैका षोड्शी ।
पस्वाच्च बाह्यविशेषा प्रत्यगग्रैका ।
तयोर्मध्ये षडर्धेष्टकाः ।
तासां तिस्रः प्रतीच्यस्तिस्र उदीच्यः ।
द्वितीयस्यां रीत्यां पश्चात्बाह्यविशेषेण दक्षिणामुखे द्वे अर्धे ।
तत्पुरस्तादर्धविशेषयुक्तविशेषात्प्रत्यङ्भुखैका षोडशी ।
तस्या ।
पुरस्तात्षडर्धाः ।
तासां तिस्रस्तिस्रः प्राच्य प्रतीच्यश्च ।
तत्पुरस्तातुत्तरतो विशेषा प्रागग्रैका षोडशी ।
तत्पुरस्तात्तद्विशेषश्लिष्टविशेषमेकमर्धम् ।
तत्पुरस्तात्पूर्वोपहितमर्धमस्त्येवेति द्वादशेष्टका एषा ।
तृतीयस्यां रीत्यां शिरोऽप्ययषोडश्याः पश्चादारभ्य आपुच्छाप्ययमष्टौ षोडश्य उपधेयाः ।
तासां चतस्रः प्राच्यश्चतस्रः प्रतीच्यः ।
एवमेवोत्तरास्तिस्रो रीतयः ।
तत्र तृतीयावच्चतुर्थी ।
द्वितीयावत्पञ्चमी ।
प्रथमावत्षष्ठी ।
तत्र तिसृणां दक्षिणरीतीनां दक्षिणं पार्श्वमुत्तररीतीनामुत्तरं पार्श्वम् ।
दक्षिणानामुत्तराणं च दक्षिणा पार्श्वरीतिद्वयगता ।
अत्र प्रतीच्यो मुकुलात्मकाः ।
तत्प्रतीपमुकाः प्राच्यः ।
एवं शोभां वितन्वते ।
पुच्छे मध्यमरीत्यन्तयोर्विशयषोडस्योर्दाक्षिणत उत्तरतश्च द्वे अर्धे बाह्यविशेषे ।
ततः पश्चान्मध्ये द्वे षोडश्यौ ।
ते अभित(स्तितस्र)स्तिस्रोऽर्धेष्टका इत्यष्टेष्टकाः ।
ततः पुच्छाग्रे षड्भिः षोडशीभिरभितोर्ऽधाभिरष्टेष्टकाः ।
पक्षाग्रयोश्चतस्रश्चतस्रोर्ऽधेष्टकाः ।
पक्षद्वये पक्षेष्टकाःसप्त रीतयः ।
ता द्वादशशतमिष्टकाः ।
पादेष्टकाभिश्च पूरणपक्षे एता एव रीतयः ।
तत्र विशेषः पुच्छगतोपान्तरीत्यां बाह्यास्वतस्रोर्ऽधेष्टका द्विधा कुर्यात् ।
आत्मनि प्रथमद्वितीयपञ्चमषष्ठेषु तन्मध्यगतार्धेषु पश्चिमतो द्वे द्वे अर्धे ।
अवशिष्टान्येष्वर्धस्थानेषु षोडशीयुग्मान्युपदध्यात् ।
द्वितीयापञ्चम्योश्वार्धा द्विधा भिद्यात् ।
ननु भेदो वर्जनीय इति तत्रतत्राग्नौ यत्नेन परिहृतः ।
स इदानीं पुच्छे प्रादुर्बुभूषति? नैतत्सारम् ।
नियतलोकानामिष्टकानामसंबाधेन समुदिताभिरिष्टकाबिःसङ्ख्यायां पूरितायां यदीष्टकैकदेशे भेद उपजायते स भेदो मर्षणीय एव, अवर्जनीयत्वादेकदेशभेदस्य ।
अत एव भेदवर्जनं स्वकण्ठेनोक्तमाचार्येण द्विशत एष इति ॥


व्यात्यार् षेत्

गतम् ॥


सुन्दरराजीया व्याख्या



अणू अने

प्रकृतौ चतुरश्राग्नौ पञ्चदशभागीयानां कार्यं भेदपरिहारेण संख्यापूरणम् ।
इह तु तत्कार्ये अणूका उपधेयाः ।
तत्र समचतुरश्राणामणूकानामुपधाने द्विशतः कर्तुं न शक्यते ।
तस्मादणूकक्षेत्राणां ग्रहणम् ।
तत्रापि षोडश्यो न गृह्यन्ते ।
अवशिष्टं षोडशीभिरित्येव सिद्धत्वात्भेदसम्भवाच्च ।
तस्माद (न्या ) णूकक्षेत्रादि (द्वि) प्रकारा इष्टकाः कर्तव्याः ।
दर्शिते च तासां करणे (पूर्वमेव) ।
आचार्येण तु करणे नोपदिष्टे ।
अन्त्या बाह्यविशेषा इत्यस्मिन् पक्षे अणूकानामनुपयोगात् ।
उक्तश्वोपधानप्रकारः ।
अणूकाभिर्विनैव तस्मिन् पक्षे प्रथम एव प्रस्तारे अणूकानामुपयोगः कर्तव्यः ॥


कपर्दिभाष्यम्
## २१
___________________________________________________________


कङ्कचिदलजचिदिति श्येनचिता व्याख्यातौ  ॥ २१.१ ॥

___________________________________________________________



कङ्कः पक्षिविशेषः अलजश्च ।
कङ्क इव चेतव्यः कङ्कचित् ।
अलज इव चेतव्योऽलजचित् ।
तौ श्येनचिता व्याख्यातौ  पूर्वेणैव श्येनेन व्याख्यातौ ।
मुख्यत्वाद्द्विशतप्रस्तारत्वाच्च तस्यैवाकृतिः तान्येव करणानि स एवोपधानमार्गः ।
सङ्कल्प एव भेदः श्येनोऽलजः कङ्क इति ॥


___________________________________________________________


एवमि व हि श्येनस्य वर्षीयांसौ पक्षौ पुच्छाद्वक्रौ संनतं पुच्छं दीर्घ आत्मा मण्डलं शिरश्च । तस्माच्छ्रुतिसामर्थ्यात् ॥ २१.२  ॥

___________________________________________________________



हिशब्दः प्रसिद्धौ ।
श्येनोऽप्येवमेव ।
वर्षीयांसौ  बृहन्तौ ।
पक्षौ ।
कस्मात्पुच्छाद्दीर्घौ? न केवलं बृलन्तौ किं तु तौ वक्रौ ।
सन्नतं सम्यङ्नतं आत्मसमीपेऽल्पीयः अग्रे श्येने पृथु उच्यते तत्सन्नतमिति ।
दीर्घ आत्मा नं समचतुरश्रः न मण्डलः नापि दीर्घचतुरश्रः ।
अमण्डलमिवादीर्घचतुरश्रभूतं शिरः ।
एवम्प्रकारो लोके श्येनः ।
एवमेव कङ्कालजो लोके ।
तस्मात्तदाकारावेव कङ्कालजौ तेनैव व्याख्यातौ ।
श्रुतिसामर्थ्यात् ।
सामर्थ्यमभिधानशक्तिः ।
एतावदेव श्रुत्याभिधीयते ।
अशक्यत्वात्सर्वसाम्या (संपा) पादनस्य ।
न ह्यशङ्कनीयमर्थं वेदो विदधाति ॥


___________________________________________________________


अशिरस्को वानाम्नानात् ॥ २१.२  ॥

___________________________________________________________



वाशब्दः पक्षव्यावृत्तौ ।
अशिरस्क एव चेतव्यः ।
कुत इत्याह  आनाम्नानात् ।
न हि शिर आम्नायते ।
तस्य कथमनाम्नानमित्यत्राह


___________________________________________________________


ज्ञायते च । कङ्कचितं शीर्षण्वन्तं चिन्वीत यः कामयेत सशीर्षोऽमुष्मिंल्लोके संभवेयमिति विद्यमाने कथं ब्रूयात् ॥ २१.३ ॥

___________________________________________________________



यदि शिरस आम्नानमस्ति शीर्षण्वन्तं चिन्वीतेति कथं ब्रूयादेवेत्यर्थः ।
यदि शिरस आम्नानं नास्ति तदा युज्यत एवैतद्विशेषणम् ।
इतरथा विशेषणमनर्थकमेव स्यात् ।
तस्मादशिरस्क एव चेतव्यः ।
चद्यशिरस्कः किमाकारःस इत्याह

___________________________________________________________


प्राकृतौ वक्रौ पक्षौ संनतं पुच्छं विकारश्रवणात् ॥ २१.४  ॥

___________________________________________________________



प्रकृत्यां भवौ प्राकृतौ ।
तावेव पक्षौ वक्रीकर्तव्यौ ।
कुतः? विकारश्रवणात् ।
सन्नतं पुच्छं  पुच्छं च सन्नतं कर्तव्यम् ।
वक्तपक्षो व्यस्तपुच्छ इति विकारःश्रूयते ।
पक्षपुच्छानां च वक्तता व्यस्तता च प्रकृतौ नास्ति ।
तस्माद्विकारत्वं पक्षपुच्छानाम् ॥


___________________________________________________________


यथाप्रकृत्यात्माविकारात् ॥ २१.४  ॥

___________________________________________________________


यथाप्रकृत्यात्मा ।
कुतः? अविकारात् ।
नहि तत्र विकारःश्रूयते ।
तस्मात्प्रङ्कृतिवदेवात्मा चतुःपुरुषःसमचतुरश्रश्च ।
अरत्निनार्ऽधप्रादेशेन वा पक्षौ विवधेयेत् ।
द्विपुरुषां रज्जुमित्यादिश्येनवत् ।
ननु प्रकृतावरत्निना वर्धयेदित्युक्तम् ।
किमिदमुच्यते अरत्निनार्ऽधप्रादेशेन वेति? अरत्निनेत्यर्धविकारत्वप्रतिपादनपरं, न पक्षपुच्छानां तावन्मात्रमायाममापादयितुम् ।
आत्मनश्चतुर्थं चतुर्भागीयाश्वाष्टौ इत्युपधातव्यमिति

श्येनप्रतिपादितं न कर्तव्यम् ।
यथाप्रकृत्येवात्मा कर्तव्यः ।
किं च प्राकृतं पुच्छमिति वचनाच्च उपधानविधिश्च न घटते ।
श्येन इव चेतव्य इत्येवं क्रियमाणे प्रथमद्वितीयानामेव विकारो नेतरेषाम् ।
इतरथा चतुर्थादयोऽपि विकृता भवेयुः ।
तथाभूताश्च कर्तव्या भवेयुः ।
तस्माच्च करणानुप्रवेशेन चेतव्य इत्युक्तम् ।
श्येनवदेव पुच्छम् ।
करणान्युच्यन्ते  चतुर्थषष्ठाभ्यां यथायोगनतं तत्प्रथमम् ।
द्वे पूर्ववत्संहिते द्वितीयमित्यादि ।
अथोपधानविधिः  अष्टाचत्वारिंशत्प्रथमा उदीचीः पक्षयोः ।
श्येनवत्पुच्छम् ।
आत्मनःश्रोण्योस्तिस्रस्तिस्रः पञ्चम्य उदीच्यः ।
ततःसप्तसु रीतिषु षट्पञ्चाशच्चतुर्थ्यः दक्षिणायता उदगायताश्च ।
तासां पुरस्तादष्टौ पञ्चम्यः उदगायताः ।
श्रोण्योश्चतस्रः पञ्चम्य अक्ष्णया भिन्द्यात् ।
अष्टौ षष्ठयःसम्पद्यन्ते ।
एष द्विशतः प्रस्तारः ।
अपरस्मिन् प्रस्तारे चतस्रश्चतस्रो द्वितीया निर्णामयोरप्यययोश्च विशयास्तृतीयाः ।
चतस्रश्चतस्रः पूर्ववदष्टभागावेताः ।
पक्षेष्टकाभिः पक्षौ प्रच्छादयेत् ।
तद्द्वासप्ततिः पुच्छे श्येनवत् ।
सप्ताष्टमाभिःश्रोण्यंसेषु द्वे द्वे पञ्चम्यौ प्राचीः प्रतीचीश्च ।
प्राच्यः सप्त रीतयः ।
चतुर्मिस्तृतीयापञ्चम्यो रीत्योर्मध्ये त्रिंशत्षष्ठयः एका च पञ्चमी ।
एकत्र षोडशापरत्र चतुर्दश ।
एवं द्विशतः प्रस्तारः ।
अथवा स एवानुपुच्छमर्धपुरुषव्यासं सप्रादेशं पुरुषं प्रतीचीनमायच्छेत् ।
तस्य दक्षिणतोऽन्यमित्यादिना श्येनवत्पुच्छं कुर्यात् ।
पक्षौ प्राकृतौ द्विपुरुषायामौ ।
करणानि वक्ष्यामः  द्वादशाङ्गुला यथा भवति तता तिर्यक्चतुर्थषष्ठाभ्यां नमयेत् ।
प्रथमं ते एव संहिते यथा तिष्ठतः तथा कारयेत् ।
द्वितीयं तृतीयमपि यत्षड्भागेनाष्टमभागेन वा वर्धयेदिति त एव वा पुच्छे चतुर्थं त्रयस्त्रिंशदङ्गुलविस्तारं पञ्चचत्वारिंशदङ्गुलायामं चतुर्दशतिलैरूनं सविशेषं पञ्चमं अर्धसप्ताङ्गुलव्यासं षट्पार्श्वं एकोनत्रिंशदायामं तु षट्त्रिंशदङ्गुलं चतुर्दशतिलैःसह पुच्छाप्यये विशययोः अष्टादशाङ्गुलं पुच्छे पञ्चदशाङ्कुमेव ।
आत्मानि चतुर्थादयो वैकृताः ।
पुच्छे तु प्राकृता एव ।
आत्मन्युपधानविधिःस एव ।
तत्र श्लोकाः

अर्न्ध त्रयोदशं व्यासमशिरस्के हविर्भुजि ।
तथा चतुर्थषष्ठाभ्यां नमयेत्प्रथमं तु तत् ॥


ते द्वे तु संहिते प्राची द्वितीयं करणं भवेत् ।
तृतीयमपि षड्भागमष्टभागेन वर्धितम् ॥


पक्षेष्टकाश्चतुर्थाःस्युः पुच्छं पुच्छवदुच्यते ।
षट्पञ्चाशच्चतुर्थ्यःस्युस्तिर्यग्दक्षोद गायताः ॥


अष्टौ पुरस्तात्तिर्यक्च श्रोण्योः षट्पञ्चमीः क्षिपेत् ।
श्रोण्याश्चतस्रः पञ्चम्यो भेदवद्द्विशतस्तथा ॥


श्येनवत्पक्षपुच्छेषु निधायात्मन्यपि क्षिपेत् ।
प्राच्यां चैव प्रतीच्यां च त्रिंशदेका च पञ्चमी ॥


तासामेवोत्तरे पार्श्वे चतुर्थ्यः षोडशद्वयम् ।
प्राच्यश्वैव प्रतीच्यश्च तथा षोडश दक्षिणे ॥


प्राचीश्वैव प्रतीचीश्च शिष्टे पञ्चमीं क्षिपेत् ।
करणस्य विपर्यासं चतुर्थस्यैव नेष्यते ॥


सप्रादेशेऽपि वा पुच्छे विस्तारो द्वादशं भवेत् ।
तथा चतुर्थषष्ठाभ्यां नमयेत्प्रथमं तु तत् ॥


ते द्वे तु संहिते प्राची द्वितीयं करणं हि तत् ।
तृतीयमपि षड्भागमष्टभागेन वर्धितम् ॥


द्वाविंशतिर्द्विगुणितं तिलानां चापि विंशतिः ।
सविशेषश्चतुर्थस्य तिर्यक्सत्यधिकं भवेत् ॥


पञ्चमं प्राकृतं विद्यात्षष्ठस्य विकृतास्त्रयः ।
षष्ठस्य पार्श्वं त्र्यधिकं कर्णः षट्त्रिंशदष्टभिः ॥


सप्तमाष्टमयोः पार्श्वमूनत्रिंशमिहेष्यते ।

आयामश्वापि षट्त्रिंशच्चतुर्दशतिलैःसह ॥


चतुर्थाद्यास्तु विकृताः पुच्छे चैवात्मनि क्षिपेत् ।

अष्टादशाङ्गुलं पुच्छे शययोरन्यदात्मनि ॥


करविन्दीया व्याख्या

कङ्क  तौ

कङ्कालजौ पक्षिविशेषौ ।
कङ्कवच्चीयते अलजवच्चीयतिति कङ्कचिदलजचितौ श्येनचिता व्याख्यातौ ।
तयोर्विमानेष्टकाकरणोपधानानि श्येनस्येव कार्याणीत्यर्थः ।
मुख्यत्वात्पूर्वश्येनेनेति केचित् ।
आनन्तर्याद्द्वितीयश्येनेनेत्यन्ये ।
अविशेषादुभाभ्यामित्यपरे ।
उक्तं श्येनस्वरूपमनुभाषते अत्रैव शिरसो भावप्रतिपादनार्थम् ॥


एव र्थ्यात्

एवमिवहीति गतम् ।
श्येनस्य वर्षीयांसौ दीर्घतरौ पुच्छाद्वक्रौ पक्षौ सन्नतं पुच्छं आत्मसमीपे ह्रसीय अग्रे व्यस्तं दीर्घ आत्मा न समचतुरश्रः अमण्डलः न मण्डलाकारः  ईषन्मण्डलः ।
न वा शिरश्च विद्यते ।
तच्चापि न मण्डलं नापि समचतुरश्रम् ।
एवमिव श्येनो लोके दृश्यते ।
एतावदेव श्येनसादृश्यमग्नेः ।
कुतः? श्रुतिसामर्थ्यात् सामर्थ्यमभिधानशक्तिः ।
एतावदेव श्येनश्रुत्या विधीयते ।
यदेतद्वक्रपक्षता व्यस्तपुच्छता दीर्घात्मतामण्डलता सशिरस्कता च ।
तस्मात्कङ्कालजावपि तदाकारौ चेतव्यावित्यर्थः ॥


अशिर  नात्

अशिरस्को वा श्येनः अनाम्नानात् ।
नहि पक्षपुच्छात्मगतवक्रतादिवच्छिरस आम्नानमस्ति ।
श्येनविधानसामर्थ्याच्छिरसो विधानमस्तीति गम्यत इति केचित् ।
वयसां वा एष प्रतिमया चीयत इति प्रकृतावपि पक्षादिवत्शिरोविधानं प्रसज्येत् ।
नैष दोषः ।
तत्र हि पक्षपच्छविधानं परिसंख्यानार्थम् ।
तर्ह्यत्रापि तच्चोदकागतमेवेति तस्मात्सशिरस्कःश्येनः ।
किञ्च विज्ञायते च कङ्कचितं शीर्षण्वन्तं चिन्वीतेति ।
यदि चोदकप्राप्तया कङ्के शिरो विद्यते तत्कथं ब्रूयात्ब्राह्यणं कङ्कचितं शीर्षण्वन्तं चिन्वीतेति? न ब्रूयादेवेत्यर्थः ।
तस्मादशिरस्कः श्येनः ।
कङ्के शिरोविधानात् ।
तथा ते वयोमात्रसादृश्ये प्रकृते प्राप्ते श्येनप्राप्तिविधानसामर्थ्यादेव श्येने शिरोऽप्यस्तीति गम्यते ।
"त्रिवृत्ते अग्ने शिरः" इत्यादिना शिरस्युपधानदर्घनाच्च ।
अतस्तयोर्विकल्प इति मन्वानः वाशब्दं ब्रूते ।
तत्र कङ्कःश्येनोऽलज इति सङ्कलपमात्रभेदः नाकारे ।
दाक्षायणयज्ञादिवतशिरस्कःश्येन इत्युच्यते ॥


प्राकृ  रात्

प्रकृतिवदेव पक्षौ वक्रौ पुच्छात्सन्नतं वक्रपक्षो व्यस्तपुच्छ इति विकारश्रवणात् ।
आत्मा तु यथा प्रकृत्या ।
यद्वा यथाप्रकृतिरविकृतः समचतुरश्रः चतुष्पुरुष इत्यर्थः ।
अविकारात् न हि विकारः श्रूयते ।
पक्षपुच्छेषु विकारग्रहणं नात्मनि ।
तस्मात्प्राकृत एवात्मा ।
अरत्निनार्धप्रादेशेन च एकैकं पक्षं प्रवर्धयेत् ।
यद्यपि प्राकृतौ पक्षावित्युक्तं तथापि पुच्छस्याप्राकृतत्वश्रणादुक्तप्रकारा पुरुषमात्रता गम्यते ।
तस्मात्पुच्छे प्रादेशमुपधाय पक्षयोर्विभजेदिति केचिन्मन्यन्ते ।
केचित्पक्षयोः प्रकृतित्वविधानादात्मनोऽविकारत्वाच्च पुच्छं सप्रादेशं मन्यन्ते ।
उभयस्मिन् पक्षेऽप्युक्तप्रकारेणाभ्युन्नेया इत्याचार्यो मन्यते ।
अत्र पुच्छस्याप्रकृतित्वपक्षे प्रथमद्वितीयकरणानां विकारः ।
इतरथा तेषामपि करणान्युच्यन्ते ।
चतुर्थषष्ठाभ्यां प्रथमं करणं यथार्धत्रयोदशव्यासं भवति तथा प्रजम्भयेत् ।
ते द्वे प्राची संहिते ।
तद्दितीयं प्रथमस्य षड्भागमङ्गुलं तृतीयम् ।
उपधानमुच्यते  दक्षिणे पक्षे अष्टाचत्वारिंशत्प्रथमा

उदीचीस्तथोत्तरे दक्षिणाः ।
पुच्छेऽशिरस्कपक्षोक्तमेव ।
त्रिंशदात्मनि ।
श्रोण्योस्तिस्रास्तिस्रः पञ्चम्य उदगायताः दक्षिणायताश्च ।
तासां पुरस्ताचतुर्(थार्)थीनामर्धेष्टकाः सप्त रीतयः ।
ताः षट्पञ्चाशत् ।
तासां पुरस्तादष्टौ पञ्चम्यः ।
श्रोण्यंसेषु चतस्रः ।
पञ्चमीरक्ष्णयाभिन्द्यात् ।
द्विशत एष प्रस्तारः ।
द्वितीयप्रस्तारे चतस्रश्चतस्रो द्वितीयाश्चतस्रश्चतस्र आत्मानमष्टभागावेताः ।
पक्षेष्टकाभिः प्राचीभिः पक्षौ प्रच्छादयेत् ।
एकैकस्मिन् पक्षे षट्त्रिंशत् ।
पुच्छे तु पूर्ववद्द्वादश सप्तम्यस्त्रयोदशाष्टम्यश्च ।
श्रोण्यंसेषु द्वे द्वे पञ्चम्यौ प्राच्यौ ।
आत्मशेषे चतुर्थीना मष्टेष्टकाः प्राच्यःसप्त रीतयः ।
तृतीयपञ्चमरीत्योर्मध्ये चतस्रश्चतुर्थीरुद्धृत्य त्रिंशतं षष्टिमेकां पञ्चमीमुपदध्यात् ।
तासामेकत्र षोडश षष्टिरिति ।
तत्र चतुर्दश एकत्र पञ्चमी ।
एष द्विशतः प्रस्तारः ।
सप्रदेशपक्षे पुच्छे पुरुषव्यासं प्रादेशपुरुषं प्रतीचीनमायच्छेत् ।
तस्य दक्षिणतोऽन्यमुत्तरतश्वेत्यादिना पुच्छं कुर्यात् ।
पक्षौ प्रकृतावेव ।
करणविशेषो यथा तिर्यगृजुत्वेन द्वादशाङ्गुलं भवति तथा प्रथमं करणं प्रजम्भयेत् ।
ते द्वे प्राजीत्यादिना द्वितीयम् ।
तृतीयस्यापि षड्बागमष्टभागेन वर्धितम् ।
चतुर्थादीनि द्विविधानि  पुच्छचतुर्थे त्रयस्त्रिंशदह्गुलविस्तारम् ।
तस्य सविशेषः चतुश्वत्वारिंशदङ्गुलयः विंशति तिलाधिकाः ।
पञ्चममर्धसप्तदशङ्गुलव्यासम् ।
षष्ठस्य पार्श्वं त्रयस्त्रिंशदङ्गुलकम् ।
ताःषट्त्रिंशदङ्गुलयः ।
साष्टमयोःस एव व्यासः ।
पार्श्वमान्यावक्ष्णयावस्थिते एकोनत्रिंशदङ्गुले ।
आयामःषट्त्रिंशदङ्गुलयः चतुर्दश तिलाश्च ।
पुच्छाप्ययविशययोरष्टादशाङ्गुलम् ।
पुच्छे पञ्चदशाङ्गुलमात्मतिलचतुर्थ्यादयो विकृताः पुच्छ उपधेयाः ।
प्राकृत एवात्मनि उपधानविधिः ।
स एष द्वितीयश्येनः ।
विकृते तत्रोक्तकरणान्येवमुन्नीय कृत्वा चेतव्यम् ॥


सुन्दरराजीया व्याख्या

व्यत्या  चिकीर्षेत्

कङ्क  ख्यातौ

"कङ्कचितं शीर्षण्वन्तं चिन्वीत यः कामयेत शीर्षण्वानमुष्मिन् लोके स्यामिति" ।
अलजचितं चिन्वीत चतुःसीतं प्रतिष्ठाकाम" इति श्रुतावग्नी श्येनचिता पूर्वेणोत्तरेण वा व्याख्यातौ ।
अथोक्तस्यैव श्येनचितः प्रकारान्तरं विधित्सनुक्तौ तावत्प्रकारौ युक्ततराविति दर्शयितुमाह

एवमिव  मर्थ्यात्

यथास्माभिरुक्तं एवमिव हि पततः श्येनस्य पक्षौ पुच्छाद्वर्षीयांसौ वक्रौ च मध्यतः पुच्छं च सन्नतमप्ययप्रदेशे आत्मा च आमण्डलः ईषन्मण्डलरूपः शिरश्वैवं भवति ।
तस्मात्तच्छब्दश्रुतेः यच्छब्दाध्याहारः कार्यः ।
यस्मादर्थे वा हिशब्दः ।
यस्मादेवंरूपः श्येनस्य पक्षपुच्छादिः प्रत्यक्षेण दृश्यते तत्मात्श्येनचितं चिन्वीतेति श्रुतिसामर्थ्यादेवंरूपपक्षपुच्छात्मशिरस्कः श्येनचिदित्युक्त इत्यर्थः ॥


अशि  म्नामात्

अशिरस्को वा श्येनचिद्भवितुमर्हति ।
अनाम्नानात्॑ न(हि)च श्येनचित्प्रकरणे शिर आम्नायते ।
आत्मनोऽप्यविकारस्यैतदुपलक्षणम् ।
अशिरस्क (त्वे) कल्पे प्रमाणान्तरमस्तीत्याह

विज्ञा  ब्रूयात्

यदि श्येनाकृतिविधानमात्रेणैव सशिरस्कत्वं भवेत् ।
तर्हि कङ्कचितोऽपि भवेदेव ।
तथा च तत्र शीर्षण्वन्तमिति विशेषो न वक्तव्यःस्यादित्यर्थः ॥


यद्यशिरस्कस्तर्ह्यस्य किं रूपमित्याह

प्राकृतौ  श्रवणात्

प्राकृतावेव पक्षौ पुच्छौ षडरत्निं पञ्चारत्निं वा ।
तौ द्विपुरुषां रज्जुमुभयतःपाशामित्युक्तप्रकारेण वक्रीकर्तव्यौ ।
केचित्तु पूर्वोक्तायाम (भावात्) मार्गात्षष्टिशताङ्गुलया रज्ज्वा संनमन (मपी)मिच्छन्ति ।
पुच्छं च प्राकृतमेव सन्नतं अर्धपुरुषव्यासम् ।
पुरुषं प्रादेशाधिकं प्रतीचीनमायच्छेत् ।
तस्य दक्षिणतोऽन्यमित्यादि पूर्ववत् ।
प्रादेशप्रवृद्धयभावे पूर्ववदेव ।
विकारश्रवणादिति  वक्रपक्षो व्यस्तपुच्छो भवतीति वचनादित्यर्थः ।

यथा कारात्

चतुः पुरुषः समचतुरश्र एव श्येनचित्यात्मा विकारस्याश्रवणात्

कपर्दिभाष्यम्

___________________________________________________________


यथो एतच्छेयनचितं चिन्वीतेति । यावदाम्नानसारूप्यं तद्व्याख्यातम्  ॥ २१.५ ॥

___________________________________________________________



तत्र यावदाम्नानमेव सारूप्यं ग्राह्यम् ।
जातिवाचकानां शब्दानां किमपि सामान्यमेव प्रवृत्तिनिमित्तं दृश्यते ।
यथा गौर्वाहीक इति ।
एवमत्रापि यावदाम्नानमेव सारूप्यं गृहीत्वा श्येनशब्दो वर्तते ।
तत्तु सारूयं व्याख्यातं वक्रपक्ष इत्यादिना ॥


___________________________________________________________


त्रिस्तावोऽग्निर्भवतीत्यश्वमेधे विज्ञायते  ॥ २१.६ ॥

___________________________________________________________



___________________________________________________________


तत्र सर्वाब्यासोऽविशेषात् ॥ २१.७ ॥

___________________________________________________________



तत्र नारत्निप्रादेशस्य सप्तविधस्याभ्यासः ।
कुतः? अविशेषात्॑ न हि कश्विद्विशेषोऽत्राम्नायते ।
तस्मात्सर्वस्यावृत्तिः ।

___________________________________________________________


दीर्घचतुरश्राणां समासेन पक्षपुच्छानां समास उक्तः  ॥ २१.८ ॥

___________________________________________________________


दीर्घचतुरश्राणां पक्षपुच्छानां समासविधिरूक्तः ।
"यदन्यत्सप्तभ्य" इत्यादिना विधासप्तमकरणीमित्यादिना (च) वा ।
वेणुत्रिकरण्या वा विहरेदित्यर्थः ॥


___________________________________________________________


एकविंशोऽग्निर्भवतीत्यश्वमेधे विज्ञायते  ॥ २१.९ ॥

___________________________________________________________



गतमेतत् ।

___________________________________________________________


तत्र पुरुषाभ्यासो नारत्निप्रादेशानां सङ्ख्यासंयोगात्सङ्ख्यासंयोगात् ॥ २१.१० ॥

___________________________________________________________



समाप्तः शुल्बप्रश्नः



तत्र पुरुषाभ्यासः नारत्निप्रादेशानाम् ।
कुतः? संख्यासंयोगात् एकविंश इति ।
न सप्तविध इत्यत्रापि संख्या विधीयते ।
वाक्यान्तरेण तत्र अरत्निप्रादेशा निविशन्ते ।
न तत्र सप्तसंख्यायां निविशन्ते ।
तस्मात्संख्यासंयोगात्पुरुषाभ्यास एव नारत्निप्रादेशानाम् ।
तत्र श्लोको भवति

त्रिविधेन नरं प्रोक्तं त्रिस्तावति विभाव (सोः)सौ ।

एक (विंशे) विधे ततौ न्यूनं तिलानां चैव सप्त (भिः)तिः ॥


द्विरुक्तिर्मङ्गलार्था ।

इत्यापस्तम्बसूत्रविवरणे कपर्दिस्वामिभाष्ये

शुल्बाख्यप्रश्ने षष्ठः पटलः



करविन्दीया व्याख्या

अ(य)थो  ख्यातम्

श्येनचितमिति विहितं यत्प्रकारं यावच्चास्याम्नानसारूप्यं मानविहितं श्येनसारूप्यं तत्सर्वं व्याख्यातम् ।
तत्र वक्रपक्षादिगुणैराम्नातेन यच्छयेनस्य सारूप्यमुक्तं॑ श्येनागग्नेरर्धदशमा अरत्नय इत्यादिना चयनप्रकार उक्तः, तेन उक्तौ कङ्कालजौ स्यातामित्यर्थः ॥


त्रिस्या  षात्

आश्वमेधिकाग्नेस्त्रिस्तावविधौ सारत्निप्रादेशाभ्यासः न पुरुषमात्रस्य॑ विशेषाभावात् ।
अविशेषेण प्राकृताग्निज्ञत्रैगुण्यविधानादित्यर्थः ॥


दीर्घ  क्तः

दीर्घचतुरश्राणां समास इत्युक्तम् ।
एवं द्वे दीर्घचतुरश्रे समस्येते॑ तन्निमित्तो निर्ह्रासो विवृद्धिर्वेति ।
यावदिच्छन् दीर्घचतुरश्राणि समस्योदिति ।
तेन त्रिस्तावेऽग्नौ प्रथमविहरणेन समास उक्तः ॥


एक  गात्

अश्वमेधे एकविंशाग्निश्रुतौ पुरुषाणामेवाभ्यासः नारत्निप्रादेशानाम् ।
"सप्तविधो वाव प्राकृतोऽग्निरिति" सप्तसंख्या पृथक्संनिवेशनी ।
समानजातीयेषु पुरुषेष्वेव संयुक्तः नारत्नयादिषु ।
अरत्निप्रादेशास्त्वरत्निना दक्षिणत इति वाक्येन स्वरूपमात्रेण विहिता नार्धसंख्यया ।
अतः प्रकृतौ पुरुषाणामेव संख्या संयोगादश्वमेधेऽप्येकविंशाग्नौ पुरुषाणामेव संख्यासंयोगो युक्त इति अरत्निप्रादेशास्त्वनभ्यस्ता भवेयुः ।
पुरुषाब्यासादनन्तरमरत्निना दक्षिणत इति कुर्यादित्यर्थः ।
एतदुक्तं भवति  त्रिस्तावे एकविंशप्रस्तारद्वयविधेस्त्रिस्ताव एकविंश एवाग्निः ब्राह्नणदर्शनात् ।
द्वादश दश वा स्यात् ।
द्विरुक्तिः प्रस्नपरिसमाप्तिद्योतनार्था ॥


इति श्रीकरविन्दस्वामिकृतायां शुल्बप्रदीपिकायां षष्ठः पटलः



सुन्दरराजीया व्याख्या

ननु सिरसोऽभावे श्येनाकृतेरपूर्वत्वात्श्येनचितं चिन्वीतेति विधिवाक्येनैव विरोधप्रसङ्गः॑ तत्राह

अ(य)थो  ख्यातम्

यदेतच्छयेनचितं चिन्वीतोति॑ यत्तेन यावदामानातं वक्रपक्षो व्यस्तपुच्छः इति विहितसारूप्यमुक्तं॑ अन्यथा पक्षपुच्छविकारविधेरानर्थक्यप्रसङ्गादिति भावः ।
अस्मिन् पक्षे इष्टकानां करणानि द्विपूरुषया रज्ज्वा पक्षसंनमने पुरुषस्य चतुर्थायामं पञ्चमव्यासं यथायोगनतं तत्प्रथमं॑ तस्यकैसर्णोऽष्टादशाङ्गुलः सपादैकपञ्चदशाङ्गुलोऽन्यः ।
द्वे द्वे पूर्ववत्संहिते तत्द्वितीयम् ।
प्रथम पञ्चमे करणे संहिते तृतीयम्॑ चतुर्थपञ्चमषष्ठानि पूर्वश्येनचिद्वदेव ।
पुच्छे याः षष्ठीचतुर्थ्यः उपधेयास्तासामन्ये करणे ।
तत्र चतुर्थ्यां पार्श्वे पूर्ववदेव एका तिर्यङ्बानी त्रयस्त्रिंशदङ्गुला अन्या सार्धचतुश्वत्वारिंशदङ्गुला षष्ठयास्तु पञ्चदशमेकं फलकम् ।
त्रयस्त्रिंशदङ्गुलं द्वितीयं षट्त्रिंशकं साष्टतिलं तृतीयम् ।
सप्तमस्य तिर्यङ्भान्यावरत्निमात्रौ ।
पार्श्वेन (नव) विंशत्यङ्गुले ।
कर्णश्वैकः ।
(अन्यः कर्णः पञ्चचत्वारिंशदङ्गुलः एकादशतिलोनः ।
अष्टप्रस्य नवविंशके पार्श्वे ।
द्वादशिकाषट्त्रिंशिके तिरश्वयौ शिरसोऽभावान्नवमं करणं न भवति ।
अरत्निप्रादेशाभावे पुच्छेष्टकाः पूर्वश्येनवदेव) ।
पक्षस्थानाञ्च तदनुगुणं नमनम् ।
उपधाने च पक्षयोः प्रथमा अशीतिरुदीच्यः पुच्छं पूर्वश्येनवदेव ।
पुच्छाप्ययस्थचतुर्थ्योरष्टादशाङ्गुलम् ।
पुच्छे पूर्वश्येनवदेव ।
पुच्छे पञ्चदशाङ्गुलमात्मनि ।
आत्मन्युदीच्यो नव रीतयः ।
उदीचीभिरिष्टकाभिः ।
तासां मध्यमाः सप्त ।
अष्टाभिः चतुर्थीभिः चतुर्थरीत्यां दक्षिणरीतौ ततः षष्टयश्चतस्रः द्वे चतुर्थ्यौ ।
एवमेव षष्ठी रीतिः ।
श्रोण्यंसेषु चतस्रश्चतस्रः षष्ठयः ।
शेषे षट्पञ्चम्यः ।
एष द्विशतः प्रस्तारः ।
(तत्राशिरस्कस्य श्येनचितः पक्षयोः प्रथमेष्टका उदीच्यो रीतयः ।
त्रिंशत्त्रिंशत् ।
पुच्छे तु पूर्ववत् ।
आत्मन्युदीच्यो रीत्यो नव स्युः ।
तत्राद्यरीतिगा आद्यास्वतस्रः षष्ठयृः स्युरेव ।
एवमन्त्या पिष्टकाः ।
दक्षिणोत्तरत एकैका पञ्चमीष्टका ।
पुच्छाप्ययस्थे तन्मध्ये उक्ते ।
एवं दशेष्टकाः अन्त्या अपि रीतय एवं स्युः ।
पञ्चम्यः मध्यतोऽधिके ।
तुरयिरीत्यां चतुर्थ्यौ ।
द्वे चतस्रः षष्ठिकाः ।
ततश्चतुर्थ्यौ पूर्ववत्षष्ठयः ।
चतुथ्यौ द्वे दोष्टकाः? एवं शेषमग्निं चतुर्थीभिः पूरयेत् ।
एवं नवतिरात्मस्थाः प्रास्तारे द्विशतेष्टकाः) ।
अपरस्मिंश्चतस्रश्चतस्रः निर्नामयोर्द्वितीयाः ।
अप्यययोश्च तृतीयाः ।
पक्षयोः शेषे षट्पञ्चाशत्प्रथमाः प्राच्यः पुच्छे पूर्ववत् ।
सप्तम्योऽष्टम्यश्च आत्मनि नव रीत्यः ।
प्राच्यः प्राचीभिरिष्टकाभिः ।
तत्र पक्षाप्ययस्थानां पश्चात्पुरस्ताच्च पञ्चपञ्चम्यः षट्च षष्ठयः ।
ता दक्षिणोत्तररीतिमध्ये (सप्तरीत्यः पूर्वप्रस्तारवत् ।
द्वितीयषष्ठयो (द्वितीयाष्टम्यो) रीत्योर्मध्ये) षोडशषोडश षष्ठयः ।
(ता दक्षिणोत्तरे रीतिमध्ये पूर्वप्रस्तारवत् ।
द्वितीयाष्टम्यो रीत्योर्मध्येषोडशषोडश षष्ठयः ।
एवं द्विशतः प्रस्तारः ।
तत्रापरस्मिन् प्रस्तारे पक्षे द्वितीयाः ।
पक्षमध्यतः द्वितीयाः ।
अप्यये शेषे प्रथमाः ।
एवमुत्तरपक्षे प्राच्यः ।
इमाः सर्वा द्विसप्ततिः ।
अथात्मनि प्राच्यो नव रीत्यस्युः ।
आद्यायां पञ्चमीद्वितीयम् ॥

आदित्यपक्षाप्ययगा द्वे षष्ठयौ पञ्चमी तथा ।
पञ्चम्येकान्त्यरीत्यातो द्वे षष्ठयावप्ययः पुरः ॥

षष्टयावेका पञ्चमी स्याद्द्वितीयस्यामथावलौ ।
मध्ये षोडश षष्ठयः स्युरेवमष्टमरीतिगाः ॥


चतुर्थषष्ठरीत्यौ तु प्रथमोत्तरवत्तथा ।
आत्मशेषं चतुर्थीभिः ...... पुच्छगोचराः ॥


सप्तम्यो द्वादशाष्टम्यस्त्रयोदश च पूर्ववत् ।
एवं द्वितीयप्रस्तारो द्वितीयेऽष्टक इष्यते ॥)

केचित्त्तु  यथा प्रकृत्येति वचनादिष्टका अपि ।
(आत्मनि प्रकृतिवदेवेत्याहुः ।
तथा प्रथमकरणस्य पार्श्वे चत्वारिंशदङ्गुले ।
अरत्नी एव (तिरश्वयौ) तिर्यङ्भान्यौ (एकः कर्णः पञ्चविंशतिकःसप्तदशतिलः ।
अन्यस्तिलत्रयोनैकषष्ठयङ्गुलः) ।
द्वे सहिते द्वितीयं (करण्या अरत्नि) प्रथमस्यारत्निप्रादेशेन यथायोगनतेन वर्धयेत् ।
तृतीयं पुच्छान्नवमचतुर्थषष्ठसप्तमाष्टमानि पूर्ववत्प्रकृतिवदात्मन इष्टकाः पञ्चमबागीयाः ।
तत्र प्रादेशाः षडङ्गुलव्यासाः कार्याः ।
आत्मानि दक्षिणत उत्तरश्च दशा (ध्यर्धार्ः) ध्या उदगायताः ।
आत्मशेषे पञ्चम्य उदीच्यो दश रीतयः ।
मध्ये द्वे उद्धृत्याष्टादशाङ्गुले पुच्छाप्यये द्वे चतुर्थ्यौ आत्मानमरत्निना वेति द्वे अभितश्चतस्रः षडङ्गुलव्यासाः ।
पुच्छा प्ययस्थयोः पश्चात्पञ्चार्ध्याः प्राच्यः ।
पुच्छ(विशेषाः) शेषं पूर्ववत् ।
(पक्षयोस्त्रिंशत्त्रिंशत्प्रथमा उतीच्यः ।
एष द्विशतः प्रस्तारः ।
अपरस्मिंस्तु तिस्रस्तिस्रो निर्णामयोः ।
द्वितीयाः पक्षशेषे द्विचत्वारिंशत्प्रथमाः प्राच्यः ।
पुच्छपूर्ववत्) ।
आत्मन्युदीच्यो नव रीतयः ।
ता आ (तासामा) द्यन्ताः (रीतिः प्राचीभिरर्ध्याभिः ।
अन्त्याः पञ्चमीभिः मध्यमरीतीनां पञ्चानामाद्याः अन्याश्वार्ध्याः) श्वताः प्राच्यः द्वितीयस्य आत्यामुद्धृत्य तत्राष्टौ षडङ्गुलव्यासाः उपदध्यात्तत्र पस्वात्पुरस्ताच्च द्वे द्वे उदगायते ।
मध्ये चतस्रः प्रागायताः ।
अष्टमरीत्या आद्यन्ते(न्त्ये) द्वितीयामन्त्यां चोद्धृत्य नवनवाष्टाङ्गुलयः द्विशतः प्रस्तारः ।
यदा तु समचतुरश्राभिरुपधीयन्ते तदाप्येवमेव पक्षौ ।
पुच्छं तु पूर्ववदेव ।
पक्षाप्यये द्वे अणूके आत्मानं प्रादेशेन प्राप्तेऽभितो द्वे द्वे षडङ्गुले एताः षड्दशभिः प्रादेशैः परिगृह्णीयात् ।
आत्मशेषे अरत्नयः ।
द्विशतः प्रस्तारः ।
अपरस्मिंस्तु सन्ध्यनतराले पञ्चचत्वारिंशदरत्नयः ।
श्रोण्यंसेषु द्वादशद्वादश (अणूकाःपादाः) ।
(पाद्ये) शेषे विंशतिरणूकाः ।
आत्म(मध्य) गतमुद्धृत्य नवाष्टाङ्गुलाः ।
(द्विशतः प्रस्तारः) यदा तु षष्ठशताङ्गुलया रज्ज्वा पक्षयोर्नमनं तदा पुरुषस्य पञ्चमायामं षष्ठव्यासमेकं वा प्रथमं करणम् ।
यथायोगनतं तत्कर्णस्त्रयोविंशत्यङ्गुलःसैकविंशतितिलः ।
अन्यः सप्तत्रिंशः सैकादशतिलः ।
विंशत्यङ्गुलायामं त्रयोदशतिलयुक्तं चतुर्दशाङ्गुलव्यासं प्राञ्चं चतुरश्रं भूमौ लिखित्वा षोडशाङ्गुलया रज्ज्वोभयतः पाशया तं पक्षवत्संनमयेत् ।
तद्द्व (त्तृतीयं) देवप्रथमस्य षड्बागमष्टभागेन वर्धयेत् ।
यथायोगनतेन त (तत्र)त्तृतीयम् ।
अन्यानि पूर्ववत् ।
उपधाने प्रथमे प्रस्तारे निर्नामयोः षट्षट्द्वितीयाः ।
पक्षशेषे प्रथमा द्वासप्ततिरुदीच्यः ।
पुच्छमात्मा च पूर्ववत् ।
श्रोण्यंसेषु द्वे द्वे षष्ठयौ ।
द्विशतः प्रस्तारः ।
अपस्मिंस्तु पक्षयोः सप्ततिः प्रथमाः ।
प्राच्यः पञ्चपञ्चाप्यययोः ।
तृतीयाः पुच्छात्मनोः पूर्ववत् ।
आत्मनि तु षोडश षष्ठीरुद्धृत्याष्टौ पञ्चमीः क्षिपेत् ।
द्विशतः प्रस्तारः ।
आत्मनः प्रकृतिवदिष्टका इति पक्षेऽपि तदनुगुणा इष्टका द्रष्टव्या ॥


त्रि  यते

"द्विस्तावात्रिस्तावा वेदिः" इत्यत्र लिङ्गस्याविवक्षितत्वाद ग्नेश्च वेदेश्च विवक्षि (विहि) तत्वात्समासान्तः ।
प्राकृतस्यैवाग्नेः सप्तविधस्यैवात्र त्रिगुणत्वम् ।
न त्वनन्तर (गुणस्य) कृतस्याभ्यासस्य सर्वाभ्यासो विशेषोऽतःसर्वस्य सारत्निप्रादेशस्यैवाभ्यासः॑ त्रिस्तावस्य विधौ विधाभ्यासवत्पुरुषाणामिति विशेषाश्रवणात् ।
एवमर्धत्रयोविंशाः पुरुषा अग्निर्भवति ।
पुरुषस्य त्रिकरणो वेणुःसपञ्चतिलोनाष्टादशतद्वयाङ्गुलयः पुरुषस्थानीयाः ॥


दीर्घचतु  उक्तः

तुल्ययोश्चतुरश्रयोरित्यत्रैव प्रकार उक्तः ।
तिर्यङ्भानीपार्श्वमान्योश्च त्रिकरणीपार्श्वमानी च ॥


एकविं  यते

शाखान्तरे "एकविंशतिः पुरुषः परिमाण" इत्येकविंशः सतोमोर्ऽधविधं पञ्चाशदध्यर्धाः इत्यत्रोपधेयः ।
प्रायिकत्वादस्तोमेऽपि ॥


तत्र असंयोगात्

संख्या हि तुल्यजातीयस्य संख्यान्तरस्यैव निवर्तिका॑ यथा विधाभ्यासेष्विति भावः ।
अस्मिन् पक्षे अर्धद्वाविंशाः पुरुषास्तत्र द्वे शते तिस्रश्वाङ्गुलयः षट्तिलाः पुरुषस्थानीयो वेणुः ।
तस्य चतुर्थपञ्चमषष्ठदशमा अणूकारत्न्यूर्वस्थिप्रादेशा अवगन्तव्याः ।
अरत्निप्रादेशाभावेऽपि पक्षद्वयेऽप्येकविंशतिरेव पुरुषाः ।
श्रीमद्रामायणे त्वष्टादशपुरुषत्वमस्वमेधाग्नेर्दृश्यते

स चित्यो राजसिंहस्य सञ्चितः कुशलैर्द्विजैः ।
गारूडो रुक्मपक्षो वै त्रिगुणोऽष्टादशात्मकः ॥


इति ।
स तु शाखान्तरे (ण) षड्विधस्यापि कृतित्वदर्शनात् ।
त्रिस्तावोऽवगन्तव्यः ।
उक्तं हि षड्विधस्यापि प्रकृतित्वं बोधा यनेन  "षड्विधं सप्तविधं द्वादशविधं वा यावद्विधं वा चेष्यमाणो भवति" इति ।
अत्र त्रयोदशविधान्तानग्नीन् चित्वाश्वमेधमारभते ।
स ततः परमग्निं चिन्वानो द्वाविंशत्यादिविधमेव चिन्वीत ।
न तु पूर्वविधम् ।
न ज्यायासं चित्वा कनीयासं चिन्वीत" इति ।
अथ यो द्वाविंशतिविधादूर्ध्वमपि विधामभ्यस्य ततः परमश्वमेधमारभते यथा त्रिंशद्विधान्ते॑ तस्याप्यश्वमेधाग्निस्त्रिस्तावक एकविंशो वा तस्य प्रकारान्तराभावात् ।
ततः परं तु पूर्वकृतादारभ्यैकत्त्रिंशद्विधादिकमेव चिन्वीत ।
पूर्वेषां कृतत्वात्॑ व्यञ्जितं चैतत्सर्वं बोधायनेन  "अश्वमेधः प्राप्तश्वेदाहरेदत ऊर्ध्वां विधामब्यस्येन्नेतरानाद्रियेत ।
अतीतं चेदाहरेदाहृत्य कृतान्ते प्रकृत्याददीत" इति ॥



इति श्री सुन्दरराजीये शुल्बप्रदीपे षष्ठः पटलः


इति सुन्दरराजीयं संपूर्णं समाप्तः सव्याख्य आपस्तम्बीयशुल्बप्रश्नः



