+++
title = "१८ उतो न्वस्य"

+++
## अधिमन्त्रम्
अग्निर्हवींषि वा। हर्यतः प्रागाथः। गायत्री।

## मन्त्रः
उ॒तो न्व॑स्य॒ यत्प॒दं ह॑र्य॒तस्य॑ निधा॒न्य॑म् ।  
परि॒ द्यां जि॒ह्वया॑तनत् ॥

## पदपाठः
उ॒तो इति॑ । नु । अ॒स्य॒ । यत् । प॒दम् । ह॒र्य॒तस्य॑ । नि॒ऽधा॒न्य॑म् ।  
परि॑ । द्याम् । जि॒ह्वया॑ । अ॒त॒न॒त् ॥

## भाष्यम्
पवमाने सोमे उतो अपिच अस्य सोमदातुर्हर्यतस्य प्रदानं कामयमानस्य मम यत्पदं निधान्यं हविषां निधानार्हं उत्तरवेदिलक्षणं तत्र स्थित्वाग्नि- र्द्यांपरि परितो जिह्वया ज्वालया अतनत् व्याप्नोत् ॥ १८ ॥उदीराथामित्यष्टादशर्चं चतुर्थं सूक्तं आत्रेयस्य गोपवनस्य सप्तवध्रेर्वार्षं गायत्रमाश्विनं तथाचानुक्रमणिका-उदीराथाङ्गोपवनआत्रेयः सप्तवध्रि- र्वाश्विनमिति । प्रातरनुवाकेआश्विने क्रतौगायत्रेछन्दस्याश्विनशस्त्रे चेदंसूक्तम् उदीराथामामेहवमितिगायत्रमितिसूत्रितत्वात् ।