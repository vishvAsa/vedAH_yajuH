+++
title = "१२ यूयं हि"

+++
## अधिमन्त्रम्
मरुतः। पुनर्वत्सः काण्वः। गायत्री।

## मन्त्रः
यू॒यं हि ष्ठा सु॑दानवो॒ रुद्रा॑ ऋभुक्षणो॒ दमे॑ ।  
उ॒त प्रचे॑तसो॒ मदे॑ ॥

## पदपाठः
यू॒यम् । हि । स्थ । सु॒ऽदा॒न॒वः॒ । रुद्राः॑ । ऋ॒भु॒क्ष॒णः॒ । दमे॑ ।  
उ॒त । प्रऽचे॑तसः । मदे॑ ॥

## भाष्यम्
उतापिच हे सुदानवः शोभनदाना हे रुद्राः रुद्रपुत्राः पादादित्वादामन्त्रितनिघाताभावः हे ऋभुक्षणः महानतः उरुतेजस्कावा ईदृशा हे मरुतः यूयं हि खलु दये यज्ञगृहे मदे मदकरे सोमे पीतेसति प्रचेतसः स्थ प्रकृष्टज्ञानाभवथ ॥ १२ ॥