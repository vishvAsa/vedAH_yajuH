+++
title = "१५ पाकत्रा स्थन"

+++
## अधिमन्त्रम्
आदित्याः। इरिंबिठिः काण्वः। उष्णिक्।

## मन्त्रः
पा॒क॒त्रा स्थ॑न देवा हृ॒त्सु जा॑नीथ॒ मर्त्य॑म् ।  
उप॑ द्व॒युं चाद्व॑युं च वसवः ॥

## पदपाठः
पा॒क॒ऽत्रा । स्थ॒न॒ । दे॒वाः॒ । हृ॒त्ऽसु । जा॒नी॒थ॒ । मर्त्य॑म् ।  
उप॑ । द्व॒युम् । च॒ । अद्व॑युम् । च॒ । व॒स॒वः॒ ॥

## भाष्यम्
हे देवा दानादिगुणयुक्ता आदित्यायूयं पाकत्रा पाकेषु विपक्कप्रज्ञेषु स्तोतृषु स्थन भवथ । यद्वा प्रथमार्थेत्राप्रत्ययः पाकत्राः पाकाः परिपक्कज्ञानाः भवथ । यतएवं अतः कारणात् हृत्सु आत्मीयेषु हृदयेषु द्वयुं द्विप्रकारयुक्तं कपटिनं च अद्वयुं च तद्विलक्षणं कापटचरहितं च मर्त्थं मनुष्यं उपेत्य हे वसवोवासका जानिथ अवगच्छथ ॥ १५ ॥