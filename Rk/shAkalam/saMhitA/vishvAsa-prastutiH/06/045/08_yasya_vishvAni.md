+++
title = "०८ यस्य विश्वानि"

+++
## अधिमन्त्रम्
इन्द्रः। शंयुर्बार्हस्पत्यः। गायत्री।

## मन्त्रः
यस्य॒ विश्वा॑नि॒ हस्त॑योरू॒चुर्वसू॑नि॒ नि द्वि॒ता ।  
वी॒रस्य॑ पृतना॒षहः॑ ॥

## पदपाठः
यस्य॑ । विश्वा॑नि । हस्त॑योः । ऊ॒चुः । वसू॑नि । नि । द्वि॒ता ।  
वी॒रस्य॑ । पृ॒त॒ना॒ऽसहः॑ ॥

## भाष्यम्
वीरस्यवीर्यवतः पृतनाषहः पृतनाःशत्रुसेनाः तासामभिभवितुः यस्येन्द्रस्यहस्तयोः बाह्वोः विश्वानिसर्वाणिद्विता दिव्यपार्थिवरूपे- णद्वैधं वर्तमानानिवसूनिविद्यन्तइतिन्यूचुः ऋषयोनितरांवदन्ति तमिन्द्रंहुवइतिपूर्वत्रसंबन्धः ॥ ८ ॥