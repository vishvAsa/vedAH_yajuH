+++
title = "१७ इममु त्यमथर्ववदग्निं"

+++
## अधिमन्त्रम्
अग्निः। भरद्वाजो बार्हस्पत्यो वीतहव्यो वा। अनुष्टुप्।

## मन्त्रः
इ॒ममु॒ त्यम॑थर्व॒वद॒ग्निं म॑न्थन्ति वे॒धसः॑ ।  
यम॑ङ्कू॒यन्त॒मान॑य॒न्नमू॑रं श्या॒व्या॑भ्यः ॥

## पदपाठः
इ॒मम् । ऊं॒ इति॑ । त्यम् । अ॒थ॒र्व॒ऽवत् । अ॒ग्निम् । म॒न्थ॒न्ति॒ । वे॒धसः॑ ।  
यम् । अ॒ङ्कु॒ऽयन्त॑म् । आ । अन॑यन् । अमू॑रम् । श्या॒व्या॑भ्यः ॥

## भाष्यम्
वेधसःकर्मणांविधातारऋत्विजः इमन्दृश्यमानं त्यं तंपूर्वोक्तगुणमग्निं अथर्ववत् यथाअथर्वाख्यऋषिःपुराअमश्रात् तथामन्थन्ति मश्नन्ति अरण्योःसकाशात्जनयन्ति अङ्कूयन्तं कुत्सितमंचनङ्गमनंअङ्कु तदात्मनइच्छन्तं देवेभ्योनिर्गत्य इतस्ततः पलायमानं अमूरं अमूढं यमग्निं श्याव्याभ्यः श्यावीतिरात्रिनाम तत्रभवास्तमसःसंहतयःश्याव्याः ताभ्यः सकाशादानयन् आगमयन् तंमन्थन्तीत्यन्वयः ॥ १७ ॥