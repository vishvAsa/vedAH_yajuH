+++
title = "०४ बाधसे जनान्वृषभेव"

+++
## अधिमन्त्रम्
इन्द्रः। शंयुर्बार्हस्पत्यः। सतो बृहती।

## मन्त्रः
बाध॑से॒ जना॑न्वृष॒भेव॑ म॒न्युना॒ घृषौ॑ मी॒ळ्ह ऋ॑चीषम ।  
अ॒स्माकं॑ बोध्यवि॒ता म॑हाध॒ने त॒नूष्व॒प्सु सूर्ये॑ ॥

## पदपाठः
बाध॑से । जना॑न् । वृ॒ष॒भाऽइ॑व । म॒न्युना॑ । घृषौ॑ । मी॒ळ्हे । ऋ॒ची॒ष॒म॒ ।  
अ॒स्माक॑म् । बो॒धि॒ । अ॒वि॒ता । म॒हा॒ऽध॒ने । त॒नूषु॑ । अ॒प्ऽसु । सूर्ये॑ ॥

## भाष्यम्
हेऋचीषम ऋचासम ऋक्यादृशंरूपंप्रतिपादयतितादृग्रूपेन्द्र घृषौशत्रूणाङ्घर्षकेबाधकेमीह्ळेसङ्ग्रामेजनान् अस्मदीयान् शत्रून् वृषभेव वृषभेणेव बलवतामन्युनाक्रोधेनबाधसे बाधस्व तथा महाधने महतोधनस्यनिमित्तभूतेसङ्ग्रामेच अस्माकमतितारक्षिताबोधि बुध्यस्व रक्षितृत्वेनात्मानंजानीहि रक्षकोभवेतियावत् किमर्थं तनूषुतनयेषुअप्सूदकेषुसूर्येचलब्धव्येषुसत्सु एतेषांलाभार्थंसूर्यस्यलाभसन्दर्शनन्तदर्थ- मित्यर्थः ॥ ४ ॥ चातुर्विंशिकेहनिमाध्यन्दिनसवनेब्राह्मणाच्छंसिनःइन्द्रज्येष्ठन्नआभरेतिप्रगाथोवैकल्पिकोनुरूपः सूत्रितंच—इन्द्रज्येष्ठन्नआभरात्वासह- स्रमाशतमिति ।