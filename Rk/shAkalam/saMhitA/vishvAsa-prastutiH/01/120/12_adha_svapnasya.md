+++
title = "१२ अध स्वप्नस्य"

+++
## अधिमन्त्रम्
दुःस्वप्ननाशनम्। कक्षीवान् दैर्घतमस औशिजः। गायत्री।

## मन्त्रः
अध॒ स्वप्न॑स्य॒ निर्वि॒देऽभु॑ञ्जतश्च रे॒वतः॑ ।  
उ॒भा ता बस्रि॑ नश्यतः ॥

## पदपाठः
अध॑ । स्वप्न॑स्य । निः । वि॒दे॒ । अभु॑ञ्जतः । च॒ । रे॒वतः॑ ।  
उ॒भा । ता । बस्रि॑ । न॒श्य॒तः॒ ॥

## भाष्यम्
अधेदानीं प्रभातसमये स्वप्नस्य स्वप्नं प्रति निर्विदे । निर्विण्णोऽस्मि । तथा भुंजतः परानरक्षतो धनवतश्च पुरुषस्य एवंभूतं पुरुषं प्रत्यपि निर्विण्णोऽस्मि । यतस्तावुभौ बस्रि क्षिप्रं नश्यतः नाशं प्राप्नुतः । स्वप्नदृष्टः पदार्थः प्रातर्नोपलभ्यते कदर्यसेव धनमभुक्तमदत्तं सत् क्षिप्रमेप नश्यति । तदुभयविषयो निर्वेदो मां बाधत इत्यर्थः । अत्र स्वप्नमात्रस्यासत्त्वप्रतिपादनेन दुःस्वप्नस्याप्य सद्भावः प्रतिपादितः । अत एषा दुःस्वप्ननाशनीति युज्यते ॥ स्वप्नस्य । क्रियाग्रहणं कर्तव्यमिति कर्मणः संप्रदानत्वाच्चतुर्थ्यथे षष्ठी । विदे । विद्लृलाभे । आगमानुशासनस्यानित्यत्वान्नुमभावः । रेवतः । रयिशब्दान्मतुप् । रयेर्मतौ बहुलमिति संप्रसारणम् । छन्दसीर इति मतुपो वत्वम् । देशब्दाच्च मतुप उदात्तत्वमिति तस्योदात्तत्वम् । उभा ता उभयत्र सुपां सुपां सुलुगित्याकारः ॥ १२ ॥