+++
title = "११ एतमु त्यं"

+++
## अधिमन्त्रम्
पवमानः सोमः। कृतयशाः। ककुप्।

## मन्त्रः
ए॒तमु॒ त्यं म॑द॒च्युतं॑ स॒हस्र॑धारं वृष॒भं दिवो॑ दुहुः ।  
विश्वा॒ वसू॑नि॒ बिभ्र॑तम् ॥

## पदपाठः
ए॒तम् । ऊं॒ इति॑ । त्यम् । म॒द॒ऽच्युत॑म् । स॒हस्र॑ऽधारम् । वृ॒ष॒भम् । दिवः॑ । दु॒हुः॒ ।  
विश्वा॑ । वसू॑नि । बिभ्र॑तम् ॥

## भाष्यम्
दिवः देवान् कामयमानाऋत्विजः एतं त्यं तमिमं सोममेव दुहुः दुदुहुः दुहन्ति । ग्रावाणोवत्साऋत्विजोदुहन्तीतितैन्तिरीयकब्राह्मणम् । कीदृशं सोमं मदच्युतं मदस्य प्रेरकं सहस्रधारं बहुधारं वृषभं कामानां वर्षकं विश्वा सर्वाणि वसूनि धनानि बिभ्रतं धार- यन्तं सोमं दुहन्ति ॥ ११ ॥