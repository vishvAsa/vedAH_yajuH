+++
title = "०४ त्वमिन्द्राय विष्णवे"

+++
## अधिमन्त्रम्
पवमानः सोमः। अवत्सारः। गायत्री।

## मन्त्रः
त्वमिन्द्रा॑य॒ विष्ण॑वे स्वा॒दुरि॑न्दो॒ परि॑ स्रव ।  
नॄन्त्स्तो॒तॄन्पा॒ह्यंह॑सः ॥

## पदपाठः
त्वम् । इन्द्रा॑य । विष्ण॑वे । स्वा॒दुः । इ॒न्दो॒ इति॑ । परि॑ । स्र॒व॒ ।  
नॄन् । स्तो॒तॄन् । पा॒हि॒ । अंह॑सः ॥

## भाष्यम्
हे इन्दो सोम स्वादुः प्रियरस्त्वमिन्द्राय इन्द्रार्थं विष्णवे विष्णवर्थंच परिस्रव परिक्षर । नॄन् कर्मणां नेतॄन् स्तोतॄन् त्वद्विषयाणां स्तुतीनां कर्तॄन् अंहसोदुरितात्पाहि रक्ष च ॥ ४ ॥प्रतेधाराइति चतुरृचं त्रयस्त्रिंशंसूक्तं ऋष्याद्याःपूर्ववत् । प्रतेधाराइत्यनुक्रान्तम् । उक्तोविनि- योगः ।