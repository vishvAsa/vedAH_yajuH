+++
title = "०९ शिवस्त्वष्टरिहा गहि"

+++
## अधिमन्त्रम्
त्वष्टा। वसुश्रुत आत्रेयः। गायत्री।

## मन्त्रः
शि॒वस्त्व॑ष्टरि॒हा ग॑हि वि॒भुः पोष॑ उ॒त त्मना॑ ।  
य॒ज्ञेय॑ज्ञे न॒ उद॑व ॥

## पदपाठः
शि॒वः । त्व॒ष्टः॒ । इ॒ह । आ । ग॒हि॒ । वि॒ऽभुः । पोषे॑ । उ॒त । त्मना॑ ।  
य॒ज्ञेऽय॑ज्ञे । नः॒ । उत् । अ॒व॒ ॥

## भाष्यम्
हे त्वष्टर्देव शिवः सुखकरः सन्निहा गहि । अस्मद्यज्ञमागच्छ । विभिर्व्याप्तस्त्वं पोषे पॊषकरने । उतागत्य च त्मनात्मना स्वयमेव यज्ञे यज्ञे सर्वेषु यज्ञेषु नोऽस्मानुदव । उत्कृष्टं रक्ष ॥ ९ ॥