+++
title = "१९ यो नः"

+++

यः स्वोज्ञातिः अरणः अरममाणः यश्च निष्ट्यः तिरोभूतः दूरेस्थितः नोस्मान् जिघांसति हन्तुमिच्छति तं देवाः सर्वे देवाः धूर्वन्तु हिंसन्तु ब्रह्म मन्त्रोमम अन्तरं शराणां निवारकं वर्म विद्यते ॥ १९ ॥वासिष्ठे सप्तमे मण्डले षडनुवाकाः तत्र प्रथमेनुवाके सप्तदश सूक्तानि तत्राग्निन्नरइति पञ्चविं शत्यृचं प्रथमं शूक्तं अत्रेयमनुक्रमणिका- अग्निम्पञ्चाधिका विराजोष्टादशाद्याइति सप्तमं मण्डलं वसिष्ठो पश्यदित्युक्तत्वान्मण्डलद्रष्टा वसिष्ठऋषिः आदितोष्टादश विराजरुयेका- दशकाः शिष्टा अनादेशपरिभाषया त्रिष्टुभः मण्डलादिपरिभाषया अग्निर्देवता विश्वजितीदं सूक्तं आज्यशस्त्रं सूत्रितं च-विश्वजितोग्निं- नरइत्याज्यमिति । अत्रेश्चतुर्वीराख्ये चतूरात्रे चतुर्थेहनि इदमेवसूक्तमाज्यशस्त्रं सूत्र्यते हि-अग्निन्नरइतिचतुर्थइति व्यूह्ळे दशरात्रे चतुर्थेहनि इदं सूक्तं जातवेदस्य निविद्धानं सूत्रितं च-अग्निन्नरैत्याग्निमारुतमिति । महाव्रतेपीदमाज्यशस्त्रं तथैव पञ्चमारण्यके सूत्र्यते- आज्यप्रउगेविश्वजितइति । प्रातरनुवाके त्वमग्नेवसूनित्यादीनामनुष्टुभां स्थाने आद्यस्तृचः प्रक्षेपणीयः सूत्र्यते हि-दशमेहन्यनुष्टुभां- स्थानेग्निन्नरोदीधितिभिररण्योरिति तृचमाग्नेये क्रताविति । आद्याः षळृचः तस्मिन्नेवाहनि आग्निमारुते शस्त्रे स्तोत्रियानुरूपार्थाः सूत्रितं चअग्निन्नरोदीधितिभिररण्योरिति स्तोत्रियानुरूपाविति । मण्डलादिहोमेप्येषा । आधाने तृतीयायामिष्टौ प्रेद्धइति स्विष्टकृतोनुवाक्या सूत्रितं च-प्रेद्धोअग्नइमोअग्नइति संयाज्ये इति । एवमन्यत्रापि दीक्षणीयादिषु स्विष्टकृतोनुवाक्या । प्रायणीयेष्टौ सेदग्निरग्नीनित्यादिके द्वे स्विष्टकृतो याज्यानुवाक्ये सूत्रितञ्च-सेदग्निरग्नीरत्यस्त्वन्यानिति द्वे संयाज्ये इति । आधाने तृतीयायामिष्टौ । इमोअग्नइति स्विष्टकृतो याज्या सूत्रितं च-इमोअग्नइति संयाज्ये इति । एवमन्यत्रापि दीक्षणीयादिषु एषा सौविष्टकृतीयाज्या प्रातरनुवाकाग्नेये क्रतौ त्रैष्टुभे छन्दसि आश्विनशस्त्रे च त्वमग्नेसुहवइत्याद्याः पञ्चर्चः सूत्रितं च –त्वमग्नेसुहवोरण्वसन्दृगिति ।