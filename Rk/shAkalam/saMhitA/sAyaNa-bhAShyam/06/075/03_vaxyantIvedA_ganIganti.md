+++
title = "०३ वक्ष्यन्तीवेदा गनीगन्ति"

+++

पूर्वत्र ऋग्द्वयेन कवचधनुषी स्तुते अत्र ज्यास्तुतिः इयं ज्या समने सङ्ग्रामे धन्वन् धन्वनि अधीति सप्तम्यर्थानुवादः । वितता विस्तृता पारयन्ती पारं नयन्ती प्रियं प्रियकरं वाक्यं वक्ष्यन्ती इव कर्णं धन्विनो राज्ञः कर्णप्रदेशं आगनीगन्ति आगच्छति । इदिति पूरणः योषा नारी सखायं पतिमिव परिषस्वजाना इषुं परिष्वजमाना शिङ्क्ते शब्दायते च । तथाच यास्कः-वक्ष्यन्तीवागच्छति कर्णम्प्रियमिव सखाय- मिषुं परिष्वजमाना योषेव शिङ्क्ते शब्दङ्करोति वितताधिधनुषिज्येयंसमने सङ्ग्रामे पारयन्ती पारं नयन्तीति ॥ ३ ॥