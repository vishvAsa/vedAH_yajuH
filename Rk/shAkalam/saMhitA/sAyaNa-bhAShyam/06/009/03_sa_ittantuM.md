+++
title = "०३ स इत्तन्तुं"

+++

यद्यप्युक्तप्रकारेणदुर्ज्ञानानि तथाप्येतानि वैश्वानरोग्निर्जानाति वदतिचेत्यनयाप्रतिपादयति सइत् सएववैश्वानरोग्निःतन्तुं तन्तुस्था- नीयानि गायत्र्यादीनिछन्दांसि स्तुतशस्त्राणि विजानाति तथा सएव ओतुं ओतुस्थानीयानियजूंष्याध्वर्यवाणिचकर्माणि विजानाति ऋतुथा कालेकाले तत्तदनुष्ठानसमये वक्त्वानि वक्तव्यानिच तानि वदाति वदति वदेत् योयंवैश्वानरः अमृतस्य गोपाः उदकस्यगोपायि- तारक्षिता अवः अवस्ताद्भूलोकेचरन् पार्थिवाग्निरूपेणसञ्चरन् परः परस्ताद्दिवि अन्ये नसूर्यात्मनापश्यन् सर्वञ्जगत्प्रकाशयन् ईं इमानि परिदृश्यमानानि सर्वाणिभूतानि चिकेतत् जानाति सएवेतिपूर्वत्रसम्बन्धः यद्वा सइत् सएव तन्तुं तन्तुस्थानीयानि सूक्ष्मभूतानि विजाना- ति नान्यःकश्चित् तथाओतुं ओतुस्थानीयानिस्थूलभूतानिच सएवविजानाति सएववक्त्वानि वक्तव्यान्युपदेष्टव्यानि इमानि ऋतुथा का- लेकाले यदायदाविद्यासम्प्रदायोच्छेदः तदातदा वदातिवदेत् कोसौ योविजानीयात् वदेच्चेत्यतआह योवैश्वानरः विश्वनरात्मकः परमा- त्मा अमृतस्य अमृतत्वस्य विमोक्षणस्य गोपाः रक्षिता अवः अवस्तात् संसारदशायाञ्चरन् अन्तःकरणोपेतोजीवात्मभावेनसञ्चरन् परः परस्तादविद्यायाःऊर्ध्वं वर्तमानेनान्येनउक्तविलक्षणेन निरुपाधिकेन सच्चिदादिलक्षणेनरूपेण पश्यन् सर्वञ्जगत्प्रकाशयन् ईं इमानि चिकेतज्जानाति तथाच प्रमात्मानम्प्रकृत्यश्रूयते-तमेवभान्तमनुभातिसर्वन्तस्यभासासर्वमिदंविभातीति ॥ ३ ॥