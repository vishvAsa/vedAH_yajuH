+++
title = "०५ वाजो नु"

+++

हेदेव द्योतमानाग्ने उरुं पृथुं दोघं कामानान्दोग्धारं रायोधनस्यधरुणं धारकं वाजोहविर्लक्षणमन्नं तेत्वदीयस्यशवसोबलस्यान्तं समाप्तिं सम्पूर्ति नु अद्य पातु रक्षतु तायुस्तस्करः तायुरितिस्तेननाम पदमिव आत्मीयम्मार्गमिव गुहा गुहायां दधानः आत्मनःशत्रूणाम्प्रकाशं निदधानः महोमहते राये धनाय धनलाभार्थं चितयन् सन्मार्गम्प्रकाशयन् अत्रिमस्यः अत्रिमृषिं अप्रीणयः यद्वा तं आपद्भ्यः अपारयः स्पृप्रीणनपारणयोरितिधातुः ॥ ५ ॥बृहद्वयइतिपञ्चर्चन्द्वितीयंसूक्तं आत्रेयस्यपूरोरार्षं अन्त्यापङ्क्तिः शिष्टाअनुष्टुभः अग्निर्देवता तथाचानुक्रान्तम्-बृहत्पूरुः पङ्क्त्यन्तंहीति । प्रातरनुवाके आग्नेयेक्रतौआनुष्टुभेछन्दसि आश्विनशस्त्रेचेदमादीनिदशसूक्तानि चतुर्थनवमवर्जितानि आदितस्त्रिषुसूक्तेषुअन्त्यामुद्धरेत् तथाचसूत्रितम् बृहद्वयइतिदशानाञ्चतुर्थनवमेउद्धरेदुत्तमाञ्चादितस्त्रयाणामिति ।