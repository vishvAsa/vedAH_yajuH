+++
title = "०१ अग्न ओजिष्ठमा"

+++

हेअग्ने ओजिष्ठं बलवत्तमं द्युम्नं द्योततेकटकमुकुटादिरुपेणसर्वत्रप्रकाशतइतिद्युम्नं धनं अस्मभ्यं आभर आहर हेअध्रिगो अधृतगमन अधृतमप्रतिहतं ग्मनंयस्येत्यधृताः अनिवारितागावोरश्मयोयस्येतिवाअधृतगुः अध्रिगुः तस्यसम्बोधनं नःअस्मान् परीणसा परितोव्यापकेन राया धनेन प्रकर्षेणयोजय वाजाय अन्नलाभाय पन्थां पन्थानं अन्नस्यमत्समीपप्राप्तिसाधनम्मार्गंरत्सि विलिख कुर्वित्यर्थः ॥ ओजिष्ठं उव्जआर्जवे उब्जेर्बलेबलोपश्चेत्यसुन् बलोपश्च गुणः ओजः तदस्यास्तीत्यर्थे अस्मायामेधेत्यादिनाविनिः अतिशायनेइतिइष्ठन् विन्मतोर्लुक् टेरितिटिलोपः नित्त्वादाद्युदात्तः । द्युम्नं द्युतदीप्तावित्यस्माद्धातोः सुम्नद्युम्ननिम्नेत्यादिना कप्रत्ययः मकारश्चान्तादेशोनिपात्यते प्रत्ययस्वरेणान्तोदात्तः । अध्रिगो अधृतशब्दस्य अध्रिआदेशः गोशब्दस्योपसर्जनह्रस्वत्वं आमन्त्रितस्यनिघातः । परीणसा णसकौटिल्ये अत्रव्याप्त्युअर्थः धातूनामनेकार्थत्वात् अस्मात्सम्पदादिलक्षणोभावेक्विप् परिप्राप्तं नस् व्यापनंयस्यतत्तथोक्तं उपसर्गादसमासेपीतिणत्वं अत्रप्रापणक्रिययायुक्तस्यपरेःणसतिम्प्रतिउपसर्गसञ्ज्ञानास्ति यक्त्रियायुक्तास्तम्प्रतिगत्युपसर्गसञ्ज्ञकाइतिन्यायात् अतः कथण्णत्वं एवन्तर्हिउपसर्गाद्बहुलमितिवचनात् णसोणत्वं भविष्यति निपातस्यचेतिपूर्वपदस्यदीर्घः बहुव्रीहौप्रकृत्येतिपूर्व पदमकृतिस्वरत्वम् । रत्सि रदविलेखने भौवादिकः बहुलञ्छन्दसीतिशपोलुक् पादादित्वान्निघाताभावः । पन्थां द्वितीयैकवचने इतोत्सर्वनामस्थानेइत्यत् नकारलोपश्छान्दसः पथिमथोःसर्वनामस्थानेइत्याद्यदात्तत्वम् ॥ १ ॥