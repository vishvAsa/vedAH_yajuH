+++
title = "०५ वामस्य हि"

+++

हे प्रचेतसः प्रकृष्टज्ञानाः शोभनस्तुतयोवा हे रिशादसः रिशतां हिंसतां शत्रूणामसितारः क्षेप्तारोदेवाः यूयं वामस्य वननीयस्य धनस्य ईशानास ईशानाः हिरवधारणे ईशानाएव स्वामिनएव भवथ तस्माद्युष्मान्याचामहे इत्यर्थः । ईशानाः ईशऎश्वर्ये अनुदात्तेत् तास्यनुदात्तेदिति स्वरे- णाद्युदात्तता भवति न सम्बुद्धिः । ततो हे आदित्याः अदितेः पुत्रादेवाः ईमेनं याचमानं मां तद्धनं प्राप्नोतु यद्धनमघस्य पापस्य सम्बन्धि विद्यते ॥ ५ ॥