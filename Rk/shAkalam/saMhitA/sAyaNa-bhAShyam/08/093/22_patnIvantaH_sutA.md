+++
title = "२२ पत्नीवन्तः सुता"

+++

पत्नीवन्तः सोमसेकार्थे पत्न्यः पालयित्र्यः आपोवसतीवर्य एकधनाश्च तद्वन्तः सुता अस्माभिरभिषुताः इमे गृहस्थाः चमसस्थाश्च सोमाः उशन्तः आत्मनः पानं कामयमानाः सन्तोयन्ति इन्द्रं गच्छन्ति । किमर्थं वीतये आत्मनः पानाय । किञ्च निचुम्पुणः निचान्तपृणइति यास्कः । चमुअदने निचान्तोभक्षितः पृणः प्रीणयिता यद्वा निचमनेन प्रीणातीति भक्षणेन तर्पयतीति निचुम्पुणः । अभिषुतस्य सोमस्य अप्सुप्रक्षेपासम्भवात् सामर्थ्या- दृजीषरूपः सोमोगृह्यते । तादृशः सोमः अपाञ्जग्मिः अपामितिनलोकाव्ययेतिषष्ठीप्रतिषेधाभावश्छान्दसः अपइत्यर्थः । यद्वा अपाम्मध्यं वा अपः- प्रतिवा जग्मिःगमनशीलः साधुगन्तावा सोमश्चेन्द्रं गच्छति सह्यवभृथकाले ऋजीषमप्सुप्रास्यन्तीति वचनादप्सु ऋजीषरूपः प्रक्षिप्यते । तदाह अपाञ्जग्मिरिति ॥ २२ ॥