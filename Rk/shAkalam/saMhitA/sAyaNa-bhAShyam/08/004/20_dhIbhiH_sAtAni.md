+++
title = "२० धीभिः सातानि"

+++

काण्वस्य कण्वपुत्रस्य वाजिनो हविष्मतो मेधातिथेः सम्बन्धिभिः धीभिः ध्यातृभिः स्तोतृभिः सातानि सम्भक्तानि अभिद्युभिरभिगतदी- प्तिभिः प्रियमेधैः एतत्सञ्ज्ञैश्च ऋषिभिः सेवितानि निर्मजां निःशेषेण शुद्धानां गवां षष्टिं सहस्रा षष्टिसङ्ख्याकानि सहस्राणि यूथानि ऋषिर्देवातिथिरहं अनु पश्चात् निरजे निःशेषेणागच्छं साकल्येन प्राप्तवानस्मि अजगतिक्षेपणयोः यथा प्रियमेधानां कण्वानां च गवां यूथानि राज्ञा दत्तानि तैः प्रतिगृहीतानि एवं तेन दत्तानि मया प्रतिगृह्यन्तइत्यर्थः ॥ २० ॥