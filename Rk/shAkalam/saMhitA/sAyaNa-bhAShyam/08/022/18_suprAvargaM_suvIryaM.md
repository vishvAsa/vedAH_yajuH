+++
title = "१८ सुप्रावर्गं सुवीर्यं"

+++

सुप्रावर्गं शोभनप्रवर्जनं यस्य तत् स्तोतृभ्यः स्वयमेव प्रयच्छतीत्यर्थः तथाविधं सुवीर्यं शोभनवीर्यं सुष्ठु शोभनं यथा भवति तथा वार्यं सर्वैंर्वणीयं रक्षस्विना बलवतापि अनाधृष्टमनभिभवनीयं धनमाधीमहि त्वत्तोवयं धारयामः । तदेवाह-वाजिनीवसू बलयुक्तधनौ अन्नधनौवा अश्विनौ वां युव- योरस्मिन्नायाने अस्मद्गृहम्प्रति आगमने विश्वा विश्वानि दिव्यभौमादीनि वामानि धनानि आधीमहि वयं लभामहे धीङ्आधारइत्यस्यलिङि छा- न्दसोविकरणस्य लुक् ॥ १८ ॥ईळिष्वेति त्रिंशदृचं तृतीयं सूक्तं व्यश्वपुत्रोविश्वमनाः ऋषिः उष्णिक् छन्दः अग्निर्देवता तथाचानुक्रान्तम्-ईळिश्वत्रिंशद्विश्वमनावय्याश्वआग्नेयमौ ष्णिहंहेति । प्रातरनुवाके आग्नेयेक्रतौ औष्णिहेछन्दसि आश्विनशस्त्रे चेदंसूक्तम् । सूत्रितञ्च-ईळिष्वाहीत्यौष्णिहमिति ।