+++
title = "१३ यस्ते शृङ्गवृषो"

+++

हे शृङ्गवृषोनपात् शृङ्गवृषा नाम कश्चदृषिः तस्यचेन्द्रः स्वयं पुत्रतयाजज्ञइत्याख्यायिका । नपादित्यनाम शृङ्गवृषःपुत्र । यद्वा श्रृणन्ति हिंसन्तीति शृङ्गाणि रश्मयः तैर्वर्षतीति शङ्गवृडादित्यः तस्य नपातयितः स्वकीये स्थानेवस्थापयितः सुबामन्त्रितइति षष्ठचन्तस्य पराङ्गवद्धावेनामन्त्रितानुप्रवे- शात् समुदायस्याष्टमिकं सर्वानुदात्तत्वम् । ईदृश हे इन्द्र ते तव सम्बन्धी प्रणपात् प्रकर्षेण नपातयिता रक्षिता कुण्डपाय्यः कुडैः पीयते अस्मिन् सोम- इति कुण्डपाय्यः क्रतुविशेषः क्रतौ कुण्डपाय्यसञ्चाय्याविति पिबतेरधिकरणे यत्प्रत्ययोयुगागम श्चनिपात्यते एतत्सञ्ज्ञोयः क्रतुरस्ति अस्मिन् कुण्डपाय्ये क्रतौ मनः स्वान्तं आनिदध्रे अभितोवर्तमानाः कुण्डपायिनामानऋषयः पुरा निदधिरे सम्यक् त्वद्देवत्यङ्क्रतुमनुष्ठितवन्तइत्यर्थः । दधातेर्लिटि इरयोरे इतिरेभावः ॥ १३ ॥