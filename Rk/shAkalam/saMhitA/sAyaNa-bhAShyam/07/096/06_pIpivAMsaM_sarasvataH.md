+++
title = "०६ पीपिवांसं सरस्वतः"

+++

पीपिवासं प्रवृद्धं सर्स्वतोदेवस्य स्तनं शब्दायमानं स्तनवद्रसाधारं वा मेघं भक्षीमहि भजेमहि प्राप्नुयाम । योविश्वदर्शतोविश्वैः सर्वैर्दर्श- तोभवति दृश्यमानोभवति तं स्तनं मेघमित्यर्थः तथा प्रजां पुत्रादिरूपां इषमन्नञ्च सरस्वतः प्रसादाद्भक्षीमहि ॥ ६ ॥यज्ञेदिक्रइति दशर्चमष्टमं सूक्तं वसिष्ठस्यार्षं त्रैष्टुभं प्रथमायाइन्द्रः तृतीयानवम्योरिन्द्राब्रह्मणस्पती देवता दशम्याइन्द्राबृहस्पती शिष्टानान्तु बृहस्पतिः । तथाचानुक्रान्तम्-यज्ञेदशैन्द्मादि बार्हस्पत्यमन्त्यैन्द्रीच तृतीयानवम्यावैन्द्राब्राह्मणस्पत्यइति । आभिप्लविकेषूक्थ्येषु तृतीयसवने स्तोमवृद्धौ ब्राह्मणाच्छंसिनः इदमुत्तरञ्च सूक्तमावापार्थं सूत्रितञ्च यज्ञेदिवइति सूक्तेइति ।