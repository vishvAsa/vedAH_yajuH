+++
title = "०१ जुषस्व नः"

+++

जुषस्वनइत्येकादशर्चं द्वितीयं सूक्तं वसिष्ठस्यार्षं त्रैष्टुभं आप्रशब्दोक्तत्वात् इदं तनूनपाद्रहितं समिद्धा द्याअग्निविशेषाः प्रत्यृचं देवताउक्ताः तथाचानुक्रम्यते-जुषस्वैकादशाप्रमिति । पशाविष्टाविदमाप्रीसूक्तं सूत्रितं च-जुषस्वनःसमिधमिति वसिष्ठानामिति । पत्नीसंयाजे त्वाष्ट्र- या गस्ययाज्या त्वाष्ट्रे पशावपिपुरोडाशस्यानवाक्येयमिति पूर्वमुक्तम् ।हे अग्ने नोस्माकं समिधं अद्य जुषस्व सेवस्व यजतं यजनीयं प्रशस्तं धूमं ऋण्वन् प्रेरयन् बृहदत्यन्तं शोच दीप्यस्व च किञ्च दिव्यमन्तरिक्षभवं सानु समुच्छ्रितं स्तूपैः तप्तैः रश्मिभिः उपस्पृश अपि च सूर्यस्य रश्मिभिस्तेजोभिः सन्ततनः सङ्गच्छस्व ॥ १ ॥