+++
title = "११ उतासि मैत्रावरुणो"

+++

उतापिच हे वसिष्ठ मैत्रावरुण मित्रावरुणयोः पुत्रोसि हे ब्रह्मन् वसिष्ठ उर्वश्याअप्सरसोमनसोममायं पुत्रःस्यादिति ईदृशात्सङ्कल्पात् द्रप्सं रेतोमित्रावरुणयोरुर्वशीदर्शनात् स्कन्नमासीत् तस्मादधिजातोसि । तथा च वक्ष्यते सत्रेहजातावित्यृचि । एवं जातं त्वा त्वां दैव्येन देवसम्बन्धिना ब्रह्मणा वेदराशिना अहम्भुवा युक्तं पुष्करे विश्वेदेवा अददन्तअधारयन्त । तथा चादितोर्मित्रावरुणौ जज्ञाते इति प्रकृत्य पठ्यते-तयोरादित्ययोःसत्रेदृष्ठ्वाप्सरसमुर्वशीम् । रेतश्चस्कन्दतत्कुम्भेन्यपतद्वासतीवरे ॥ १ ॥ तेनैवतुमुहूर्तेन वीर्यवन्तौतपस्विनौ । अगस्त्य- श्चवसिष्ठश्चतत्रर्षीसम्बभूवतुः ॥ २ ॥ बहुधापतितं रेतः कलशेचजलेस्थले । स्थलेवसिष्ठस्तुमुनिः सम्भूतऋषिसत्तमः ॥ ३ ॥ कुम्भेत्वगस्त्यः सम्भूतो जलेमत्स्योमहाद्युतिः । उदियायततोगस्त्यः शम्यामात्रोमहातपाः ॥ ४ ॥ मानेनसम्मितोयस्मात्तस्मान्मान्यइहोच्यते । यद्वा कुम्भादृ- षिर्जातः कुम्भेनापिहिमीयते ॥ ५ ॥ कुम्भइत्यभिधानञ्च परिमाणञ्चलक्ष्यते । ततोप्सुगृह्यमाणासु वसिष्ठःपुष्करेस्थितः ॥ ६ ॥ सर्वतःपुष्करेतंहि विश्वेदेवाअधारयन्निति ॥ ११ ॥