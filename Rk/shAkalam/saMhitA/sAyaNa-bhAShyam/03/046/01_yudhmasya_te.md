+++
title = "०१ युध्मस्य ते"

+++

हे इन्द्र युध्मस्य योधनशीलस्य वृशभस्याभिमतफलसेचकस्य स्वराजो धनाधिपतेरुग्रस्य समर्थस्य यूनो नित्यतरुणस्य स्थविरस्य चिरन्तनस्य घृष्वेः शत्रूणां सङ्घर्षकस्याजूर्यतो जरारहितस्य वज्रिणः श्रुतस्य त्रिषु लोकेषु प्रसिद्धस्य अत एव महतस्ते तव वीर्याणि महानि । महान्ति खलु । युउध्मस्य । युध सम्प्रहारे । इषियुधीन्धिदसीत्यादिना मक्प्रत्ययः । यूनः । यौतेः कनिन्युवृषीत्यादिना कनिन् । श्वयुवमघोनामतद्धित इति सम्प्रसरनम् । नित्स्वरः । स्थविरस्य । अजिरशिशिरशिथिलेत्यादिना किरन्प्रत्ययान्तो निपातितः । घृष्वेः । घृषु सम्भर्षे । कृविघृश्विच्छवीत्यादिना किव्न्प्रत्ययान्तो निपात्यते । नित्त्वादाद्युदात्तः ॥ १ ॥