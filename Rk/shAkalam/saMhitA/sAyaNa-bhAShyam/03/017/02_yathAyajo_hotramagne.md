+++
title = "०२ यथायजो होत्रमग्ने"

+++

हे अग्ने त्वं यथा पृथिव्या यजमानभूतयाः पृघिवीदेवतायाः पूर्वं होता सन् होत्रं होमसाधनं हविरयजोऽयाजीः जातवेदो जातप्रज्ञ हे अग्ने चिकित्वान् कर्मविषयज्ञानवान् त्वं यथा च दिवो यजमानभूतायाद्युदेवताया होता भूत्वा हविरजः । एव एवं त्वमस्मिन्कर्मणि होता सन् अनेनास्माभिर्दीयमानेन हविषा देवान् यक्षि । यज किञ्च त्वमद्येदानीमस्माभिः क्रियमाणमिमं यज्ञं प्र शिर । अनिष्ठ्गान सम्पूर्त्या पारं गमय । तत्र दृष्ठान्तो मनुश्वदिति । यथा मनोर्यज्ञमनुष्ठानसम्पूर्त्या पारमनैषीस्तद्वदिमं यज्ञं पारं नयेत्यर्थः ॥ यथा । प्रकारवचने थालिति थाल् । लितीति प्रत्ययात्पूर्वस्योदात्तत्वम् । अयजः । यजेर्लङ् रूपम् । यच्छब्दयोगादनिघातः । होत्रम् । हु दानादनयोः । हुयामाश्रुभसिभ्यस्त्रन्निति त्रन्प्रत्ययेनान्तोदात्तः । दिवः । ऊडिदमिति विभक्तेरुदात्तत्वम् । चिकित्वान् । कित ज्ञान इत्यस्य क्वसौ रूपम् । प्रत्यय स्वरः । अनेन । इदंशब्दस्य तृतीयैकवचन अनाप्यकः । पा. ७-२-११२ । इत्यनादेशः । यक्षि । यजेर्लोटि रूपम् । मनुष्वत् । तत्र सस्येवेति वतिः । नभोऽङ्गिरो मनुषां वत्युपसङ्ख्यानमिति भसञ्ज्जात्वाद्रुत्वाभावः । प्रत्ययस्वरः । तिर । तरतेर्लोटि व्यत्ययेन शः । ॠत इद्धातोरितीत्वम् । निघातः ॥ २ ॥