+++
title = "१० अध स्वनान्मरुतां"

+++

मरुतां सम्बन्धिनः स्वनादध ध्वनेर्गर्जनरूपादनन्तरं पार्थिवं पृथिवीसम्बन्धि विश्वं सद्म सर्वं गृहमा समन्तादरेजतेति शेषः । तथा मानुषा गृहवर्तिनो मनुष्या अपि प्रारेजन्त । प्रकर्षेण कम्पितवन्तः ॥ अध । छान्दसं धत्वम् । सद्म । षद्लृ विशरणगत्यवसादनेषु । अन्येभ्योऽपि द्यश्यन्त इति मनिन् । पार्थिवम् । पृथिव्याः सम्बन्धि । पृथिव्या ञाञौ । पा ४-१-८५-२ । इति प्राग्दीव्यतीयोऽञ् प्रत्ययः । ञित्त्वादाद्युदात्तत्वम् । अरेजन्त रेजृ कम्पने ॥ १० ॥