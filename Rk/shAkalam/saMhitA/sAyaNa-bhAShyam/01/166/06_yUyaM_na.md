+++
title = "०६ यूयं न"

+++
## अधिमन्त्रम्
मरुतः। अगस्त्यो मैत्रावरुणिः। जगती।

## मन्त्रः
यू॒यं न॑ उग्रा मरुतः सुचे॒तुनारि॑ष्टग्रामाः सुम॒तिं पि॑पर्तन ।  
यत्रा॑ वो दि॒द्युद्रद॑ति॒ क्रिवि॑र्दती रि॒णाति॑ प॒श्वः सुधि॑तेव ब॒र्हणा॑ ॥

## पदपाठः
यू॒यम् । नः॒ । उ॒ग्राः॒ । म॒रु॒तः॒ । सु॒ऽचे॒तुना॑ । अरि॑ष्टऽग्रामाः । सु॒ऽम॒तिम् । पि॒प॒र्त॒न॒ ।  
यत्र॑ । वः॒ । दि॒द्युत् । रद॑ति । क्रिविः॑ऽदती । रि॒णाति॑ । प॒श्वः । सुधि॑ताऽइव । ब॒र्हणा॑ ॥

## भाष्यम्
हेउग्राः उद्गूर्णबलामरुतोयूयं सुचेतुनाशोभनचेतसा अरिष्टग्रामाः अहिंसितसङ्घाः सन्तोनोस्माकं सुमतिंशोभनांबुद्धिं पिपर्तनपूरयत कस्मिन् कालेइतितदुच्यते—यत्रयस्मिन्कालेवोयुष्मत्सबन्धिनी- क्रिविर्दतीविक्षेपणशीलद्न्तीदिद्युत् हेतिः रदति विलिखति मेघसंस्त्यायंपश्वःपशूंश्च रिणातिरेषति- हिनस्ति वायौवातिसतिपशवः शीर्यन्तइतिप्रसिद्धम् हिंसायान्दृष्टान्तः—सुधिताइव सुहितासुष्ठुप्रेरि- ताबर्हणा हतिस्तत्साधनाहेतिर्वायथारिणातितद्वत् ॥ ६ ॥