+++
title = "११ यो नो"

+++

हे अग्ने नोऽस्मान् अन्त्यन्तिके समीपे दूरे विप्रकृष्वदेशेऽवस्थितः सन् यः शत्रुरभिदासति उपक्षपयति स शत्रुः पदीष्व । पततु । नश्यतु । त्वं चास्माकमित् अस्माकमेव वृधे वर्धनाय भव ॥ अभिदासति । दसु उपक्षये । अस्माण्यन्ताल्लट च्छन्दस्युभयथेति शप आर्धधातुकत्वाण्णेरनिटीति णिलोपः । अन्ति । कादिलोपो बहुलमिति वक्तव्यमित्यन्तिकशब्दस्य ककारलोपः । वृधे । वृधु वृद्धौ । सम्पदादिलक्षणो भावे क्विप् । सावेकाच इति विभक्तेरुदात्तत्वं ॥ ११ ॥