+++
title = "०१ यं त्वं"

+++

हेइन्द्र इषिर यज्ञगमनशील त्वम्मेधसातये यज्ञस्यदानाय लाभायवा यं यजमानं प्रतिरथं प्रणयसि प्रापयसि द्विकर्मकोयं कीदृशं यजमानं अपाका अपाकं अनल्पप्रज्ञयाधिकारवन्तं पाकःपक्तव्योभवती- तियास्कः । अतएव सन्तं पण्डितंसन्तं किञ्च हेअनवद्य अनिन्दित यं यजमानं धनविद्यादिनाप्रणयसि प्रकृष्टन्नयसि तं यजमानं सद्यश्चित् तदानीमेव तदनुग्रहकालएव अभिष्टये आभिमुख्येनयागाय अभि- मतप्राप्तयेवा अभिपूर्वादिषेःक्तिन् शकन्ध्वादित्वात्पररूपत्वं गतिरनन्तरइतिगतेः प्रकृतिस्वरत्वं करः समर्थङ्करोषि लेटिव्यत्ययेनशप् एवङ्कृत्वाच वाजिनं हविर्लक्षणमन्नन्तद्वन्तं वावशः कामयसेच वष्टेर्ले- ट्यडागमः तिङः परत्वादनिघातः यजमानेनआहूतः सन् शीघ्रमेवागत्य हविःस्वीकृत्य यागंसाधुनि- र्वर्त्य तञ्चाभिमतफलेनसंयोज्य पुनर्हविः स्वीकरोषीत्यर्थः हेइन्द्र अनवद्यअनिन्दित सर्वैः स्तूयमान तूतुजान अस्माननुग्रहीतुं त्वरमाण तुजेः प्रेरणार्थाल्लिटः कानच् तुजादीनान्दीर्घोभ्यासस्येत्यभ्यास- स्यदीर्घत्वम् सत्वं सोचिलोपेचेदितिसंहितायांसोर्लोपः सत्वं वेधसां विविधफलकर्तॄणाम्मध्येश्रेष्ठतया वेधसां मेधाविनां अस्माकं सम्बन्धिहविः स्वीकुर्वित्यर्थः तत्रदृष्टान्तः—इमांवाचन्न अस्मदीयांस्तु- तिरूपांवाचमिव स्तुतिंयथास्वीकरोषितथाहविरपीत्यर्थः ॥ १ ॥