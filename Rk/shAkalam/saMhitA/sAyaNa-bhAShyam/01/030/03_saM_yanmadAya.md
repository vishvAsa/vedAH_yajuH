+++
title = "०३ सं यन्मदाय"

+++

यत्पूर्वोक्तं शतं सहस्रं वा शुष्मिणे बलवत इन्द्रस्य मदाय मदार्थं सङ्गतं भवति । एना ह्यनेनैव शतेन सहस्रेण चास्येन्द्रस्योदरे व्यचो व्याप्तिर्दधे । धृता भवति । तत्र दृष्टान्तः । समुद्रो न समुद्र इव । यथा समुद्रमध्ये जलं व्याप्तं तद्वत् ॥ एना । सुपां सुलुगिति तृतीयाया डादेशः । व्यचः । व्यचेः कुटादित्वमनसि । का १-२-१-१ । इति ङिद्वद्भावस्य प्रतिषिद्धत्वाद्ग्रहिज्येत्यादिना सम्प्रसारणं न भवति असुनो नित्त्वादाद्युदात्तत्वम् । दधे । दधातेः कर्मण्यभ्यासह्रस्वजश्त्वेषु कृतेष्वातो लोप इट चेत्याकारलोपः । प्रत्ययस्वरेणान्तोदात्तत्वम् । हि चेति प्रतिषेधान्निघाताभावः ॥ ३ ॥