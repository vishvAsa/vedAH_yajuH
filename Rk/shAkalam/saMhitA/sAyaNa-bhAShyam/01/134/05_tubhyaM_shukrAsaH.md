+++
title = "०५ तुभ्यं शुक्रासः"

+++

हेवायो तुभ्यन्त्वदर्थं शुक्रासोदीप्ताः शुचयः शुद्धाः सोमस्यपातारोत्यन्तंशुद्धाभवन्ति किमुवक्तव्यं तेषांशुद्धत्वे तुरण्यवः त्वरणयुक्ताः त्वाम्प्राप्तुं उग्राः उद्गूर्णतेजसःसोमाःमदेषु तवमदेषुनिमित्तभूतेषु भुर्वणिभरणवति यागे इषणन्त आहवनीयम्प्रतिगच्छन्ति इच्छन्तिवा व्यत्ययेनात्मनेपदं शश्नमौद्वौवि- करणौ किञ्चापाम्भुर्वणि मेघे इषन्त उदकंइच्छन्त्युत्पादयितुं अग्नौहूयमानस्याहुतेरादित्यद्वारावृष्ट्यु- त्पादकत्वात् यद्वा यजमानास्त्वामुद्दिश्याजुह्वानाः अपांवर्षणमिषन्त इच्छन्ति किञ्च हेवायो भगं- भजनीयं त्वां त्सारी त्सरणवान् अत्यन्तभीतः दसमानउपक्षीणोयज्ञविघातकैः पयोव्रतादिनियमैर्वा यजमानः तक्ववीये तस्कराणांयज्ञविघातिनां अन्यत्रगमनाय ईट्टे स्तौति ईडस्तुतौ अदादित्वाच्छपो- लुक् यतस्त्वं विश्वस्माद्भुवनात्सर्वस्मात् लोकाद्भूतजाताद्वा लोकत्रयसम्बन्धिनोभयात् धर्मणा अ- स्मदीयहविषान्धारणेन पासि पालयसि किञ्च असुर्यात् असुरसम्बन्धिनोभयात् विशेषेणपासि धर्मणा अस्मद्धारणेन पोषणेनवायुक्तःसन् यतएवङ्करोषि अतः स्तौमीत्यर्थः ॥ ५ ॥