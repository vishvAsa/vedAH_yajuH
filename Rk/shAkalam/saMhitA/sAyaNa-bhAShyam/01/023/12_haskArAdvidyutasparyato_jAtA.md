+++
title = "१२ हस्काराद्विद्युतस्पर्यतो जाता"

+++

हस्काराद्दीप्तिकराद्विद्युतो विशेषेण दीप्यमानादतोऽन्तरिक्षात्परि जाताः सर्वत उत्पन्ना मरुतो नोऽस्मानवन्तु । रक्षन्तु । तथाविधा मरुतो नोऽस्मान्मृळयन्तु । सुखयन्तु ॥ हस्कारात् । हसे हसने । अत्र तु प्रकाशमात्रे वर्तते । अस्मात्सम्पदादिलक्षणः क्विप् । अस्मिन्नुपपदे डुकृञ् करण इत्यास्मात्कर्मण्यण् (पा ३-२-१) इत्यण् प्रत्यय ॥ तत्पुरुषे तुल्यार्थेत्यादिना पूर्वपदप्रकृतिस्वरत्वे प्राप्ते गतिकारकेत्यादिना कृदुत्तरपदप्रकृतिस्वरत्वम् । अतः कृकमीत्यादिना (पा ८-३-४६) विसर्जनीयस्य सत्वं ॥ १२ ॥