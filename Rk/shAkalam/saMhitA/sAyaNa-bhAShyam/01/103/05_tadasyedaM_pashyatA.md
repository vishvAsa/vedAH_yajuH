+++
title = "०५ तदस्येदं पश्यता"

+++

हे ऋत्विग्यजमानलक्षणा जनाः अस्येन्द्रस्य तदिदं वीर्यं पुष्टं प्रवृद्धम् । अत एव भूरि विस्तीर्णं पश्यत । आलोकयत । तस्मै च वीर्याय श्रद्धत्तनः । बहुमानं कुरुत । किं पुनस्तद्वीर्यमिति चेत् उच्यते । स इन्द्रः पणिभिरपहृता गा येन वीर्येणाविन्दत् अलभत । तथा तैरपहृतानश्वान्स इन्द्रो येनाविन्दत् । अपि च स इन्द्र ओषधीरोषध्युपलक्षितां सर्वां भूमिं येन वीर्येणालभत । तथा वृत्रेण निरुद्धा अपो वृष्ट्युदकानि स इन्द्रो येनालभत । तथा वनानि वननीयानि सम्भजनीयानि धनानि स इन्द्रो येन वीर्येण प्राप्नोत् ॥ धत्तन । तप्तनप्तनथनाश्चेति तस्य तनादेशः । अविन्दत् । विद्लृलाभे । शे मुचादीनामिति नुम् ॥ ५ ॥