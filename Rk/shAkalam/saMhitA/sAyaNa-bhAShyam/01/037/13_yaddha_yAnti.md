+++
title = "१३ यद्ध यान्ति"

+++

यद्ध यदा खलु मरुतो यान्ति गच्छन्ति तदानीमध्वन्ना मार्गे सर्वतः सं ब्रुवते ह । सम्भूय ध्वनिमवत्यं कुर्वन्ति । एषां मरुतां सम्बन्धिनं शब्दं कश्चित् यः कोऽपि शृणोति ॥ यान्ति । या प्रापणे । अदादित्वाच्छपो लुक् । झोंऽत इत्यन्तादेशस्योपदेशिवद्भावादन्तीत्येतदाद्युदात्तत्वम् । धातुना सहैकादेश एकादेशस्वरः । यद्वृत्तयोगादनिघातः । ब्रुवते । ब्रूञ् व्यक्तायां वाचि । झस्यादादेशे कृते । परत्वात्प्राप्तस्य गुणस्य ङुत्वेन बाधितत्वादुवङादेशः । अध्वन् । सुपां सुलुगिति सप्तम्या लुक् । शृणोति । तिपः पित्त्वादनुदात्तत्वे विकरणस्वरः ॥ १३ ॥