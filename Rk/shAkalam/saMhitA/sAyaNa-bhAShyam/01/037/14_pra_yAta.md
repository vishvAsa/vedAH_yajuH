+++
title = "१४ प्र यात"

+++
## अधिमन्त्रम्
मरुतः। कण्वो घौरः। गायत्री।

## मन्त्रः
प्र या॑त॒ शीभ॑मा॒शुभिः॒ सन्ति॒ कण्वे॑षु वो॒ दुवः॑ ।  
तत्रो॒ षु मा॑दयाध्वै ॥

## पदपाठः
प्र । या॒त॒ । शीभ॑म् । आ॒शुऽभिः॑ । सन्ति॑ । कण्वे॑षु । वः॒ । दुवः॑ ।  
तत्रो॒ इति॑ । सु । मा॒द॒या॒ध्वै॒ ॥

## भाष्यम्
हे मरुत आशुभिर्वेगवद्भिः स्वकीयैर्वाहनैः शीभं शीघ्रं शीभं तृषु तूयमिति क्षिप्रनामसु पाठात् । प्रयात । प्रकर्षेण कर्मभूमिं गच्छत । कण्वेषु मेधाविष्वनुष्ठातृषुवो युष्माकं दुवो दुवांसि परिचरणानि सन्ति । तत्रो षु तेष्वेव परिचारकेषु माधयाध्वै । तृप्ता भवत ॥ आशुभिः । अशू व्याप्तौ । कृापाजीत्यादिना उण् । प्रत्ययस्वरः । सन्ति । श्नसोरल्पोप इत्याकारलोपः । मादयाध्वै । मद तृप्तियोगे । चुरादिः । आकुस्मीय आत्मनेपदी । लेट्याडागमः टेरेत्वम् । वैतोऽन्यत्र (पा ३-४-९६) इत्येकारस्यैकारादेशः ॥ १४ ॥