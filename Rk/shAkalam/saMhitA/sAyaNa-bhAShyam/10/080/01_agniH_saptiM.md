+++
title = "०१ अग्निः सप्तिं"

+++

अग्निः सप्तिमिति सप्तर्चं द्वादशं सूक्तं सौचीकस्य वैश्वानरस्याग्नेरार्षम् त्रैष्टुभमाग्नेयम्। अग्निः सप्तिमित्यनुक्रान्तम्। प्रातरनुवाकाश्विनशस्त्रयोरुक्तो विनियोगः॥अयमग्निः सप्तिं सर्पणस्वभावमश्वं वाजम्भरं युद्धे शत्रूञ्जित्वान्नसम्पादकम् ददाति स्तोतृभ्यः। तथाग्निर्वीरं वीर्यवन्तं पुत्रं श्रुत्यं पितृब्यपदेशकम् कर्मनिष्ठां यागेऽनन्यचित्तं ददाति। अग्नी रोदसी द्यावापृथिव्यौ समञ्जन् सम्यगञ्जयन्वि चरत्। विविधं चरति। अयमग्निर्नारीं योषितं वीरकुक्षिं वीरप्रसवकुक्षिं पुरन्थिं च करोति॥१॥