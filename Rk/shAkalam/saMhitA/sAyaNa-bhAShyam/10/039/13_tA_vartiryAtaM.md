+++
title = "१३ ता वर्तिर्यातं"

+++

हे अश्विना अश्विनौ ता तौ युवां जयुषा जयशीलेन रथेन पर्वतं अद्रिम्प्रति वर्तिमार्गं वियातं विविधं गच्छथः । तथाचनिगमान्तरं—विजयुषारथ्यायातमद्रिंश्रुतंहवंवृषणावध्रिमत्या इति । किञ्च युवं शयवे शयोरर्थाय धेनुं अपिन्वतं निवृत्तप्रसवां वृद्धां गां प्रभूतस्य पयसो दोगध्रीं कृतवन्तौ स्थइत्यर्थः । तथाचनिगमान्तरं—युवन्धेनुंशयवेनाधितायापिन्वतमश्विनापूर्व्या यम् । किञ्च युवं युवां वृकस्यान्तरनुप्रविष्टां ग्रसितां वृकेण ग्रस्तां वर्तिकां वर्तिकानाम चटका तामास्यात् वृकस्य मुखात् शचीभिः प्रज्ञाभिः कर्मभिर्वा अमुञ्चतं अमोचयतम् । तथाचनिग- मान्तरं—अजोहवीदश्विनावर्तिकावामास्नोयत्सीममुञ्चतंवृकस्येति ॥ १३ ॥