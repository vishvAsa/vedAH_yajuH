+++
title = "११ किं भ्रातासद्यदनाथं"

+++

यमी यमेन प्रत्याख्याता पुनराह—यत् यस्मिन् भ्रातरि सति स्वस्रादिकं अनाथं ना- थरहितं भवाति भवति सभ्राता किमसत् किं भवति नभवतीत्यर्थः । किञ्च यत् यस्यां भगिन्यां सत्यां भ्रातरं निरृतिर्दुःखं निगच्छात् नियमेन गच्छति प्राप्नोति सा स्वसा किमु किंवा भद्रति भ्रातृभगिन्योश्च परस्परं प्रीतिर्येन केनचित् उपायेनावश्यं कार्येत्यभिप्रायः । साहं कामभूता कामेन मूर्छिता सती बहु नानाप्रकारं एतदीदृशमुक्तं वक्ष्यमाणं च रपामि प्रलपामि एतत् ज्ञात्वा मे मम तन्वा शरीरेण तन्वञ्च शरीरं सम्पिपृग्धि सम्पर्चय सम्भोगेन संश्लेषय मां सम्यक् भुङ्क्ष्वेत्यर्थः ॥ ११ ॥