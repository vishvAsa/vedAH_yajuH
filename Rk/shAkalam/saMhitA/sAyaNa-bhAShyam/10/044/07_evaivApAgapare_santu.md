+++
title = "०७ एवैवापागपरे सन्तु"

+++

एवैव एवमेव दूढ्योदुर्बुद्धयः अपरे अन्ये अयज्वानइत्यर्थः अपागपाचीनाअधोगन्तारः सन्तु भवन्तु । येषां यज्ञमकुर्वतामश्वादुर्युजोदुर्योजाः प्रबलाअप्यायुयुज्रे रथेषु युज्यन्ते ये सत्यपि सामर्थ्ये न यजन्ति ते नरकं गच्छन्तीतिभावः । किञ्च इत्था इत्थं ते स्वर्गगामिनो- ये अपरे यज्वानः प्राक् मरणात् पूर्वमेव दावने देवानां हविर्दानाय सन्ति भवन्ति यत्र येषु च यज्ञकारिषु वयुनानि प्रज्ञानानि कान्तानि वा भोजना भोग्यानि धनानि पुरूणि बहूनि देवेभ्योदानाय सन्ति ॥ ७ ॥