+++
title = "०२ यदीदहं युधये"

+++

यद्यदाहमित् अहमेव युधये युद्धार्थं अदेवयून् नदेवान् यष्टुमिच्छतः अयज्वनः सन्नयानि सङ्गमयानि । कीदृशान् तन्वा स्वशरीरेण शूशुजानान् आत्मम्भरित्वात् पुष्टिलक्षणाया दी- प्त्या युक्तान् पुष्टानित्यर्थः तदा हे इन्द्र अहं अमा ऋत्विगादिभिः सहितः ते तुभ्यं तुम्नं प्रेरकं बलिनं पीवानमित्यर्थः वृषभं सेचनसमर्थं पुम्पशुं पचानि । किञ्च तीव्रं मदकरं रसं सुतं अभिषुतं पञ्चदशं प्रतिपत्प्रभृतिपञ्चदशसङ्ख्याकासु तिथिषु शुक्लपक्षेएकोत्तरवृद्याप- र्णानि जायन्ते कृष्णपक्षेतु त्वद्वन्निहीयन्ते एवम्भूतत्वात् पञ्चदशः सोमउच्यते तं यद्वा त्रिवृ- त्पञ्चदशस्तोमोपेतं माध्यन्दिनसवनिकमित्यर्थः निषिञ्चं दशापवित्रेद्रोणकलशॆ चमसपात्रे अग्नौ च सिञ्चामि प्रक्षिपामीत्यर्थः ॥ २ ॥