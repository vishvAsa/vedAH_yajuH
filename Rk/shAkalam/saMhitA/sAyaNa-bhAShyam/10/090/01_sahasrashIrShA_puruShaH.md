+++
title = "०१ सहस्रशीर्षा पुरुषः"

+++

सहस्रशीर्षेति षोडशर्चं षष्ठम् सूक्तम्। नारायणो नामर्षिरन्त्या त्रिष्तुप् शिष्टा अनुष्तुभः। अव्यक्तमहदादिविलक्षणश्चेतनो यः पुरुषः। वे. सू. १-४-१। पुरुषान्न परं चिञ्चित्। क. उ. ३-११। इत्यादिश्रुतिषु प्रसिद्धः स देवता तथा चानुक्रान्तम्। सहस्रशीर्षा षोडश नारायनह् पौरुषमानुष्तुभं त्रिष्टुबन्तं त्विति। गतो विनियोगः॥सर्वप्राणिसमष्टिरूपो ब्रह्माण्डदेहो विराडाख्यो यः पुरुषः सोऽयं सहस्रशीर्षा। सहस्रशब्दस्योपलक्षणत्वादनन्तैः शिरोभिर्युक्त इत्यर्थः। यानि सर्वप्राणिनां शिरांसि तानि सर्वाणि तद्देहान्तः पातित्वात्तदीयान्येवेति सहस्रशीर्षत्वम् । एवं सहस्राक्षित्वं सहस्रपादत्वं च। स पुरुषो भूमिं ब्रह्माण्डगोलकरूपां विश्वतः सर्वतो वृत्वा परिवेष्ट्य दशाङ्गुलं दह्साङ्गुलपरिमितं देशमत्यतिष्थत्। अतिक्रम्य व्यवस्थितः। दहाङ्गुलमियुपलक्षणम् । ब्रह्माण्डाद्बहिरपि सर्वतो व्याप्यावस्थित इत्यर्थः॥१॥