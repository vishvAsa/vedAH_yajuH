+++
title = "०३ आन्त्रेभ्यस्ते गुदाभ्यो"

+++

हे यक्ष्माभिभूत ते तवान्त्रेभ्यः। आन्त्रं पुरीतदन्नपानयोराधानभूतम्। तत्सम्बन्धिभ्यः स्नायुभ्यो गुदाभ्यः याभिर्नाडिभिरन्नरसः समानवायुना धातुषुनीयते ताब्यो नाडीभ्यश्च सकाशाद्यक्ष्म वि वृहामि। तथा वनिष्थोः स्थविरान्त्राद्धृदयादधि हृत्पुण्डरीकाच्च यक्ष्मं वि वृहामि। अपि च ते तव मतस्नाभ्याम्। मतस्नौ पार्श्वयोर्वर्तमानावाम्रफलाकृती वृक्कौ। ताभ्यां यक्नः। हृदयसमीपे वर्तमानह् कालमांसविशेशो यकृत्। तस्माच्च। पद्दन्नित्यादिना यकृच्छब्दस्य यकन्नादेशः। प्लाशिभ्योऽन्येभ्योऽपि क्लोमप्लीहादिसम्ज्ञेभ्यश्च मांसेभ्यश्च यक्ष्मं रोगं वि वृहामि। उत् क्षिपामि॥३॥