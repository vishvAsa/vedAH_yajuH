+++
title = "०२ रपद्गन्धर्वीरप्या च"

+++

रपत् रपितवती अग्निगुणानुक्तवती गन्धर्वी गन्धर्वस्य स्त्री अप्या अद्भिः संस्कृतयोषणा आहुतिलक्षणा स्त्री च अग्निं तर्पितवतीति शेषः । नदस्य स्तोतृनामैतत् स्तोतुर्मे मम स्व- भूतं मनः नादे स्तुतिलक्षणे शब्दं परिपातु अग्निः सम्यग्रक्षतु अहं समाहितमनाभूत्वा स- म्यक् स्तुतिं करोमीत्यर्थः । किञ्च अदितिरखण्डनीयोग्निः नोस्मान् इष्टस्य यागस्य मध्ये निधातु निदधातु नितरां स्थापयतु । प्रथमः सर्वेषां यजमानानां मुख्यः नोस्माकं ज्येष्ठो- भ्राता विवोचति विशेषेण ब्रवीति स्तौतीत्यर्थः । नाहमेव केवलोयजनशीलः किन्तु सर्व- एवास्मत्कुलीनोदेवयागप्रियइत्यर्थः ॥ २ ॥