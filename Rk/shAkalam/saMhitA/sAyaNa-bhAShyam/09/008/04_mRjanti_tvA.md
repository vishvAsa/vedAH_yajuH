+++
title = "०४ मृजन्ति त्वा"

+++
## अधिमन्त्रम्
पवमानः सोमः। असितः काश्यपो देवलो वा। गायत्री।

## मन्त्रः
मृ॒जन्ति॑ त्वा॒ दश॒ क्षिपो॑ हि॒न्वन्ति॑ स॒प्त धी॒तयः॑ ।  
अनु॒ विप्रा॑ अमादिषुः ॥

## पदपाठः
मृ॒जन्ति॑ । त्वा॒ । दश॑ । क्षिपः॑ । हि॒न्वन्ति॑ । स॒प्त । धी॒तयः॑ ।  
अनु॑ । विप्राः॑ । अ॒मा॒दि॒षुः॒ ॥

## भाष्यम्
हे सोम त्वा त्वां दश दशसङ्ख्याकाः क्षिर्पोगुलयः । विशः क्षिप इत्यङ्गुलिनामसुपाठात । मृजन्ति परिचरन्ति सप्त सप्तसङ्ख्याकाः धीतयो होत्रकाश्च त्वां हिन्वन्ति स्वस्वन्यापारैः प्रीणयन्ति विप्रामेधाविनश्च त्वामन्वमादिषुः अनुमादयन्ति ॥ ४ ॥