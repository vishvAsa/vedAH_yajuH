+++
title = "०६ एष शुष्म्यदाभ्यः"

+++
## अधिमन्त्रम्
पवमानः सोमः। प्रियमेध। गायत्री।

## मन्त्रः
ए॒ष शु॒ष्म्यदा॑भ्यः॒ सोमः॑ पुना॒नो अ॑र्षति ।  
दे॒वा॒वीर॑घशंस॒हा ॥

## पदपाठः
ए॒षः । शु॒ष्मी । अदा॑भ्यः । सोमः॑ । पु॒ना॒नः । अ॒र्ष॒ति॒ ।  
दे॒व॒ऽअ॒वीः । अ॒घ॒शं॒स॒ऽहा ॥

## भाष्यम्
एषसोमः शुष्मी बलवान् अदाभ्यः अदंभनीयः पुनानः पूयमानः अर्षति गच्छति देवावीर्देवानामविता अघशंसहा अघान् शंसतीत्यघशंसास्तेषां हन्ता ॥ ६ ॥प्रास्येति षळृचं पंचमं सूक्तं नृमेधस्याङ्गिरसस्यार्षं गायत्रं पवमानसोमदेवताकम् । अनुक्रम्यतेच-प्रास्यनृमेधइति । गतोविनियोगः ।