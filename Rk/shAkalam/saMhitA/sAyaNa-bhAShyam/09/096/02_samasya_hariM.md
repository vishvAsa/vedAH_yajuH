+++
title = "०२ समस्य हरिं"

+++

हरयः हरन्त्यभिषुण्वन्ति सोममित्यृत्विजोङ्गुलयोवा हरिं हरितवर्णमस्य सोमस्य कारण मंशुं सम्मृजन्ति सम्यगभिषुण्वन्ति । ततः सोमः नमोभिः नामयितृभिः अश्वहयैर्व्याप्तैरपि अनिशितं असंस्कृतं अयुक्तमननुगतं रथं रमणसाधनमात्मीयं दशापवित्रं आतिष्ठति आसीदति । अनन्तरं इन्द्रस्य सखा सखिभूतः विद्वान् प्राज्ञः सोमः एना एतेन रथेन पवित्रेण सुमतिं शोभमस्तुतिकं स्तोतारं अच्छयाति अभिगच्छति अस्मिन् काले तेनक्रिय- माणां स्तुतिमभिगच्छतीत्यर्थः ॥ २ ॥