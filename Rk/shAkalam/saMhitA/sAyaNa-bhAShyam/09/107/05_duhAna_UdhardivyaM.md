+++
title = "०५ दुहान ऊधर्दिव्यं"

+++

मधु मदकरं प्रियं प्रीणनकारि दिव्यं दिविभवं ऊधः सोमवल्लीलक्षणं दुहानः सोमः प्रत्नं पुरातनं सधस्थं सहतिष्ठन्तं स्थानमन्तरिक्षमासदत् आसीदति सदेर्लुङि रूपम् । अतः आपृच्छ्यं कर्मण्याप्रष्टव्यं धरुणं कमर्णोधारयितारं यजमानं वाजी अन्नवान् सोमः अर्षति तस्मै अन्नं दातुमभिगच्छति । कीदृशः नृभिः कर्मनेतृभिः ऋत्विग्भिः धूतः अदाभ्यः ग्रहे परिशोधितः । तैरेनं चतुराधूनोति प्रञ्चकृत्वः सप्तकृत्वोवेति आपस्तम्बेन सूत्रितम् । विचक्षणः सर्वस्य विद्रष्टा ॥ ५ ॥