+++
title = "०५ हविर्हविष्मो महि"

+++

हे हविष्मः हविरित्युदकनाम उदकवन् सोम हविर्भूतं नभ उदकनामैतत् उदकरसमि- त्यर्थः वसानः आच्छादयन् महि महत् दैव्यंसद्म यागगृहं परियासि परिगच्छस्यध्वरन्नि- वोढुम् । किञ्च हे सोम राजा पवित्ररथश्च वाजं सङ्ग्रामं आरुहः आरोहसि यद्वा तत्रतत्र सं- ग्रामवाचकेनशब्देन यज्ञव्यवहारदर्शनादत्र वाजोयज्ञाख्यसङ्ग्रामः तमारुहः यथाकश्चिद्राजा रथमारुह्य स्वस्थानम्प्रतिशति तद्वदितिभावः । किञ्च सहस्रभृष्टिः बहुभ्रंशः अपरिमितगमन इत्यर्थः । अथवा भृष्ठिरायुधं असङ्ख्यातायुधःसन् बृहत् श्रवः महदन्नं जयसि अस्माकं ॥ ५ ॥पवस्वदेवमादनइति पञ्चर्चंसप्तदशंसूक्तं वाचापुत्रस्य प्रजापतेरार्षं जागतं पवमानसोम- देवताकम् । तथाचानुक्रान्तं—पवस्ववाच्यः प्रजापतिरिति । गतोविनियोगः ।