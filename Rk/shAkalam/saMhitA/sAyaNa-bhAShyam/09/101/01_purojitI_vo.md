+++
title = "०१ पुरोजिती वो"

+++

यस्यनिःश्वसितंवेदा योवेदेभ्योखिलञ्जगत् । निर्ममे तमहंवन्दे विद्यातीर्थमहेश्वरं ॥ १ ॥विज्ञातवेदगाम्भीर्यस्तुर्यं व्याख्यायसप्तमे । सायणार्यस्ततोध्यायं पञ्चमंव्याचिकीर्षति ॥ २ ॥तत्र पुरोजितीवइति षोडशर्चं अनुवाकापेक्षया पञ्चमंसूक्तं आद्यस्यतृचस्य श्यावाश्वपुत्रा- अन्धीगुर्नामर्षिः द्वितीयस्य नहुषस्यराज्ञःपुत्रोययातिर्नाम तृतीयस्य मनोःपुत्रोनहुषोनामरा- जर्षिः चतुर्थस्य संवरणाख्यराज्ञःपुत्रोमनुः एवं द्वादशगताः शिष्टस्यचतुरृचस्य वाचःपुत्रो- वैश्वामित्रोवा प्रजापतिरृषिः द्वितीयातृतीयेगायत्र्यौ शिष्टाश्चतुर्दशानुष्टुभः । तथाचानुक्रम्यते पुरोजितीषोळशान्धीगुः श्यावाश्विर्ययातिर्नाहुषो नहुषोनाममानवो मनुःसांवरणइतितृचाः शेषोप्रजापतिरुपाद्येगायत्र्याविति गतःसूक्तविनियोगः ।हे सखायः सखिभूताः समानख्यानावा हे स्तोतारः वो यूयं पुरोजिती षष्ठ्याःपूर्व- सवर्णदीर्घः पुरः स्थितस्य जयस्य अन्धसो अदनीयस्य सोमस्य स्वभूताय सुतायाभिषुताय मादयित्नवे अत्यन्तं मदकराय रसाय दिर्घजिह्वं दीर्घाजिह्वा यस्यसः दीर्घजिह्वीचच्छं- दसीतिङीषन्तत्वेन निपातितः तादृशं श्वानञ्च अपश्नथिष्टन अपश्नथयत अपबाधध्वं यथा श्वा राक्षसावा सुतं सोमं नलिहन्ति तथाकुरुतेत्यर्थः ॥ १ ॥ पवित्रेष्ट्यां द्वितीयस्याज्यभागस्य योधारयेत्येषानुवाक्या सूत्रितञ्च—पावकवन्तावाज्य- भागावग्नीरक्षांसिसेधतियोधारयापावकयेति ।