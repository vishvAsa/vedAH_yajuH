+++
title = "१८ त्वं सोम"

+++

हे सोम सूरः सुवीर्यः यद्वा सर्वस्य यागादिकर्मणि प्रेरकस्त्वं इषोन्नानि अस्माकमाधे- हि । उपसर्गश्रुतेर्योग्यक्रियाध्याहारः । किञ्च त्वं तोकस्य पुत्रस्य तनूनां तन्वन्ति विस्तारयन्ति कुलमितितन्वः पौत्राः । तेषाञ्च साता दाता भव । षणुदाने जनसनेतिविट् जनसनेत्यात्वम् । वयं तं त्वां सख्याय सखिभावाय कर्मणेवा वृणीमहे सम्भजामहे । तथा युज्याय युज् सहायः तस्य भावे कर्मणि वा ष्यञ् सञ्ज्ञापूर्वकस्य विधेरनित्यत्वादवृद्धिः । शत्रुबाधादिलक्षणसहायायच वयं वृणीमहे ॥ १८ ॥ अग्निहोत्रे पूर्वस्यामाहुतौ हुतायामुपोषितेन यजमानेन प्रतिदिवसं प्रतिसंवत्सरंवा अनेन तृचेनाग्निरुपस्थेयः । सूत्रितञ्च—आग्नेयीभिश्चाग्नआयूंषिपवसइति तिसृभिः संवत्सरे संवत्सर- इति । चौलादिकर्मसु चतस्रआज्याहुतयोहोतव्यास्तत्रैवतिस्रः । सूत्रितञ्च—तेषाम्पुरस्ताच्चतस्र- आज्याहुतीर्जूहुयादग्नआयूंषिपवसइति तिसृभिरिति । आधाने पवमानेष्टौ अग्नेः पवमानस्याग्न- आयूंषीत्येषानुवाक्या अग्नेपवस्वेत्येषा याज्या । सूत्रितञ्च—प्रथमायांअग्निरग्निः पवमानोग्नआ- यूंषिपवसेग्नेपवस्वस्वपाइति । पुनराधेये द्वितीयाज्यभागस्याग्नआयूंषीत्येषा वैकल्पिकानुवा- क्या सूत्रितञ्चनित्यम्पूर्वमनुब्राह्मणिनोग्नआयूंषिपवसइत्युत्तरमिति ।