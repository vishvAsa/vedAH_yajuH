+++
title = "०४ उदग्ने तिष्ठ"

+++

तिग्महेते । तिग्मास्तीक्ष्ना हे तयो ज्व्ला यस्य स तथोक्तः । तादृश हे अग्ने उत्तिष्थ । रक्षोहननार्थमुद्यतो भव । शत्रून्प्रत्या तनुश्व । ज्वालासङ्घं विस्तारय । रैस्तेजः सङ्घैरमित्रान् शत्रून्न्योषतात् । नितरां दह । हे समिधान समिद्भिर्दीप्यमानाग्नेः यः पुमान् सोऽस्माकमरातिम् । भावप्रधाननिर्देशः । अरातित्वम् । सात्रवं चक्रे । कुरुते । अरातिमदानं वा कुरुते । तं पुमांस्सं नीचा न्यग्भूतं धक्षि । दह । तत्र दृष्टान्तः । अतसं न । यथा शुष्कमनार्द्रमतसं काष्थं दहसि तद्वत् । ऒषतात् । उष दाहे । लोटि हेस्तुह्योरिति तातङादेशः । धक्षि । दहेर्लोटि बहुलं छन्दसीति शपो लुक् । हो ढ इति धत्वम् । भष्भावः । षढोः कः सीति कत्वम् । निघातः ॥ ४ ॥