+++
title = "०४ विश्वा रोधांसि"

+++

विश्वा विश्वानि रोधांसि । रोधः शब्देनोन्नतप्रदेशा उच्यन्ते । उन्नतप्रदेशाः पर्वताश्च पूर्वीः पूर्व्यो बहूनि प्रवतः प्रवणानि । समुद्राश्चेत्यर्थः । द्यौर्दुलोकश्च क्षाः पृथिवी च जनमन्निन्द्रस्य जन्मनि सत्यृष्वान्महतोऽस्मादिन्द्राद्रेजत । अरेजन्त । अकम्पन्त । किञ्च युष्मी बलवानिन्द्रो गोर्गन्तुः सूर्यसय् मातरा मातरौ मातापितृभूतौ द्यावापृथिव्यौ च । आ इति चार्थे । आ भरति । आ समन्ताद्बिभर्ति । नृवन्मनुष्या इव वाता इन्द्रेण प्रेरिता वायवश्च परिज्मन्नन्तरिक्षे नोनुवन्त । शब्दायन्ते ॥ ४ ॥