<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;शङ्करः on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/shankaraH/</link>
    <description>Recent content in &#43;शङ्करः on यजुर्वेदे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/shankaraH/index.xml" rel="self" type="application/rss+xml" />
    <item>
      <title>तमिळ्</title>
      <link>https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/shankaraH/tamiL/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/shankaraH/tamiL/</guid>
      <description>&lt;h1 id=&#34;परथमऽधयय&#34;&gt;प्रथमोऽध्यायः&lt;/h1&gt;&#xA;&lt;h2 id=&#34;परथम-बरहमणम&#34;&gt;प्रथमं ब्राह्मणम्&lt;/h2&gt;&#xA;&lt;p&gt;ओं नमो ब्रह्मादिभ्यो ब्रह्मविद्यासम्प्रदायकर्तृभ्यो वंशऋषिभ्यो नमो&#xA;गुरुभ्यः।&lt;/p&gt;&#xA;&lt;p&gt;‘उषा वा अश्वस्य’ (बृ. उ. १। १। १) इत्येवमाद्या&#xA;वाजसनेयिब्राह्मणोपनिषत्। तस्या इयमल्पग्रन्था वृत्तिः आरभ्यते,&#xA;संसारव्याविवृत्सुभ्यः&#xA;संसारहेतुनिवृत्तिसाधनब्रह्मात्मैकत्वविद्याप्रतिपत्तये। सेयं&#xA;ब्रह्मविद्या उपनिषच्छब्दवाच्या, तत्पराणां सहेतोः&#xA;संसारस्यात्यन्तावसादनात् ; उपनिपूर्वस्य सदेस्तदर्थत्वात्।&#xA;तादर्थ्याद्ग्रन्थोऽप्युपनिषदुच्यते। सेयं षडध्यायी&#xA;अरण्येऽनूच्यमानत्वादारण्यकम् ; बृहत्त्वात्परिमाणतो बृहदारण्यकम् ॥&lt;/p&gt;&#xA;&lt;p&gt;तस्यास्य कर्मकाण्डेन सम्बन्धोऽभिधीयते। सर्वोऽप्ययं वेदः&#xA;प्रत्यक्षानुमानाभ्यामनवगतेष्टानिष्टप्राप्तिपरिहारोपायप्रकाशनपरः,&#xA;सर्वपुरुषाणां निसर्गत एव तत्प्राप्तिपरिहारयोरिष्टत्वात्। दृष्टविषये&#xA;चेष्टानिष्टप्राप्तिपरिहारोपायज्ञानस्य प्रत्यक्षानुमानाभ्यामेव&#xA;सिद्धत्वात् नागमान्वेषणा। न चासति&#xA;जन्मान्तरसम्बन्ध्यात्मास्तित्वविज्ञाने&#xA;जन्मान्तरेष्टानिष्टप्राप्तिपरिहारेच्छा स्यात् ; स्वभाववादिदर्शनात्।&#xA;तस्माज्जन्मान्तरसम्बन्ध्यात्मास्तित्वे&#xA;जन्मान्तरेष्टानिष्टप्राप्तिपरिहारोपायविशेषे च शास्त्रं प्रवर्तते। ‘येयं&#xA;प्रेते विचिकित्सा मनुष्ये अस्तीत्येके नायमस्तीति चैके’ (क. उ. १। १।&#xA;२०) इत्युपक्रम्य ‘अस्तीत्येवोपलब्धव्यः’ (क. उ. २। ३। १३)&#xA;इत्येवमादिनिर्णयदर्शनात् ; ‘यथा च मरणं प्राप्य’ (क. उ. २। २। ६)&#xA;इत्युपक्रम्य ‘योनिमन्ये प्रपद्यन्ते शरीरत्वाय देहिनः।&#xA;स्थाणुमन्येऽनुसंयन्ति यथाकर्म यथाश्रुतम्’ (क. उ. २। २। ७) इति च ;&#xA;‘स्वयं ज्योतिः’ (बृ. उ. ४। ३। ९) इत्युपक्रम्य ‘तं विद्याकर्मणी&#xA;समन्वारभेते’ (बृ. उ. ४। ४। २) ‘पुण्यो वै पुण्येन कर्मणा भवति पापः&#xA;पापेन’ (बृ. उ. ३। २। १३) इति च ; ‘ज्ञपयिष्यामि’ (बृ. उ. २। १। १५)&#xA;इत्युपक्रम्य ‘विज्ञानमयः’ (बृ. उ. २। १। १६) इति च —&#xA;व्यतिरिक्तात्मास्तित्वम्। तत्प्रत्यक्षविषयमेवेति चेत् , न ;&#xA;वादिविप्रतिपत्तिदर्शनात्। न हि देहान्तरसम्बन्धिन आत्मनः&#xA;प्रत्यक्षेणास्तित्वविज्ञाने लोकायतिका बौद्धाश्च नः प्रतिकूलाः स्युः&#xA;नास्त्यात्मेति वदन्तः। न हि घटादौ प्रत्यक्षविषये कश्चिद्विप्रतिपद्यते,&#xA;नास्ति घट इति। स्थाण्वादौ पुरुषादिदर्शनान्नेति चेत् , न ;&#xA;निरूपितेऽभावात्। न हि प्रत्यक्षेण निरूपिते स्थाण्वादौ&#xA;विप्रतिपत्तिर्भवति। वैनाशिकास्त्वहमिति प्रत्यये जायमानेऽपि&#xA;देहान्तरव्यतिरिक्तस्य नास्तित्वमेव प्रतिजानते।&#xA;तस्मात्प्रत्यक्षविषयवैलक्षण्यात् प्रत्यक्षान्नात्मास्तित्वसिद्धिः।&#xA;तथानुमानादपि। श्रुत्या आत्मास्तित्वे लिङ्गस्य दर्शितत्वात् लिङ्गस्य च&#xA;प्रत्यक्षविषयत्वात् नेति चेत् , न ; जन्मान्तरसम्बन्धस्याग्रहणात्। आगमेन&#xA;त्वात्मास्तित्वेऽवगते वेदप्रदर्शितलौकिकलिङ्गविशेषैश्च, तदनुसारिणो&#xA;मीमांसकास्तार्किकाश्चाहंप्रत्ययलिङ्गानि च वैदिकान्येव स्वमतिप्रभवाणीति&#xA;कल्पयन्तो वदन्ति प्रत्यक्षश्चानुमेयश्चात्मेति ॥&lt;/p&gt;</description>
    </item>
  </channel>
</rss>
