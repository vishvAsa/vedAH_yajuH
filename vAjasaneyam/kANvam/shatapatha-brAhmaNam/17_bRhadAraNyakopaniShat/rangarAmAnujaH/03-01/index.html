<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>यजुर्वेदे विश्वासटिप्पन्यः  | ०३-०१</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.143.0">
    
    
      <META NAME="ROBOTS" CONTENT="INDEX, FOLLOW">
    

    <link href="/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/" rel="alternate" type="application/rss+xml" title="यजुर्वेदे विश्वासटिप्पन्यः" />
    <link href="/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/" rel="feed" type="application/rss+xml" title="यजुर्वेदे विश्वासटिप्पन्यः" />

    <meta property="og:url" content="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/">
  <meta property="og:site_name" content="यजुर्वेदे विश्वासटिप्पन्यः">
  <meta property="og:title" content="०३-०१">
  <meta property="og:description" content="॥ श्रीः ॥ बृहदारण्यकोपनिषत् (शुक्लयजुर्वेदकाण्वशाखान्तर्गता) [उपक्रमशान्तिपाठः] हरिः ओम् पूर्णमदः पूर्णमिदं पूर्णात् पूर्णमुदच्यते । पूर्णस्य पूर्णमादाय पूर्णमेवावशिष्यते ॥ ॥ ओं शान्तिः शान्तिः शान्तिः ॥
शुक्लयजुर्वेदीयानां एषः शान्तिपाठमन्त्रः । परब्रह्मणः समग्रस्वरूपस्वभावप्रतिपादकः इति यथासिद्धान्तं विपुलविशदं विवरणं अर्हति । तथा हि - पूरी आप्यायने (धा.पा.१८०४) इत्यस्मात् चौरादिकत्वेन स्वार्थणिजन्तात् धातोः क्तप्रत्यये सति वा दान्त-शान्त-पूर्ण- दस्त-स्पष्ट-छन्न-ज्ञप्ताः (पा.सू.७-२-२७) इति पाणिनि सूत्रेण पूर्णशब्दोऽयं निपात्यते । इडागमाभावः निपातस्य फलम् । णिलोपः, रात् परत्वात् प्रत्ययतकारस्य नत्वं, तस्य णत्वं चेति पूर्णशब्दसिद्धौ प्रक्रिया । क्तप्रत्ययश्च इह कर्तरि कर्मणि वेति उभयथापि भाव्यम् । तत्र कर्तरि - ब्रह्मस्वरूपेण पूरयति - व्याप्नोति इत्यर्थः । कर्मणि तु ब्रह्म कल्याणगुणैः सम्भृतमित्यर्थः । असङ्कुचितवृत्तिनानेन पूर्णशब्देन सर्वत्र सर्वदा सर्वथा च पूर्णत्वं ब्रह्मणः प्रतिपाद्यते । तद्यथा - सर्वत्रेति सर्वदेशव्याप्तिविवक्षा । सर्वत्र पूर्णता नाम सर्वव्याप्तस्य तत्तद्देशावच्छेदेनापि परिसमाप्यवृत्तित्वपर्यवसानम् । तद्वा कथम्? न हि एकत्र पूर्णतया स्थितस्य अन्यत्र वृत्तिसम्भवः, इति शङ्का निरस्यते सिद्धान्तिभिः विशिष्टाद्वैतिभिः व्यक्तिषु परिसमाप्तामपि व्यापिनीं तार्किकाणां जाति निदर्शयद्भिरिति भाव्यम् । सर्वदा-इति कालानवच्छेदेन व्याप्तिविवक्षा । सर्वथा-इति व्याप्तिप्रकारविवक्षा च । तत्र स्वरूपतः गुणतश्चेति व्याप्तिप्रकारद्वैविध्यम् । तेन दीपादुत्पन्नप्रदीपन्यायेन परस्वरूपवत् उत्तरेषां ‘व्यूह-विभव-अन्तर्यामि-अर्चावताराणां अपि गुणैः पूर्णतासिद्धिः । एतदभिप्रायेणैव मन्त्रपदानि व्याख्येयानि । तथा हि - पूर्णमदः पूर्णमिदं इति पूर्णमिदं पूर्णमदः इति च पाठभेदः दृश्यते । तत्र विप्रकृष्टवाचिना अदश्शब्देन नित्यविभूतिवर्तिपरस्वरूपग्रहणम् । सन्निहितवाचिना इदंशब्देन च हृदयगुहावतिं अन्तर्यामिरूपं विवक्षितम् । पूर्णशब्दः">
  <meta property="og:locale" content="en_us">
  <meta property="og:type" content="article">
    <meta property="article:section" content="vajasaneyam">

  <meta itemprop="name" content="०३-०१">
  <meta itemprop="description" content="॥ श्रीः ॥ बृहदारण्यकोपनिषत् (शुक्लयजुर्वेदकाण्वशाखान्तर्गता) [उपक्रमशान्तिपाठः] हरिः ओम् पूर्णमदः पूर्णमिदं पूर्णात् पूर्णमुदच्यते । पूर्णस्य पूर्णमादाय पूर्णमेवावशिष्यते ॥ ॥ ओं शान्तिः शान्तिः शान्तिः ॥
शुक्लयजुर्वेदीयानां एषः शान्तिपाठमन्त्रः । परब्रह्मणः समग्रस्वरूपस्वभावप्रतिपादकः इति यथासिद्धान्तं विपुलविशदं विवरणं अर्हति । तथा हि - पूरी आप्यायने (धा.पा.१८०४) इत्यस्मात् चौरादिकत्वेन स्वार्थणिजन्तात् धातोः क्तप्रत्यये सति वा दान्त-शान्त-पूर्ण- दस्त-स्पष्ट-छन्न-ज्ञप्ताः (पा.सू.७-२-२७) इति पाणिनि सूत्रेण पूर्णशब्दोऽयं निपात्यते । इडागमाभावः निपातस्य फलम् । णिलोपः, रात् परत्वात् प्रत्ययतकारस्य नत्वं, तस्य णत्वं चेति पूर्णशब्दसिद्धौ प्रक्रिया । क्तप्रत्ययश्च इह कर्तरि कर्मणि वेति उभयथापि भाव्यम् । तत्र कर्तरि - ब्रह्मस्वरूपेण पूरयति - व्याप्नोति इत्यर्थः । कर्मणि तु ब्रह्म कल्याणगुणैः सम्भृतमित्यर्थः । असङ्कुचितवृत्तिनानेन पूर्णशब्देन सर्वत्र सर्वदा सर्वथा च पूर्णत्वं ब्रह्मणः प्रतिपाद्यते । तद्यथा - सर्वत्रेति सर्वदेशव्याप्तिविवक्षा । सर्वत्र पूर्णता नाम सर्वव्याप्तस्य तत्तद्देशावच्छेदेनापि परिसमाप्यवृत्तित्वपर्यवसानम् । तद्वा कथम्? न हि एकत्र पूर्णतया स्थितस्य अन्यत्र वृत्तिसम्भवः, इति शङ्का निरस्यते सिद्धान्तिभिः विशिष्टाद्वैतिभिः व्यक्तिषु परिसमाप्तामपि व्यापिनीं तार्किकाणां जाति निदर्शयद्भिरिति भाव्यम् । सर्वदा-इति कालानवच्छेदेन व्याप्तिविवक्षा । सर्वथा-इति व्याप्तिप्रकारविवक्षा च । तत्र स्वरूपतः गुणतश्चेति व्याप्तिप्रकारद्वैविध्यम् । तेन दीपादुत्पन्नप्रदीपन्यायेन परस्वरूपवत् उत्तरेषां ‘व्यूह-विभव-अन्तर्यामि-अर्चावताराणां अपि गुणैः पूर्णतासिद्धिः । एतदभिप्रायेणैव मन्त्रपदानि व्याख्येयानि । तथा हि - पूर्णमदः पूर्णमिदं इति पूर्णमिदं पूर्णमदः इति च पाठभेदः दृश्यते । तत्र विप्रकृष्टवाचिना अदश्शब्देन नित्यविभूतिवर्तिपरस्वरूपग्रहणम् । सन्निहितवाचिना इदंशब्देन च हृदयगुहावतिं अन्तर्यामिरूपं विवक्षितम् । पूर्णशब्दः">
  <meta itemprop="wordCount" content="6038">
  <meta name="twitter:card" content="summary">
  <meta name="twitter:title" content="०३-०१">
  <meta name="twitter:description" content="॥ श्रीः ॥ बृहदारण्यकोपनिषत् (शुक्लयजुर्वेदकाण्वशाखान्तर्गता) [उपक्रमशान्तिपाठः] हरिः ओम् पूर्णमदः पूर्णमिदं पूर्णात् पूर्णमुदच्यते । पूर्णस्य पूर्णमादाय पूर्णमेवावशिष्यते ॥ ॥ ओं शान्तिः शान्तिः शान्तिः ॥
शुक्लयजुर्वेदीयानां एषः शान्तिपाठमन्त्रः । परब्रह्मणः समग्रस्वरूपस्वभावप्रतिपादकः इति यथासिद्धान्तं विपुलविशदं विवरणं अर्हति । तथा हि - पूरी आप्यायने (धा.पा.१८०४) इत्यस्मात् चौरादिकत्वेन स्वार्थणिजन्तात् धातोः क्तप्रत्यये सति वा दान्त-शान्त-पूर्ण- दस्त-स्पष्ट-छन्न-ज्ञप्ताः (पा.सू.७-२-२७) इति पाणिनि सूत्रेण पूर्णशब्दोऽयं निपात्यते । इडागमाभावः निपातस्य फलम् । णिलोपः, रात् परत्वात् प्रत्ययतकारस्य नत्वं, तस्य णत्वं चेति पूर्णशब्दसिद्धौ प्रक्रिया । क्तप्रत्ययश्च इह कर्तरि कर्मणि वेति उभयथापि भाव्यम् । तत्र कर्तरि - ब्रह्मस्वरूपेण पूरयति - व्याप्नोति इत्यर्थः । कर्मणि तु ब्रह्म कल्याणगुणैः सम्भृतमित्यर्थः । असङ्कुचितवृत्तिनानेन पूर्णशब्देन सर्वत्र सर्वदा सर्वथा च पूर्णत्वं ब्रह्मणः प्रतिपाद्यते । तद्यथा - सर्वत्रेति सर्वदेशव्याप्तिविवक्षा । सर्वत्र पूर्णता नाम सर्वव्याप्तस्य तत्तद्देशावच्छेदेनापि परिसमाप्यवृत्तित्वपर्यवसानम् । तद्वा कथम्? न हि एकत्र पूर्णतया स्थितस्य अन्यत्र वृत्तिसम्भवः, इति शङ्का निरस्यते सिद्धान्तिभिः विशिष्टाद्वैतिभिः व्यक्तिषु परिसमाप्तामपि व्यापिनीं तार्किकाणां जाति निदर्शयद्भिरिति भाव्यम् । सर्वदा-इति कालानवच्छेदेन व्याप्तिविवक्षा । सर्वथा-इति व्याप्तिप्रकारविवक्षा च । तत्र स्वरूपतः गुणतश्चेति व्याप्तिप्रकारद्वैविध्यम् । तेन दीपादुत्पन्नप्रदीपन्यायेन परस्वरूपवत् उत्तरेषां ‘व्यूह-विभव-अन्तर्यामि-अर्चावताराणां अपि गुणैः पूर्णतासिद्धिः । एतदभिप्रायेणैव मन्त्रपदानि व्याख्येयानि । तथा हि - पूर्णमदः पूर्णमिदं इति पूर्णमिदं पूर्णमदः इति च पाठभेदः दृश्यते । तत्र विप्रकृष्टवाचिना अदश्शब्देन नित्यविभूतिवर्तिपरस्वरूपग्रहणम् । सन्निहितवाचिना इदंशब्देन च हृदयगुहावतिं अन्तर्यामिरूपं विवक्षितम् । पूर्णशब्दः">
<script type="text/javascript">
    
    let baseURL = "https:\/\/vishvAsa.github.io\/vedAH_yajuH\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022build_img\u0022:\u0022https:\/\/github.com\/vishvAsa\/vedAH_yajuH\/actions\/workflows\/build.yml\/badge.svg\u0022,\u0022build_url\u0022:\u0022https:\/\/github.com\/vishvAsa\/vedAH_yajuH\/actions\/workflows\/build.yml\u0022,\u0022contactlink\u0022:\u0022https:\/\/github.com\/vishvAsa\/vedAH_yajuH\/issues\/new\u0022,\u0022env\u0022:\u0022production\u0022,\u0022githubeditmepathbase\u0022:\u0022https:\/\/github.com\/vishvAsa\/vedAH_yajuH\/edit\/content\/\u0022}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/devaH\/\u0022},{\u0022title\u0022:\u0022आगमः\u0022,\u0022url\u0022:\u0022..\/AgamaH\/\u0022},{\u0022title\u0022:\u0022आगमः शैवः\u0022,\u0022url\u0022:\u0022..\/AgamaH_shaivaH\/\u0022},{\u0022title\u0022:\u0022आगमः वैष्णवः\u0022,\u0022url\u0022:\u0022..\/AgamaH_vaiShNavaH\/\u0022},{\u0022title\u0022:\u0022रामानुजीयम्\u0022,\u0022url\u0022:\u0022..\/rAmAnujIyam\/\u0022},{\u0022title\u0022:\u0022माध्वम्\u0022,\u0022url\u0022:\u0022..\/mAdhvam\/\u0022},{\u0022title\u0022:\u0022आगमः ब्राह्मः\u0022,\u0022url\u0022:\u0022..\/AgamaH_brAhmaH\/\u0022},{\u0022title\u0022:\u0022कल्पान्तरम्\u0022,\u0022url\u0022:\u0022..\/kalpAntaram\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022वेदाः - ऋक्\u0022,\u0022url\u0022:\u0022..\/vedAH_Rk\/\u0022},{\u0022title\u0022:\u0022वेदाः - यजुः\u0022,\u0022url\u0022:\u0022..\/vedAH_yajuH\/\u0022},{\u0022title\u0022:\u0022वेदाः - साम\u0022,\u0022url\u0022:\u0022..\/vedAH_sAma\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022पुराणम् वैष्णवम्\u0022,\u0022url\u0022:\u0022..\/purANam_vaiShNavam\/\u0022},{\u0022title\u0022:\u0022महाभारतम्\u0022,\u0022url\u0022:\u0022..\/mahAbhAratam\/\u0022},{\u0022title\u0022:\u0022रामायणम्\u0022,\u0022url\u0022:\u0022..\/rAmAyaNam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvyam\/\u0022},{\u0022title\u0022:\u0022ಕನ್ನಡ\u0022,\u0022url\u0022:\u0022..\/kannaDa\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022},{\u0022title\u0022:\u0022English Lit\u0022,\u0022url\u0022:\u0022..\/english\/\u0022},{\u0022title\u0022:\u0022Book pub\u0022,\u0022url\u0022:\u0022..\/book-pub\u0022}],\u0022title\u0022:\u0022सङ्ग्रहान्तरम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022..\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vishvAsa.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    
    var pageRelUrlTree = {};
</script>

    
    <script type="text/javascript">
  let pageVars = {};
  pageVars.pageUrlMinusBasePath = "\/vedAH_yajuH\/vAjasaneyam\/kANvam\/shatapatha-brAhmaNam\/17_bRhadAraNyakopaniShat\/rangarAmAnujaH\/03-01\/".replace(basePath, "/");
  pageVars.pageParams = {};
  pageVars.pageSource = "vAjasaneyam\/kANvam\/shatapatha-brAhmaNam\/17_bRhadAraNyakopaniShat\/rangarAmAnujaH\/03-01.md";
  console.log(pageVars.pageSource);
  var pageDefaults;
  for (let possiblePageDefaults of pageDefaultsList) {
    if (pageVars.pageSource.startsWith(possiblePageDefaults.scope.pathPrefix)) {
      pageDefaults = possiblePageDefaults.values
    }
  }
    
</script>


    <script src="/vedAH_yajuH/webpack_dist/uiLib-bundle.js"></script>







    <link rel="stylesheet" href="/vedAH_yajuH/webpack_dist/uiLib.css">
<link rel="stylesheet" href="/vedAH_yajuH/css/uiLibPrint.css" media="print" >
<link rel="stylesheet" href="/vedAH_yajuH/css/fonts.css" >
<link rel="stylesheet" href="/vedAH_yajuH/css/@fortawesome/fontawesome-free/css/solid.min.css">

<link rel="stylesheet" href="/vedAH_yajuH/css/@fortawesome/fontawesome-free/css/fontawesome.min.css">


<link rel="alternate" hreflang="sa-Deva" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/" />
<link rel="alternate" hreflang="sa-Deva" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=devanagari" />

<link rel="alternate" hreflang="sa-Knda" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=kannada" />
<link rel="alternate" hreflang="sa-Mlym" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=malayalam" />
<link rel="alternate" hreflang="sa-Telu" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=telugu" />
<link rel="alternate" hreflang="sa-Taml-t-sa-Taml-m0-superscript" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=tamil_superscripted" />
<link rel="alternate" hreflang="sa-Taml" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=tamil" />
<link rel="alternate" hreflang="sa-Gran" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=grantha" />

<link rel="alternate" hreflang="sa-Gujr" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=gujarati" />
<link rel="alternate" hreflang="sa-Guru" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=gurmukhi" />
<link rel="alternate" hreflang="sa-Shar" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=sharada" />
<link rel="alternate" hreflang="sa-Dogr" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=dogra" />
<link rel="alternate" hreflang="sa-Phag" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=phags_pa" />
<link rel="alternate" hreflang="sa-Tibt" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=tibetan" />
<link rel="alternate" hreflang="sa-Sidd" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=siddham" />
<link rel="alternate" hreflang="sa-Newa" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=newa" />
<link rel="alternate" hreflang="sa-Modi" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=modi" />
<link rel="alternate" hreflang="sa-Tirh" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=tirhuta_maithili" />
<link rel="alternate" hreflang="sa-Gong" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=gondi_gujala" />
<link rel="alternate" hreflang="sa-Gonm" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=gondi_masaram" />


<link rel="alternate" hreflang="sa-Orya" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=oriya" />
<link rel="alternate" hreflang="sa-Beng-t-sa-Beng-m0-assamese" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=assamese" />
<link rel="alternate" hreflang="sa-Beng" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=bengali" />
<link rel="alternate" hreflang="sa-Mtei" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=manipuri" />
<link rel="alternate" hreflang="sa-Sinh" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=sinhala" />
<link rel="alternate" hreflang="sa-Limb" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=limbu" />
<link rel="alternate" hreflang="sa-Lepc" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=lepcha" />


<link rel="alternate" hreflang="sa-Cyrl" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=cyrillic" />
<link rel="alternate" hreflang="sa-Latn-t-sa-Zyyy-m0-iso" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=iso" />
<link rel="alternate" hreflang="sa-Latn-t-sa-Zyyy-m0-iast" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=iast" />
<link rel="alternate" hreflang="sa-Aran" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=urdu" />
<link rel="alternate" hreflang="sa-Avst" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=avestan" />

<link rel="alternate" hreflang="sa-Brah" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=brahmi" />
<link rel="alternate" hreflang="sa-Khar" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=kharoshthi" />
<link rel="alternate" hreflang="sa-Zanb" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=zanbazar_square" />
<link rel="alternate" hreflang="sa-Bhks" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=bhaiksuki" />

<link rel="alternate" hreflang="sa-Bali" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=balinese" />
<link rel="alternate" hreflang="sa-Java" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=javanese" />
<link rel="alternate" hreflang="sa-Laoo" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=lao" />
<link rel="alternate" hreflang="sa-Laoo-t-sa-Laoo-m0-Laopali" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=lao_pali" />
<link rel="alternate" hreflang="sa-Mymr" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=burmese" />
<link rel="alternate" hreflang="sa-Mymr-t-sa-Mymr-m0-Mon" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=mon" />
<link rel="alternate" hreflang="sa-Cham" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=cham" />
<link rel="alternate" hreflang="sa-Khmr" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=khmer" />
<link rel="alternate" hreflang="sa-Thai" href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/?transliteration_target=thai" />

  </head>

  <body class="ma0 bg-near-white">
    


    
<header class="p-1 bg-yellow noPrint">
    <nav role="navigation" class="col">
      <div id="div_top_bar" class="row">
        <div class="col-md-3 justify-content-start">
          <a  href="/" class="btn col border">
            <i class="fas fa-gopuram ">यजुर्वेदे विश्वासटिप्पन्यः <br/> ०३-०१</i>
          </a>
        </div>
        <div id="div_top_bar_right" class="col-md-auto d-flex justify-content-center">
          <button class="btn btn-light"  href="#transliterationDropdown" data-toggle="collapse">
            ✍
          </button>
          <select id="transliterationDropdown" size="1" class="collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          <div>
          <button class="btn btn-outline-secondary btn-sm"  href="#transliterationDropdownAlt" data-toggle="collapse">
          (✍)
          </button>
          <select id="transliterationDropdownAlt" size="1"  style="font-size:12px" class="bg-light-yellow collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          </div>
          <div class="row col d-flex  dropdown">
            <button class="btn btn-secondary-outline btn-sm dropdown-toggle" type="button" data-toggle="dropdown" aria-haspopup="true" aria-expanded="false">
              A±
            </button>
            <div class="dropdown-menu" aria-labelledby="dropdownMenuButton">
            <a class="btn btn-secondary btn-sm" onclick="module_uiLib.changeTextSize(2)">A+</a>
            <a class="btn btn-secondary btn-sm" onclick="module_uiLib.changeTextSize(-2)">A-</a>
            </div>
          </div>
          <button class="btn btn-light btn-sm"  href="#commentStyleDropdown" data-toggle="collapse">
            🗨
          </button>
          <select id="commentStyleDropdown" class="collapse" size="1" onchange="module_uiLib.default.content.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a id="expandAllButton" class="btn btn-secondary" onclick="module_uiLib.default.query.setParamsAndGo({'expandDetails': '.*'})">↕️️</a></div>
          <div id="printStyleDiv" class="row col d-flex  dropdown">
          <button class="btn btn-light btn-sm dropdown-toggle"  href="#printStyleDropdown" data-toggle="dropdown" aria-haspopup="true" aria-expanded="false">
          🖨
          </button>
            <div class="dropdown-menu col" aria-labelledby="printStyleDropdown">
              <div class="row justify-content-center">
                <p>Cols:</p>
                <input type="number" min="1" max="10" value="2" step="1" id="tbColumns" style="width: 3ch;"  accesskey="c"/>
              </div>
              <div class="row justify-content-center">
                <p>A±:</p> <input type="text" id="tbBodyFontSize" value="0.4cm" style="width: 6ch;"  accesskey="f"></input>
              </div>
              <div class="row justify-content-center">
                <p>Incl:</p> <input checked type="checkbox" id="tbIncludeStyle" value="on"></input>
                <button id="btnPrintStyle" onclick="module_uiLib.default.content.updatePrintStyle()">🖨
                </button>
              </div>
            </div>
        </div>
        </div>
        <div id="audioDiv" class="row col d-flex  dropdown">
          <button class="btn btn-secondary-outline btn-sm dropdown-toggle" type="button" id="audioDropdownMenuButton" data-toggle="dropdown" aria-haspopup="true" aria-expanded="false">
            🎧
          </button>
          <div class="dropdown-menu" aria-labelledby="dropdownMenuButton">
          <a id="speakerButton" class="btn btn-outline-secondary btn-sm" onclick="module_uiLib.default.content.handleSpeakToggle()">⏯</a>
          <button id="speakerPauseButton" class="btn btn-outline-secondary btn-sm">⏸</button>
            <div id="audioOptionsDiv" class="row justify-content-center" >
              <div>
                <p class="lead">Vol</p>
                <input type="range" min="0" max="1" value="1" step="0.1" id="volume" />
                <span id="volume-label" class="ms-2">1</span>
              </div>
              <div class="mx-5">
                <p class="lead">Rate</p>
                <input type="range" min="0.1" max="10" value="1" id="rate" step="0.1" />
                <span id="rate-label" class="ms-2">1</span>
              </div>
              <div>
                <p class="lead">Pitch</p>
                <input type="range" min="0" max="2" value="1" step="0.1" id="pitch" />
                <span id="pitch-label" class="ms-2">1</span>
              </div>
            </div>
          </div>
        </div>
        <a href="https://vishvAsa.github.io/vedAH_yajuH/search"  class="btn btn-light btn-sm">🥽🔦</a>
        <div class="row col  d-flex justify-content-center">
          <div><a id="previousPage" href="" class="btn btn-secondary">###<i class="fas fa-caret-left"></i></a></div>
          <div ><a id="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border noPrint " id="sidebar">
          <div id="fastSearch">
              <datalist id="pageDataList"></datalist>
              <input id="searchInput" placeholder="शीर्षिकान्विष्यताम्" list="pageDataList" onchange="module_uiLib.default.navigation.pageLoader()">
          </div>
          <details open  class="bg-light-gray" >
              <summary id="sidebarToggleLink" onclick="module_uiLib.default.navigation.sidebarToggleHandler()">
            Menu
              </summary>
              <ul id="sidebarBody" class="list pl2 p-0 bg-yellow">
              </ul>
          </details>
      </aside>
      <main class="col p-3" role="main" data-pagefind-body>
        
<header class='border d-flex justify-content-between'>
    <h1 id="०३-०१">०३-०१</h1>
    
    <a id="editLink" class="btn btn-primary noPrint"  href="https://github.com/vishvAsa/vedAH_yajuH/edit/content/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01.md"><i class="fas fa-edit"></i></a>
    
</header>
<article>
  <aside id="toc_card" class="card border noPrint ">
    <details id="toc_header">
        <summary>What's in this page?</summary>
      <div id="toc_body" class="p-0">
        
        <ul id="toc_ul" class="list p-0">
        </ul>
      </div>
    </details>
    <div id="progressBarDiv" class="row d-flex justify-content-center">
      🐎💪<progress id="progressLoading" value="0" max="100"> 32% </progress>
    </div>
  </aside>
  <div id="post_content">
  <p><strong>॥ श्रीः ॥  बृहदारण्यकोपनिषत्  (शुक्लयजुर्वेदकाण्वशाखान्तर्गता) [उपक्रमशान्तिपाठः] हरिः ओम् पूर्णमदः पूर्णमिदं पूर्णात् पूर्णमुदच्यते । पूर्णस्य पूर्णमादाय पूर्णमेवावशिष्यते ॥ ॥ ओं शान्तिः शान्तिः शान्तिः ॥</strong></p>
<p>शुक्लयजुर्वेदीयानां एषः शान्तिपाठमन्त्रः । परब्रह्मणः समग्रस्वरूपस्वभावप्रतिपादकः इति यथासिद्धान्तं विपुलविशदं विवरणं अर्हति । तथा हि - पूरी आप्यायने (धा.पा.१८०४) इत्यस्मात् चौरादिकत्वेन स्वार्थणिजन्तात् धातोः क्तप्रत्यये सति वा दान्त-शान्त-पूर्ण- दस्त-स्पष्ट-छन्न-ज्ञप्ताः (पा.सू.७-२-२७) इति पाणिनि सूत्रेण पूर्णशब्दोऽयं निपात्यते । इडागमाभावः निपातस्य फलम् । णिलोपः, रात् परत्वात् प्रत्ययतकारस्य नत्वं, तस्य णत्वं चेति पूर्णशब्दसिद्धौ प्रक्रिया । क्तप्रत्ययश्च इह कर्तरि कर्मणि वेति उभयथापि भाव्यम् । तत्र कर्तरि - ब्रह्मस्वरूपेण पूरयति - व्याप्नोति इत्यर्थः । कर्मणि तु ब्रह्म कल्याणगुणैः सम्भृतमित्यर्थः । असङ्कुचितवृत्तिनानेन पूर्णशब्देन सर्वत्र सर्वदा सर्वथा च पूर्णत्वं ब्रह्मणः प्रतिपाद्यते । तद्यथा - सर्वत्रेति सर्वदेशव्याप्तिविवक्षा । सर्वत्र पूर्णता नाम सर्वव्याप्तस्य तत्तद्देशावच्छेदेनापि परिसमाप्यवृत्तित्वपर्यवसानम् । तद्वा कथम्? न हि एकत्र पूर्णतया स्थितस्य अन्यत्र वृत्तिसम्भवः, इति शङ्का निरस्यते सिद्धान्तिभिः विशिष्टाद्वैतिभिः व्यक्तिषु परिसमाप्तामपि व्यापिनीं तार्किकाणां जाति निदर्शयद्भिरिति भाव्यम् । सर्वदा-इति कालानवच्छेदेन व्याप्तिविवक्षा । सर्वथा-इति व्याप्तिप्रकारविवक्षा च । तत्र स्वरूपतः गुणतश्चेति व्याप्तिप्रकारद्वैविध्यम् । तेन दीपादुत्पन्नप्रदीपन्यायेन परस्वरूपवत् उत्तरेषां &lsquo;व्यूह-विभव-अन्तर्यामि-अर्चावताराणां अपि गुणैः पूर्णतासिद्धिः । एतदभिप्रायेणैव मन्त्रपदानि व्याख्येयानि । तथा हि - पूर्णमदः पूर्णमिदं इति पूर्णमिदं पूर्णमदः इति च पाठभेदः दृश्यते । तत्र विप्रकृष्टवाचिना अदश्शब्देन नित्यविभूतिवर्तिपरस्वरूपग्रहणम् । सन्निहितवाचिना इदंशब्देन च हृदयगुहावतिं अन्तर्यामिरूपं विवक्षितम् । <strong>पूर्णशब्दः</strong></p>
<p>गुणपौष्कल्यवचनः । तथा च - परवासुदेवमूर्तिरिव अन्तर्यामिस्वरूपं च षाड्गुण्यपुष्कलमिति प्रथमवाक्यार्थः । अथ, <strong>पूर्णात्</strong> - पूर्वोक्तपरवासुदेवसकाशात् आविर्भूतं <strong>पूर्णं</strong> - व्यूहस्वरूपं, <strong>उदच्यते</strong> - बहुप्रकारं भवति । सङ्कर्षण-प्रद्युम्न-अनिरुद्ध-रूपेण द्वि-द्वि-गुणाविष्करणशालि सत् त्रिप्रकारं भवतीति भावः । तत्र व्यूहत्रये प्रतिव्यक्ति गुणद्वयमात्राविष्करणेऽपि स्वतः गुणषट्कमेव इति न न्यूनता भाव्या । इदं चोक्तं पाञ्चरात्रानुसारतः श्रीवत्सचिह्नगुरुभिः वरदराजस्तवे- <em><strong>गुणैष्षभिस्त्वेतैः प्रथमतरमूर्तिस्तव बभौ । ततस्तिस्रः तेषां त्रियुगयुगळैर्हि त्रिभिरभूत् ॥ (</strong>  १६</em>*  ) इत्यादिना ।* पूर्णस्य पूर्णं** - इह षष्ठ्यन्तपूर्णशब्दः सर्वावतारकन्दभूतं क्षीराब्धिशायि व्यूहरूपं वदति । तत्सम्बन्धि पूर्ण रामकृष्णादि विभवावतारजातम् । तत् (द्वितीयान्तम्) <strong>आदाय</strong></p>
<p>स्वहेतुत्वेन स्वीकृत्य, <strong>पूर्णमेवावशिष्यते</strong> - अर्चावताररूपमेव चरमतया वर्तते सर्वसमाश्रयणोपयोगि नित्यसन्निहितं कल्याणगुणपूर्ण च, इति मन्त्रस्य पदार्थविवरणम् । एतेन परब्रह्मणः सर्वव्याप्तिः सर्वत्र गुणपौष्कल्यं च प्रतिपादितं भवति । अध्ययनारम्भे एवंविधपरिपूर्ण- ब्रह्मस्वरूपध्यानं शान्तिमन्त्रेणानेन विधित्सितमिति बोध्यम् । श्रीवचनभूषणस्य अरुम्बदाख्ये द्रविडभाषामयटिप्पणे समञ्जसमिदं विवरणं दृश्यम् । यद्यपि श्रीरङ्गरामानुजमुनीन्द्रः बृहदारण्यके (७-१) अयं मन्त्रः प्रकरणात् प्रणवस्तुति- परतया व्याख्यातः । तदेवम् - पूर्णमदः पूर्णमिदं इत्यनेन परोक्षप्रत्यक्षसर्वलोकानां
वेदशब्दप्रभवत्वात् तद्व्याप्तत्वं प्रोच्य, (कारणेन कार्यस्य व्याप्तत्वात् कारणीभूतवेदशब्दव्याप्तता लोकानां इति) । एवं पूर्णात् (व्याप्तात् लोकात्) पूर्ण पूरणकर्तृव्याहृतिरूपभूर्भुवरादि शब्दजातम् <strong>उदच्यते</strong> - उत्कृष्टं भवति इति च व्याख्याय, <strong>पूर्णस्य पूर्णं</strong> - व्याप्तलोकस्य पूरकं व्याहतिरूपशब्दजातम्, <strong>आदाय</strong> - उपसंहृत्य, <strong>पूर्णं</strong> - तस्यापि व्यापकं ओङ्काररूपं वस्तु, <strong>अवशिष्यते</strong> - कार्यसर्वशब्दजाते नष्टेऽपि परिशिष्यते इति विवरणं कृतम् । अथ तैरेव अन्ते इदं च रुच्युत्पादनाय प्रणवस्तुतिमात्रम् । अन्यथा निमित्तकारणस्य व्याहत्यादेः कार्यव्यापकत्वासम्भवात् । उपादानभूतस्य भूतपञ्चकस्यैव व्यापकत्वसम्भवात् असामञ्जस्यं स्यात् इति समापितम् । तथापि एवं स्वेनैव रुच्युत्पादनाय प्रणवस्तुतिपरत्वोक्त्या अवास्तवमेवेदं प्रणवस्तुतिपरत्वमिति व्यञ्जनात्, युक्तं प्रणवप्रतिपाद्यस्य ब्रह्मण एव परत्वादिपञ्चकपरतया व्याख्यानमिति प्रतीमः । वस्तुतः इदं श्रीरङ्गरामानुजीयं विवरणं वाक्यान्वयाधिकरणगतश्रुतप्रकाशिका वचनविरुद्धमपि । तत्र हि व्यासार्यैः यादवप्रकाश- पक्षनिराससन्दर्भ परमात्मपरतयैव मन्त्रोऽयं विवृतः । तत्रेयं तदीयसूक्तिः परमात्मनः पूर्णत्वं च अणुमात्रेऽपि वस्तुनि स्थितस्य निरवधिकषाड्गुण्यविशिष्टतया प्रतिपत्तियोग्यत्वम् इति ॥ ॥ इति शान्तिपाठविवरणम् ॥ ***</p>
<p>[1. <strong>व्यूहः</strong> - पर एवोपासनार्थं जगत्सृष्ट्याह्यर्थञ्च वासुदेव - सङ्कर्षण - प्रद्युम्न -अनिरुद्ध भेदेन चतुर्धाऽवस्थितः । <strong>विभवः</strong> - तत्तत्सजातीयरूपेणाविर्भावः । <strong>अन्तर्यामि</strong> - स्वर्गनरकाद्यनुभवदशायामपि जीवात्मनः योगिभिः द्रष्टव्यतया हृदयप्रदेशावस्थितरूपम् । <strong>अर्चावतारः</strong> - देशकालविप्रकर्षरहितः आश्रिताभिमतद्रव्यादिकं शरीरतया स्वीकृत्य तस्मिन्नप्राकृतशरीरविशिष्टस्सन् अर्चकपराधीन-स्रानभोज्या- सनशयनसनस्थितिः सर्वसहिष्णुः परिपूर्णो गृहग्रामनगरप्रशस्तदेशशैलादिषु वर्तमानो मूर्तिविशेषः ।] <strong>बृ ह दा र ण्य को प नि ष त् तृतीयोऽध्यायः प्रथमं ब्राह्मणम् अश्वब्राह्मणम् [अश्वमेधीयाश्वस्य अङ्गेषु उषा आदि दृष्टिः]  हरिः ओम् । उषा वा अश्वस्य मध्यस्य शिरः । सूर्यश्चक्षुर्वातः प्राणो व्यात्तमग्निर्वैश्वानरः संवत्सर आत्माऽश्वस्य मेध्यस्य । द्यौः पृष्ठमन्तरिक्षमुदरं पृथिवी पाजस्यं दिशः पार्श्वे अवान्तरदिशः पर्शवः, ऋतवोऽङ्गानि मासाश्चार्द्धमासाश्च च पर्वाण्यहोरात्राणि प्रतिष्ठा नक्षत्राण्यस्थीनि, नभो माँसानि । उवध्यँ सिकताः सिन्धवो गुदा यकृञ्च क्लोमानश्च पर्वता ओषधयश्च वनस्पतयश्च लोमानि । उद्यन् पूर्वार्धो निम्लोचन् जघनार्धो यद्विजृम्भते तद्विद्योतते यद्विधूनुते तत् स्तनयति, यन्मेहति तद्वर्षति, वागेवास्य वाक् ॥ प्रकाशिका रङ्गरामानुजमुनिविरचिता  [मङ्गलाचरणम्] अतसीगुच्छसच्छायमञ्चितोरस्थलं श्रिया । अञ्जनाचलशृङ्गारमञ्जलिर्मम गाहताम् ॥  [आचार्यवन्दनम्] व्यासं लक्ष्मणयोगीन्द्रं प्रणम्यान्यान् गुरूनपि । बृहदारण्यकव्याख्यां करोमि विदुषां मुदे ॥  [अवतारिका]</strong></p>
<p>अष्टाध्यायात्मके बृहदारण्यके प्रवर्योपसत्प्रतिपादक प्रथमद्वितीयाध्यायौ उपेक्ष्योत्तरोऽध्यायगणो व्याख्यायते । यद्यपि <strong>उषा वा अश्वस्य</strong> इत्यादिकमपि अश्वमेधादि- कर्मविषयकमेव, तथापि ब्रह्मदृष्टिः विधिरूपतया ब्रह्मात्मकत्व प्रतिपादनपरतया&rsquo; यथाकथञ्चित् ब्रह्मसम्बन्धित्वेन तद्व्याख्यानस्योचितत्वात् । अत एवाश्वमेधब्राह्मणादेब्रह्मपरोपनिषद्भाग- सङ्गतिरुपपद्यते। न च प्रवर्ग्योपसत्पराध्यायद्विकस्य ब्रह्मपर आरण्यकमध्ये विद्यासन्निधौ पाठाद्विद्यार्थत्वं शङ्क्यम्; वेधाद्यर्थभेदात् (ब्र.सू.३-३-२५) इति अधिकरणे शुक्रं प्रविध्य हृदयं प्रविध्य (अथर्व.उ.१) तेजस्वि नावधीतमस्तु (तै.आन.१) इत्यादीनां शत्रुहृदय- वेधाध्ययनादि प्रकाशकानां मन्त्राणां, देवा ह वै सत्रं निषेदुः (शत.ब्रा.१४-१-१) इति बृहदारण्यक आरम्भपठितब्राह्मणप्रतिपादितप्रवर्ग्यादेः च कर्मणः, लिङ्गादिबलेन अन्यत्र विनियुक्तत्वेऽपि विद्यासन्निधिपाठाऽऽनर्थक्यपरिहाराय विद्यार्थत्वं इति पूर्वपक्षे, विद्यासन्निधिपाठस्य दिवाकीर्त्यत्वारण्यपाठ्यत्वादिसौकर्यार्थतया अपि उपपत्तेः बलवद्भिः लिङ्गादिभिः अभिचाराध्ययनज्योतिष्टोमादि अर्थत्वं इति वेधाद्यर्थभेदात् (ब्र.सू.३-३-२५) इति सूत्रेण सिद्धान्तितत्वात् । तस्य च सूत्रस्य अयं अर्थः - &lsquo;मन्त्रप्रतिपाद्यस्य वेधाद्यर्थस्य विद्यार्थत्वाभावेन विद्यार्थात् भेदात् तत्प्रकाशनद्वारा विद्याशेषत्वमपि इत्यभिचारादिशेषत्वम्&rsquo; इति । ततः च न विद्यार्थत्वशङ्कायाः अवकाशः । सर्वकर्मश्रेष्ठ अश्वमेधाङ्गभूते अश्वे-यदेव विद्यया करोति श्रद्धयोपनिषदा तदेव वीर्यवत्तरं भवति (छां.उ.१-१-१०) इति कर्मवीर्यवत्तरत्वापादिका विश्वरूपत्व उपासना उपदिश्यते- <strong>उषा वा अश्वस्य मध्यस्य शिरः । मेघः।</strong> - यज्ञः, तं अर्हति इति <strong>मेध्यः</strong> । यज्ञार्थस्य पशोः यत् शिरः तत् <strong>उषाः</strong> - ब्राह्मः मुहूर्तः । लिङ्गव्यत्ययः छान्दसः । उषसः अहर्मुखत्वेन अहश्शिरस्त्वात् पशोः शिरसि तद्बुद्धिः उपपद्यते इति द्रष्टव्यम् । आदित्यादिमतयश्च अङ्ग उपपत्तेः (ब्र.सू.४-१-६) इति अधिकरणे य एव असौ तपति तं उद्गीथं उपासीत (छां.उ.१-३-१) इत्यत्र कर्माङ्गभूते उद्गीथे आदित्यदृष्टिः कर्तव्या, उत आदित्ये उद्गीथदृष्टिः इति विशये, ब्रह्मदृष्टिरुत्कर्षात् (ब्र.सू.४-१-५) इति सूत्रोक्तन्यायेन उत्कृष्टदृष्टेः एव अपकृष्टे कर्तव्यत्वात् कर्माङ्गस्य उद्गीथस्य कर्मोपकारकत्वेन उत्कृष्टतया तद्बुद्धिः एव आदित्ये कर्तव्या इति पूर्वपक्षे प्राप्ते-आदित्यादिमतयश्च अङ्गे उपपत्तेः (ब्र.सू.४-१-६) इति सूत्रेण सिद्धान्तितम् । अत्र च शब्दः अवधारणे । अङ्ग एव आदित्यादिमतयः कार्याः, कर्माराध्यतया आदित्यादीनां एव उत्कृष्टत्वस्य उपपत्तेः इति तदर्थः । ततः च अश्वस्य शिरःप्रभृति अवयवेषु कर्माङ्गभूतेषु एव उष आदि बुद्धिः, कार्या, न तु उष आदौ शिर आदिबुद्धिः । <strong>सूर्यश्चक्षुः</strong> इति - अश्वस्य चक्षुस्सूर्यः । सूर्याधिष्ठातृकत्वात् तद्बुद्धिस्तत्र कार्येत्यर्थः । <strong>वातः प्राणः</strong> अश्वस्य प्राण एव वातः । वाय्ववस्थाविशेषत्वात्प्राणस्य तद्बुद्धिस्तत्र कार्येत्यर्थः । <strong>व्यात्तमग्निः वैश्वानरः</strong> विवृतं मुखमेव वैश्वानरोऽग्निः । अग्निर्वाग्भूत्वा मुखं प्राविशत् (ऐत.उ.१-२-४) इति अग्नेर्मुखाधिष्ठा- तृत्वात् तद्बुद्धिस्तत्र कार्येत्यर्थः । <strong>संवत्सरः</strong> इति - संवत्सरः अश्वस्य मध्यस्य <strong>आत्मा</strong></p>
<p>स्वरूपमित्यर्थः । <strong>ऋतवोऽङ्गानि</strong> इत्यादिना संवत्सरावयव ऋतुमासादीनां तदवयवत्वेन निरूपयिष्यमाणत्वात् संवत्सरस्यावयविशरीरात्मकत्वम् । <strong>अश्वस्य मध्यस्य</strong> इति सर्वत्रानुषङ्गार्थं पुनर्वचनम् । <strong>संवत्सर</strong> शब्देन संवत्सराभिमानी प्रजापतिर्वा विवक्षितः । <strong>द्यौः पृष्ठम्</strong> - ऊर्ध्वत्वसामान्यात् । <strong>अन्तरिक्षमुदरम्</strong> - अवकाशत्वसाम्यात् । <strong>पृथिवी पाजस्यम्</strong> । भुजान्तरामित्यर्थः । द्यौः पृष्ठमन्तरिक्षमुदरमियमुर (बृ.उ.१-२-३) इत्यग्नेरुरसि पृथिवीदृष्टि- दर्शनात् । <strong>दिशः पार्श्वे</strong> - दिशः दक्षिणोत्तरत्वाद्याश्रयत्वात्पार्श्वे । <strong>अवान्तरदिशः पर्शवः</strong> वायव्याद्या अवान्तरदिशः पार्श्वास्थीनी । <strong>ऋतवोऽङ्गानि</strong> - स्पष्टोऽर्थः । <strong>मासाश्चार्धमासाश्च पर्वाणि</strong> इति । <strong>पर्वाणि</strong> अङ्गसन्धयः । समविभागसाम्यात् । <strong>अहोरात्राणि प्रतिष्ठा</strong> - पादा इत्यर्थः । <strong>नक्षत्राण्यस्थीनि</strong> - शुक्लत्वसाम्यात् । <strong>नभो</strong></p>
<p>मांसानि अस्थ्यात्मकनक्षत्रसंपृक्तत्वात् । <strong>उवध्यं सिकताः</strong> अर्धजीर्णं घासाद्यशनं सिकताः । विश्लिष्टावयवसाम्यात् । <strong>सिन्धवो गुदाः</strong> । गुदा इति अवयवाभिप्रायेण बहुवचननिर्देशः । <strong>सिन्धवः</strong> - नद्य इत्यर्थः । <strong>यकृच्च क्लोमानश्च पर्वताः</strong></p>
<p>हृदयस्याधःप्रदेशवर्तिदक्षिणोत्तरमांसखण्डौ यकृत्क्लोमशब्दवाच्यौ । <strong>क्लोमानः</strong> - इति एकस्मिन् व्यत्ययाद्बहुवचनम् । <strong>पर्वताः</strong> - काठिन्योन्नतत्वपिण्डाकारत्वसाम्यात् । <strong>ओषधयश्च वनस्पतयश्च लोमानि</strong> - सूक्ष्मत्वसाम्यात् । <strong>उद्यन् पूर्वार्धः</strong> सूर्य इति शेषः । उद्यन् सूर्यः शरीरपूर्वार्ध इत्यर्थः । <strong>निम्लोचन् जघनार्धः</strong> । <strong>निम्लोचन्</strong> - अस्तं गच्छन् सूर्यः अपरार्धः, पूर्वापरत्व- साम्यात् । <strong>यद्विजृम्भते तद्विद्योतते</strong> - मुखव्यादानमेवान्तरप्रकाशहेतुत्वात् विद्युत् । <strong>यद्विधूनुते तत्स्तनयति</strong> - रोमविधूननमेव सशब्दत्वात् मेघनिर्घोषः । <strong>यन्मेहति तद्वर्षति</strong></p>
<p>मूत्रोत्सर्जनमेव सेचनत्वसाम्यावर्षणम् । <strong>वागेवास्य वाक्</strong> - नात्र कल्पनापेक्षा ॥ १ ॥</p>
<p><strong>[अश्चानुबन्धिषु दृष्टिः]  अहर्वा अश्वं पुरस्तान्महिमाऽन्वजायत । तस्य पूर्वे समुद्रे योनिः। रात्रिरेनं पश्चान्महिमान्वजायत । तस्यापरे समुद्रे योनिः । एतौ वा अश्वं महिमानावभितः संबभूवतुः। हयो भूत्वा देवानवहद्वाजी गन्धर्वानर्वाऽसुरानश्वो मनुष्यान् । समुद्र एवास्य बन्धुः समुद्रो योनिः॥ २ ॥  ॥ इति तृतीयाध्याये प्रथमं ब्राह्मणम् ॥</strong></p>
<p><strong>प्र. - अहर्वा अश्वमिति</strong> - अश्वस्याग्रतः पृष्ठतश्च सौवर्णराजतौ महिमाख्यौ ग्रहौ पात्रविशेषौ स्तः । तयोर्मध्ये <strong>अश्वं पुरस्तात्-</strong> अश्वस्य पुरस्तात् यो <strong>महिमा</strong></p>
<p>महिमाख्यो ग्रहविशेषः । सः अहरेव <strong>अन्वजायत</strong> -समपद्यत । तत्राहर्भावना कर्तव्येति यावत् । अह्न इव सौवर्णपात्रस्यापि पीतप्रभत्वात् । <strong>तस्य पूर्वे समुद्रे योनिः</strong> - पूर्वः समुद्रो <strong>योनिः</strong> - आसादनस्थानम् । सौवर्णपात्रग्रहासादनस्थाने पूर्वसमुद्रबुद्धिः कार्येत्यर्थः । यद्वा - <strong>महिमान्वजायत</strong> इत्यत्रानुर्लक्षणार्थः । कर्मप्रवचनीयत्वात्तद्योगे अश्वमिति द्वितीया । <strong>रात्रिरेनम्</strong> इति । <strong>एनम्</strong> - अस्य अश्वस्य पश्चाद्यो राजतो महिमाख्यो ग्रहविशेषः । सः <strong>रात्रिरन्वजायत</strong> - रात्रिस्समपद्यतेत्यर्थः । चन्द्रिकाधवलत्वसाम्यात् । <strong>तस्यापरे समुद्रे योनिः</strong> - पश्चिमस्समुद्रः तदासादनस्थानमित्यर्थः । <strong>एतौ वा</strong> इति - एतौ वै महिमाख्यौ ग्रहौ अश्वस्य पूर्वोत्तरपार्श्वयोः प्रतिष्ठितावित्यर्थः । अतः सर्वतो महिमशाल्यश्व इति स्तुत्वा हयवाज्यर्वाश्वरूपैश्चितुर्भिर्जातिविशेषैर्देवगन्धर्वासुरमनुष्यवोढृत्वेनाश्वं स्तौति - <strong>हयो भूत्वा देवानवहत्</strong> इत्यादिना । <strong>समुद्र एवास्य बन्धुः</strong> इति । <strong>अस्य</strong> अश्वस्य समुद्रो बन्धुः । तत्र बन्धुदृष्टिः कर्तव्येत्यर्थः । तत्र हेतुमाह - <strong>समुद्रो योनिः</strong> इति - उच्चैश्श्रवसोऽश्वस्य वारुणाश्वानां च तस्मादुत्पत्तिदर्शनात् समुद्रो योनित्वेन ध्यातव्य इत्यर्थः ॥ २ ॥ **॥ इति तृतीयाध्याय प्रथमब्राह्मण प्रकाशिका ॥ तृतीयाध्याये द्वितीयं ब्राह्मणम्  अश्वमेधब्राह्मणम्  [अश्वमेधादौ दृष्टिविधानाय मृत्युकर्तृकसृष्टिवर्णनम्]  नैवेह किञ्चनाग्र आसीत् । मृत्युनैवेदमावृतमासीदशनायया । अशनाया हि मृत्युः। तन्मनोऽकुरुत आत्मन्वी स्यामिति । सोऽर्चनचरत् । तस्यार्चत आपोऽजायन्त । अर्चते वै मे कमभूदिति । तदेवार्कस्यार्कत्वम् । कँ ह वा अस्मै भवति, य एवमेतदर्कस्यात्वं वेद ॥ १ ॥ **</p>
<p><strong>प्र.</strong> अश्वमेधाङ्गभूतचित्याग्नौ तदङ्गभूतसंवत्सरकाले च ब्रह्मदृष्टिं विधित्सन् प्रथमतो अग्नेरुत्पत्तिप्रकारमाह - <strong>नैवेह किञ्चनाग्र आसीत्</strong> इत्यादिना । केचित्तु नात्र दृष्टिर्विधीयते, अपि तु तात्त्विकतदात्मकत्वानुसन्धानसिद्धये परमात्मन उत्पत्त्यादिकमाम्नायते इत्याहुः । नोभयथापि विरोधं पश्यामः । <strong>इह</strong> - &lsquo;जगति&rsquo; <strong>किञ्चन</strong> - परिदृश्यमानं स्थूलावस्थं वस्तु <strong>अग्रे</strong> - सृष्टेः प्राक् नैवासीत् । अत्र <strong>अग्रे नैवासीत्</strong> इत्यनेन न शून्यत्वमुच्यते, असत्कार्यानभ्युपगमात् तथा हि सति शशविषाणादेर प्युत्पत्तिप्रसङ्गात् । घटः प्राक्नैवासीदिति प्रतीतेर्घटत्वावस्थापूर्वभाविपिण्डत्वावस्थाविषयकत्वदर्शनेन इहापि, ‘नाग्र आसीत्&rsquo; इति प्रतीतेः परिदृश्यमानस्थूलावस्थाविरोध्यवस्थावत्त्वमेवार्थः । ननु परिदृश्यमानमिदं जगत् दृश्यमानस्थूलावस्थाविरोधिनी कामवस्थामभजदित्यय आह <strong>मृत्युनैवेदमावृत- मासीदशनायया</strong> इति । कारणवाक्यत्वादत्र मृत्युशब्देन मृत्युसंज्ञकाचिच्छरीरपरमात्मोच्यते । यस्याव्यक्तं शरीरं, यस्याक्षरं शरीरं, यस्य मृत्युश्शरीरं, एष सर्वभूतान्तरात्मा अपहतपाप्मा दिव्यो देव एको नारायणः (सुबा.उ.७) इति सुबालश्रुतौ मृत्युशब्दस्य तमसि प्रयुक्तत्वात् । अत्र <strong>अशनाया</strong> नाम सञ्जिहीर्षा । अशनायोदन्याधनाया बुभुक्षापिपासागर्धेषु (पा.सू.७.४.३४) इति बुभुक्षार्थे निपातितोऽशनायाशब्दः सञ्जिही लक्षयित्वा तद्वतिलक्षितलक्षणया वर्तते । ततश्चायमर्थः - सञ्जिहीर्षुणा तमश्शरीरेण परमात्मना परिदृश्यमानं स्थूलावस्थं जगत् <strong>आवृतमासीत्</strong> - तिरोहितस्थूलावस्थमासीत् । स्थूलावस्थां विहाय तमश्शरीरकपरमात्मा- वस्थमासीदित्यर्थः । अशनायाशब्दस्य मृत्युशब्दिते परमात्मनि प्रयोगे हेतुमाह - <strong>अशनाया हि मृत्युः</strong> इति । लोके बुभुक्षाविशिष्टो हि पुरुषो जन्तून् हिनस्ति । अतो बुभुक्षायाः मरणहेतुत्वेन मृत्युत्वं प्रसिद्धमित्यर्थः । यद्यपि तत्रत्याशनायामृत्युशब्दयोर्भिन्नत्वात् प्रकृते मृत्युशब्दप्रतिपाद्यस्य तमश्शरीरकपरमात्मनः सञ्जिहीर्षा वाच्यशनायाशब्दप्रयोगविषयतायां न तदुपपादकम्, तथाप्येकशब्दरूषितत्वेनार्थद्वयैकीकरणेन श्रुतिप्रवृत्तिरुपपद्यत इति द्रष्टव्यम् । <strong>तन्मनोऽकुरुतात्मन्वी स्यामिति</strong> इति । तदिति लिङ्गव्यत्ययः छान्दसः । <strong>सः</strong> - मृत्युः, तमश्शरीरकः परमात्मा, अहं <strong>आत्मन्वी</strong> - शरीरीचेतनाचेतनप्रपञ्चशरीरकस्यामिति सङ्कल्प्यमनः कृतवानित्यर्थः । न च साञ्जिहीर्षोः सिसृक्षाकार्यमनस्सृष्टिविरुद्धेति वाच्यम् । सृष्ट्वा संहरिष्यामीत्येवंभूतसृष्टिसंहारलक्षणविहारेच्छया एव <strong>अशनाया</strong> शब्देन विवक्षितत्वात् । अत्र मनश्शब्देन &lsquo;मनोमहान्मतिब्रह्म&rsquo; (अ.को.) इति नामपाठात् महत्तत्वमुच्यते । तच्चोप- लक्षणमहङ्करादिभूतावधिकसृष्टेरपि । मनश्शब्दस्यान्तःकरणार्थकत्वेपि मनश्शब्दः स्वपूर्वभावि महदादीनामप्युपलक्षकः, महदादिसृष्ट्यभावे मनस्सृष्ट्यभावात् । अन्यत्सर्वं पूर्ववत् । आत्मशब्दात् &lsquo;तदस्यास्तीत्यस्मिन्&rsquo; (पा.सू.५.२.९४) इति अर्थे विनिप्रत्ययः छान्दसः । <strong>सोर्चन्नचरत्</strong> इति । <strong>अर्चन्</strong> - प्रीणयन् । आत्मानमिति शेषः । कर्मकारकञ्च स्वयमेव, अश्रुताध्याहारादपि प्रकृतस्यैव कर्मत्वोपपत्तेः । अर्चन् इत्यत्र लक्षणहेत्वोः क्रियायाः (पा.सू.३-२-१२६) इति हेतौ शतृप्रत्ययः । जगद्व्यापारलीलया स्वात्मानं प्रीणयितुमचरदित्यर्थः । उक्तं हि भगवता बादरायणेन जगत्सृष्टेर्लीलारस एव प्रयोजनमिति । तथाहि - द्वितीयाध्याये स्मृतिपादे - जन्मजरामरणादिदुःखबहुळं जगत्सृजतोऽ&rsquo;वाप्त- समस्तकामस्य परमात्मनः प्रवृत्तेः स्वार्थत्वपरार्थत्वासम्भवात् , प्रयोजनानुद्देशेन प्रेक्षावत्प्रवृत्तेर- योगात्, प्रवृत्तिर्नोपपद्यते इति न प्रयोजनवत्त्वात् (ब्र.सू.२-१-३२) इति सूत्रेण पूर्वपक्षं कृत्वा, लोकवत्तु लीला कैवल्यम् (ब्र.सू.२-१-३३) वैषम्यनघृण्ये न सापेक्षत्वात् तथा हि दर्शयति (ब्र.सू.२-१-३४) न कर्माविभागादिति चेन्नानादित्वादुपपद्यते चाप्युपलभ्यते च (ब्र.सू.२-१-३५) सर्वधर्मोपपत्तेश्च (ब्र.सू.२-१-३६) इति चतुर्भिस्सूत्रैः सिद्धान्तितम् । तेषां चायमर्थः यथा महाराजस्यापि केवललीलप्रयोजनाः &lsquo;कन्दुकादिक्रीडाः दृष्टाः । एवं परमात्मनोऽपि केवललीलार्था जगत्सृष्ट्यादि प्रवृत्तिरिति लोकवत् इति सूत्रस्यार्थः । ननु विषमं देवमनुष्यतिर्यगादि सृजतः परमात्मनो वैषम्यं प्रसजेत्, अतिघोरनरकादि- सृष्ट्या निर्घृणत्वञ्च प्रसजेदिति चेत् - न । तत्तत्कर्मानुसारेण कर्मसापेक्षतया सृजतो न पक्षपातादिप्रसक्तिः । साधुकारी साधुर्भवति पापकारी पापो भवति । (बृ.उ.६-४-५) &lsquo;निमित्तमात्रमेवासौ सृज्यानां सर्गकर्मणि । प्रधानकारणीभूता यतो वै सृज्यशक्तयः&rsquo; ॥ (वि.पु.१-४-५१) <strong>निमित्तमात्रं</strong> साधारणमित्यर्थः । <strong>सृज्यशक्तयः</strong> - कर्माणीत्यर्थः - इति श्रुतिस्मृतिलक्षणं प्रमाणं दर्शयति । अतो वैषम्यनैर्घृण्ये नेति वैषम्यनैर्घृण्यसूत्रस्यार्थः । ननु प्रळये जीवस्य ब्रह्मणा । अविभागेन तदाश्रितानां च कर्मणामभावात् सर्गाद्यसृष्टौ स्वेच्छया तरतमभावापन्नं जगत्सृजतो वैषम्यादिकमपरिहार्यमिति, न कर्माविभागात् इति सूत्रखण्डेन परिचोद्य, नानादित्वादुपपद्यते चाप्युपलभ्यते च (ब्र.सू.२-१-३५) इति सूत्रखण्डेन परिहृतम् । जीवानामनादित्वात्, तदानीं कर्मणामपि सत्वात् न वैषम्यादिप्रसङ्गः । न च जीवानामनादित्वे प्रळये, सदेव सोम्येदमग्र आसीत् (छां.उ.६-२-१) इति अविभागो नोपपद्यते इति वाच्यम् - अविभक्तनामरूपतया भेदकाकारास्फुरणमात्रेणाविभाग- व्यवहारोपपत्तेः । तदनादित्वं च श्रुतिस्मृतिषूपलभ्यते न जायते म्रियते वा विपश्चित् (कठ.उ.२-१-१८) प्रकृतिं पुरुषं चैव विद्ध्यनादी उभावपि (भ.गी.१३-१९) इति इति सूत्रार्थः । सर्वधर्मोपपत्तेश्च (ब्र.सू.२-१-३६) प्रधानादिष्वसम्भावितानामपि सृष्ट्युपयुक्त- सार्वज्ञ्यसर्वशक्तित्वादिसकलधर्माणां परमात्मन्येव उपपत्तेश्च परमात्मैव जगत्कारणमिति सृष्टिीलाप्रयोजनत्वं स्थितम् । अतः <strong>सोऽर्चन्नचरत्</strong> इत्यस्योक्त एवार्थः । <strong>तस्यार्चत आपोऽजायन्त । अर्चतः</strong></p>
<p>प्रीणनाय प्रवृत्तस्य <strong>तस्य</strong> - परमात्मनः सकाशादाप उत्पन्ना इत्यर्थः । तत्र चापां प्राधान्यात् अप्छब्दप्रयोगः । अपां सृष्टिश्च स्रष्टुर्नारायणत्वे लिङ्गम् । एको ह वै नारायणः (महा.ना.१-१) इत्युपक्रम्य ता इमा आपः इति श्रुतेः । <strong>अर्चते वै मे कमभूत्</strong></p>
<p>इति वै शब्दोऽवधारणे । अर्चनप्रवृत्ताय <strong>मे</strong> - मह्यं <strong>कम्</strong> - जलं अभूदिति स परमात्मा अमन्यतेत्यर्थः । <strong>तदेवार्कस्यार्कत्वम्</strong> इति। यस्माद्धेतोरेवममन्यत, अत एतत्तदेवार्क शब्दितस्य परमात्मनः अर्कशब्दप्रवृत्तौ निमित्तमित्यर्थः । अर्कशब्दितत्त्वं च परमात्मनः अर्को वाजसनिशृङ्गी (स.ना.८५) इति भगवन्नामसहस्रपाठादिति द्रष्टव्यम् । एतत्सर्वं सर्व- व्याख्यानाधिकरणे व्यासार्यैः स्पष्टमुक्तम् । नामनिरुक्तिज्ञानस्य फलमाह - <strong>कं ह वा अस्मै भवति</strong> इति । <strong>कं</strong> - सुखं, <strong>हः</strong> - प्रसिद्धौ । <strong>वै</strong> शब्दोऽवधारणे । सुखमेवेत्यर्थः । शिष्टं स्पष्टम् ॥ १ ॥</p>
<p><strong>[चित्याग्निसृष्टिः]</strong></p>
<p>आपो वा अर्कः । तद् यदपां शर आसीत् तन् समहन्यत । सा पृथिव्य- भवत् । तस्यामश्राम्यत् । तस्य श्रान्तस्य तप्तस्य तेजोरसं निरवर्तताग्निः ॥२॥ <strong>प्र.</strong> - अण्डस्य भगवदात्मकभूतपरिणामत्वं वक्तुम् अपां भगवदात्मकत्वमाह - <strong>आपो वा अर्क</strong> इति । <strong>आपः</strong> - अर्कशब्दित भगवदात्मिका इत्यर्थः । <strong>तद्यदपां शर आसीत्</strong> इति । दध्नोमण्डांश इव भूतान्तरसंसृष्टानामपां यः <strong>शरः</strong> - सारांश आसीत, <strong>तत् समहन्यत</strong> - बाह्येन तेजसा पच्यमानं सत् सङ्घातभावमापद्यत । <strong>सा पृथिव्यभवत्</strong> - तत इति शेषः । <strong>ततः</strong> - संहन्यमानेभ्यो भूतेभ्यः <strong>सा पृथिवी</strong> - अण्डरूपा <strong>पृथिव्यभवत्</strong> । ता - आपः तद्धिरण्मयमण्डमभवत् (महो.१-४) इति महोपनिषदैकार्यात् । <strong>तस्यामश्राम्यत्</strong></p>
<p>इति । <strong>तस्यां</strong> - अण्डाकारेण परिणतायां पृथिव्यां सत्यामिति <strong>शेषः</strong> । मृत्युशब्दितः परमात्मा । <strong>अश्राम्यत्</strong> अत्र &lsquo;श्रान्तिशब्दः करणलक्षणया यत्नपरः । अयततेत्यर्थः । <strong>तस्य श्रान्तस्य तप्तस्य तेजोरसो निरवर्तताग्निः</strong> इति। <strong>तस्य</strong> -परमात्मनः <strong>श्रान्तस्य-</strong></p>
<p>कृतयत्नस्य, <strong>तप्तस्य</strong> - सृज्यवर्गपर्यालोचनवतः शरीरात् तेजोरसः । तेजस्सारभूतोऽग्निः <strong>निरवर्तत</strong> । एवमेव व्यासार्यैरुक्तम् ॥ २ ॥</p>
<p><strong>[चित्याग्नयङ्गेषु दृष्टिः]  स त्रेधात्मानं व्याकुरुत आदित्यं तृतीयं वायुं तृतीयम् । स एष प्राणस्रोधा विहितः । तस्य प्राची दिक् शिरोऽसौ चासौ चेर्मौ । अथास्य प्रतीची दिक् पुच्छमसौ चासौ च सक्थ्यौ । दक्षिणा चोदीची च पार्श्वे । द्यौः पृष्टमन्त- रिक्षमुदरमियमुरः । स एषोऽप्सु प्रतिष्ठितः । यत्र क्व चैति तदेव प्रतितिष्ठत्येवं विद्वान् ॥ ३ ॥</strong></p>
<p><strong>प्र. - स त्रेधात्मानं व्याकुरुत</strong> इति । <strong>सः</strong> - अग्निरात्मानं त्रेधा व्यभजदित्यर्थः । <strong>आदित्यं तृतीयं वायुं तृतीयम्</strong> इति । अग्न्यादित्यवाय्वात्मना त्रेधा विभक्त इत्यर्थः । त्रयाणां मध्ये चित्याग्निः अंशी; वाय्वादित्यावंशाविति भावः । अग्निवाय्वपेक्षया आदित्यस्य तृतीयत्वम् । अग्न्यादित्यापेक्षया वायोस्तृतीयत्वम् । <strong>स एष प्राणस्रोधा विहितः</strong> इति । यः त्रेधा विभक्तः अग्निवाय्वादित्यात्मना - वाय्वादित्यांशको यः एषोग्निः - स एष <strong>प्राणः</strong> - परमात्मेत्यर्थः । तत्र तद्दृष्टिः कर्तव्येति यावत् । <strong>स एषोग्निरर्क</strong> इति उत्तरत्राग्नौ अर्कशब्दित परमात्मा ध्यानस्य वक्ष्यमाणत्वात् इति द्रष्टव्यम् । <strong>तस्य प्राची दिक् शिर</strong></p>
<p>इति । <strong>तस्य</strong> - अग्नेः शिर आदौ प्रागादि बुद्धिः कर्तव्येत्यर्थः । शिरसः प्राचीनसम्बन्धित्वात्तत्र तप्टुद्धिः कर्तव्या । एवमुत्तरत्रापि द्रष्टव्यम् । <strong>असौ चासौ चेर्मौ</strong> इति । &lsquo;ईशान्याग्नेयौ&rsquo; । <strong>ईर्मौ</strong> - बाहू । <strong>अथास्य प्रतीची दिक्पुच्छम्</strong> । पुच्छे प्रतीचित्वबुद्धिः कर्तव्या । तत्सम्बन्धित्वादिति भावः । <strong>असौ चासौ च सक्थ्यौ</strong> इति । वायव्यनैऋत्यौ <strong>सक्थिनी</strong> - ऊरु इति यावत् । सक्थ्याविति छान्दसः प्रयोगः । <strong>दक्षिणा चोदीची च पार्श्वे</strong> । दक्षिणोत्तरपार्श्वे अपि दक्षिणोत्तरदिग्द्वयम् । &lsquo;तद्दिग्वर्तित्वादिति भावः। <strong>द्यौः</strong> इत्यादि । <strong>इयं</strong> - पृथिवीत्यर्थः । शिष्टं स्पष्टम् । <strong>स एषोप्सु प्रतिष्ठित</strong> इति । <strong>स एषः</strong> - अग्निः । अप्सु प्रतिष्ठितत्वं च उक्तरीत्या तन्मूलोत्पत्तिकत्वादिति द्रष्टव्यम् । <strong>यत्र क्व चैति तदेव प्रतितिष्ठति य एवं विद्वान्</strong> इति । एवं विद्वान् यत्र क्व च - प्रदेशे <strong>एति</strong> - गच्छति । <strong>तदेव</strong> - &lsquo;तत्रैव <strong>प्रतितिष्ठति</strong> - प्रतिष्ठां लभत इत्यर्थः ॥ ३ ॥</p>
<p><strong>[मृत्युकर्तृकसंवत्सरसृष्टिः]  सोऽकामयत द्वितीयो म आत्मा जायतेति । स मनसा वाचं मिथुनँ समभवदशनाया मृत्युः । तद्यद्रेत आसीत्, स संवत्सरोऽभवत् । न ह पुरा ततः संवत्सर आस । तमेतावन्तं कालमबिभः, यावान् संवत्सरः । तमेतावतः कालस्य परस्तादसृजत । तं जातमभिव्याददात् । स भाणमकरोत् सैव वागभवत् ॥ ४ ॥</strong></p>
<p><strong>प्र.</strong> - एवमर्कप्राणशब्दितपरमात्मदृष्टिविशिष्टमश्वमेधाङ्गभूतचित्याग्निमुत्पत्त्यादि- प्रकारोपेतमुपवर्ण्य अश्वमेधाङ्गभूतसंवत्सरकालं मृत्युशब्दितपरमात्मदृष्टिविशिष्टं प्रतिपादयितुमुपक्रमते - <strong>सोऽकामयत</strong> इत्यादिना । <strong>सः अशनाया मृत्युः</strong> - पूर्वोक्तः सञ्जिहीर्षुः मृत्युशब्दितः परमात्मा पूर्वसृष्टाग्निरूपात्मापेक्षया <strong>द्वितीय आत्मा</strong> आत्मान्तरं <strong>मे</strong> जायतामिति सङ्कल्पं कृतवान् । सङ्कल्प्य च त्रयीलक्षणां <strong>वाचं मनसा मिथुनं</strong></p>
<p>द्वन्द्वभावं <strong>समभवत्</strong> - संभावितवान् । स्रक्ष्यमाणप्रपञ्चपरिज्ञानाय । नामरूपञ्च भूतानां कृत्यानां च प्रपञ्चनम् । वेदशब्देभ्य एवादौ देवादीनां चकार सः ॥ (वि.पु.१-५-६४) इति न्यायेन साक्षाद्वा चतुर्मुखशरीरकतया वा त्रयीं पर्यालोचितवान् इत्यर्थः । <strong>तद्यद्रेत आसीत्स संवत्सरो भवत्</strong> इति । मनसा त्रयी पर्यालोचनलक्षणसंभोगे <strong>यद्रेतः</strong> - बीजम् । कारणमुत्पन्नं इदमित्थं कर्तव्यमिति निश्चयात्मकम् । तेन <strong>संवत्सरः</strong> - संवत्सरलक्षण- कालशरीरकः संवत्सरो विश्वकर्मा, संवत्सरः प्रजापतिः, प्रजापतिः संवत्सरो महान् कः? इति संवत्सराभिमानितया प्रसिद्धः प्रजापतिः द्वितीय आत्मा अभवदित्यर्थः । यद्यपि संवत्सरकालस्यैवाश्वमेधाङ्गत्वम् न तदभिमानि प्रजापतेः । तथापि तयोरभेदोपचारेण श्रुतिप्रवृत्त्युपपत्तिरिति द्रष्टव्यम् । <strong>न ह पुरा ततस्संवत्सर आस</strong> इति । <strong>ततः</strong> . तस्मादिदं इत्यं कर्तव्यमिति निश्चयरूपात् रेतश्शब्दितात् कारणात् <strong>पुरा</strong> - प्रथमतः - सद्य एवेति यावत् । सद्य एव संवत्सररूप आत्मा न बभूव । द्वादशमासपरिमाणस्य संवत्सरस्य सद्यो निष्पत्त्यसम्भवादिति भावः । <strong>तमेतावन्तं कालमबिभ</strong> इति । <strong>यावान् संवत्सरः</strong> - यावता कालेन संवत्सरः पूर्णोऽभवत् । तावन्तं कालं रेतश्शब्दितकारणाकारेण <strong>अबिभः</strong> - भरणं कृतवानित्यर्थः । अबिभ इति &ldquo;भृञ् भरणे&rsquo; (धा.पा.८९८) इति धातोर्लङि रूपम् । <strong>तमेतावतः कालस्य परस्तादसृजत</strong> इति । एतावतः कालस्य परस्तात् । द्वादशसु मासेषु पूर्णेषु संवत्सररूपं द्वितीयमात्मानम् असृजतेत्यर्थः । <strong>तं जातमभिव्याददात्</strong> इति । <strong>जातं तं</strong> संवत्सरं <strong>अभि</strong> - अभिमुखीकृत्य, <strong>व्याददात्</strong> - विशिष्य पुत्रत्वेन परिजग्राहेत्यर्थः । <strong>स भाणमकरोत्</strong> इति । <strong>सः</strong> - संवत्सर आत्मा बालस्वभावत्वात् भाणिति शब्दमकरोत् । <strong>सैव वागभवत्</strong> - भूरादिव्याहतिरूपा वागभवदित्यर्थः ॥ ४ ॥</p>
<p><strong>[संवत्सरकर्तृक सर्वसृष्टिः]  स ऐक्षत, यदि वा इममभिमँस्ये कनीयोऽन्नं करिष्य इति । स तया वाचा तेनात्मना इदं सर्वमसृजत, यदिदं किञ्चऋचो यजूँषि सामानि च्छन्दाँसि यज्ञान् प्रजाः पशून् । स यद्यदेवासृजत तत्तदत्तुमध्रियत । सर्वं वा अत्तीति तददितेरदि- तित्वम् । सर्वस्यैतस्यात्ता भवति, सर्वमस्यान्नं भवति, य एवमेतददितेरदितित्वं वेद ॥ ५॥</strong></p>
<p><strong>प्र. - स ऐक्षत</strong> इत्यादि । यद्यहमिमं संवत्सरं सृष्ट्वा आत्मानं कृतकृत्यतया <strong>अभिमँस्ये</strong> , ततः <strong>अन्नं कनीयः करिष्ये</strong> - अन्नमल्पीय एव स्यादिति यावत् । अत्तव्यस्य भूयसोऽर्थस्याभावात् इति <strong>सः</strong> मृत्युः <strong>ऐक्षत</strong> - अचिन्तयदित्यर्थः । <strong>स तया</strong> इति । <strong>सः</strong> - मृत्युशब्दितः परमात्मा, <strong>तया वाचा</strong> संवत्सरनिष्पादितया भूरादिव्याहृतिलक्षणया वाचा, <strong>तेनात्मना</strong> - संवत्सररूपेणात्मना च निमित्तभूतेन, <strong>यदिदं किञ्च</strong> तत्सर्वमसृजत इत्यर्थः । स भूरिति व्याहरत् (ते.ब्रा.२-२-४) आदी वेदमयी दिव्या यतस्सर्वाः प्रसूतयः इत्यादिना भूरादिशब्दस्य सृज्यमान प्रपञ्चहेतुत्वगमनात्, संवत्सराख्यकालस्यापि कार्यमात्रहेतुत्वाचा इति भावः । <strong>यदिदं किञ्च</strong> इत्येतत्प्रपञ्चयति <strong>ऋचो यजूँषि</strong> इत्यादि । <strong>छन्दांसि</strong> - गायत्र्यादीनि शिष्टं स्पष्टम् । &lsquo;ननु त्रय्या&rsquo; मिथुनीभूतया कथं ऋगादीनां सृष्टिः, तेषां तदभिन्नत्वादिति चेन्न । कर्मसु विनियुक्तत्वावस्थाविशिष्टतया ऋगादीनामुत्पत्तिसम्भवात् । सर्वप्रत्यक्षगोचरतया वा । <strong>स यद्यत्</strong> इति । <strong>सः</strong> - मृत्युः परमात्मा यद्यदेवासृजत - <strong>तत्तत्</strong> सृष्टं सर्वं, <strong>अत्तुं</strong> . संहर्तुं <strong>अध्रियत</strong> - ऐच्छदित्यर्थः । <strong>सर्वं वा अत्तीति तददितेरदितित्वाम्</strong> इति । <strong>अदितेः</strong> . अदितिशब्दवाच्यस्य परमात्मनः सर्वात्तृत्वत्वादेवादितिशब्दप्रवृत्तिनिमित्तात् अदितित्व- मित्यर्थः । नामनिरुक्तज्ञानस्य फलमाह - <strong>सर्वस्य</strong> इति । <strong>अत्ता भवति</strong> - अनुभविता भवति । <strong>अन्नं भवति</strong> अनुभाव्यं भवति । न चैकस्य भोक्तृत्वोक्तौ तत्प्रतिसम्बन्धिन इतरस्य भोग्यत्वं सिद्धमिति तत्कथनवैयर्थ्यं शङ्कनीयम् । तद्दाढ्यार्थतया तत्प्रपञ्चनरूपत्वेनादोषात् ॥ ५ ॥</p>
<p><strong>[अश्वस्य सृष्टिप्रकारं अश्वमेधनिर्वचनं अश्वमेधे आदित्यदृष्टिश्च]  सोऽकामयत भूयसा यज्ञेन भूयो यजेयेति । सोऽश्राम्यत्। स तपोऽतप्यत । तस्य श्रान्तस्य तप्तस्य यशोवीर्यमुदक्रामत् । प्राणा वै यशोवीर्यम् । तत् प्राणेषुक्रान्तेषु शरीरं श्वयितुमध्रियत । तस्य शरीर एव मनः आसीत् ॥ ६ ॥</strong></p>
<p><strong>प्र.</strong> एवमश्वमेधाङ्गभूतयोरग्निसंवत्सरयोः सृष्टिप्रकारादिकं उक्त्वा अश्वस्य सृष्टि प्रकारं, अश्वमेधनिर्वचनं, अश्वमेधे आदित्यदृष्टिं च वक्तुमारभते - <strong>सोऽकामयत</strong></p>
<p>इति । <strong>सः</strong> प्रजापतिशरीरकः परमात्मा <strong>अकामयत</strong> । किमति? <strong>भूयसा</strong> महता <strong>यज्ञेन</strong> परमात्मानं <strong>भूयः</strong> - मुहुर्मुहुः <strong>यजेयेति</strong> । यद्वा - भूयश्शब्दो भूमवाची । <strong>भूमानं</strong></p>
<p>परमात्मानं यजेयेतीत्यर्थः । <strong>सोऽश्राम्यत्</strong> इति महायज्ञसामग्र्यसम्पत्त्या श्रान्त इवाभवत् । <strong>स तपोऽतप्यत</strong> इति । परमात्मानमुद्दिश्य तपश्चचारेत्यर्थः । <strong>तस्य श्रान्तस्य</strong> इति । यशश्च वीर्यं च यशोवीर्यम् । यशोवीर्यशब्दार्थमेवाह - <strong>प्राणा वे यशोवीर्यम्</strong> इति । यशसो वीर्यस्य च प्राणायत्तत्वात् प्राणा एव यशोवीर्यम् इत्यर्थः । ततश्च <strong>यशोवीर्यमुदक्रामत्</strong></p>
<p>इत्यस्य प्राणा उदक्रामन्नित्यर्थः । <strong>तत्प्राणेषूत्क्रान्तेषु</strong> इति । प्राणेषु उत्क्रन्तेषु सत्सु <strong>तत्</strong> . प्रजापतेश्शरीरं <strong>श्वयितुमध्रियत</strong> - उच्छूनतां गन्तुं प्रवृत्तम् । <strong>तस्य शरीर एव मन आसीत्</strong></p>
<p>इति । <strong>तस्य</strong> - प्रजापतेः &lsquo;शरीरान्निर्गतस्यापि तस्मिन्नेव शरीरे मन आसीत् । मया त्यक्तं स्थूलं शरीरमच्छूनं हेयमासीदिति शरीरविषय एव चिन्ता सर्वदा संवृता इत्यर्थः ॥६॥</p>
<p><strong>[संवत्सरेण यज्ञार्थं स्वशारीरस्याश्वीकरणम्]  सोऽकामयत मेध्यं म इदँ स्यात्, आत्मन्व्यनेन स्यामिति । ततोऽश्वः समभवत् । यदश्वत् तन्मेध्यमभूदिति । तदेवाश्वमेघस्याश्वमेधत्वम् । एष ह वा अश्वमेधं वेद, य एनमेवं वेद । तमनवरुध्यैवामन्यत । तें संवत्सरस्य परस्तादात्मन आलभत। पशून् देवताभ्यः प्रत्यौहत् । तस्मात् सार्वदैवत्यं प्रोक्षितं प्राजापत्य-मालभन्ते।  एष वा अश्वमेधो य एष तपतिः तस्य संवत्सर आत्मा । अयमग्निरर्कः, तस्येमे लोका आत्मानः । तावेतावर्काश्वमेधो । सो पुनरेकैव देवता भवति मुत्युरेव । अप पुनर्मृत्युं जयति, नैनं मृत्युराप्नोति, मृत्युरस्यात्मा भवत्येतासां देवतानामेको भवति ॥ ७ ॥ ॥ इति तृतीयाध्याये द्वितीयं ब्राह्मणम् ॥</strong></p>
<p><strong>प्र. - सोऽकामयत</strong> इति । एवं चिन्ताविशिष्टः प्रजापतिः <strong>मे</strong> - मदीयं <strong>इदं</strong> - शरीरं <strong>मेध्यं</strong> - यज्ञार्हं स्यात् । <strong>अनेन च</strong> शरीरेणाहं <strong>आत्मन्वी</strong> - शरीरी स्यामित्येवं <strong>अकामयत</strong> - समकल्पयत् । एवं सङ्कल्प्य पुनरपि सः प्राणस्सन् प्रजापतिः &lsquo;तत्र प्रविष्ट इति भावः । <strong>ततोश्वस्समभवत्</strong> इति । <strong>ततः</strong> - प्रजापतिना पुनरनुप्रविष्टात् स्थूलशरीरात् उपादानभूता- दश्वरूपस्सन् प्रजापतिरुत्पन्न इत्यर्थः । <strong>यदश्वयत्</strong> इत्यादि । <strong>यत्</strong> - यस्मात्कारणात् प्रजापते- श्शरीरमुत्क्रान्तेषु प्राणेषु <strong>अश्वयत्</strong> - उच्छूनं, तत एव मेध्यञ्चाभवत्, तदेव पश्चादश्वरूपं मेध्यमभूत् । तत एवास्याश्वरूपस्य प्रजापतेरश्वमेधत्वम् । अश्वयदित्यश्वः । मेधार्हत्वान् मेधः । यद्यप्यश्वमेधशब्दो यागनाम, तथापि यागद्रव्ययोरभेदोपचारात् तथोक्तिरुपपद्यत इति द्रष्टव्यम् । यागपरत्वेऽपि न दोषः - यज्ञार्थकमेधशब्दस्वारस्यात् इति वदन्ति । <strong>एष ह वा</strong> इत्यादि । <strong>य एनम्</strong> - पशु <strong>एवं</strong> यथोक्तनिर्वचनं <strong>वेद</strong> - स एवाश्वमेधवेत्ता, नान्य इत्यर्थः । <strong>तमनवरुध्यैवामन्यत</strong> इति । <strong>तम्</strong> - अश्वरूप पशुं <strong>अनवरुध्य</strong> - अवरोधनमकृत्वा संवत्सरमात्रमुत्सृष्टबन्धनमेव कृत्वा, परमात्मानमनेन यक्ष्य इत्यवमन्यत इत्यर्थः । <strong>तं संवत्सरस्य परस्तादात्मन आलभत पशून् देवताभ्यः प्रत्यौहत्</strong> इति । <strong>संवत्सरस्य परस्तात्</strong> - पूर्णं संवत्सरे ततः परं प्रजापतिः, आत्मने स्वान्तर्यामिणे परमात्मने <strong>तम्</strong> - अश्वं, <strong>आलभत</strong> - अश्वालम्भं कृतवान् । ग्राम्यानारण्यानप्यन्यान् <strong>पशून्</strong> अग्नीन्द्रादिभ्यः <strong>देवताभ्यः प्रत्यौहत्</strong> - &lsquo;परि विभज्यालभतेत्यर्थः । <strong>तस्मात्सर्वदैवत्यं प्रोक्षितं प्राजापत्य- मालभन्ते</strong> इति । तस्माद्धेतोरिदानीन्तना अपि यजमानाः सर्वदेवतासमष्टिभूतप्रजापतिरूप परमात्मदेवताकत्वेन &lsquo;सर्वदैवयं प्रोक्षणपर्यग्निकरणादि संस्कृतं प्रजापतिदेवताकमश्वम् आलभन्ते इत्यर्थः । <strong>एष वा अश्वमेधो य एष तपति</strong> इति । तपत आदित्यस्य दृष्टिरश्वमेधे कर्तव्या इत्यर्थः । तत्र युक्तिमाह - <strong>तस्य संवत्सर आत्मा । तस्य</strong> - अश्वमेधशब्दितस्य संवत्सर आत्मा । अश्वस्य मेध्यस्य (बृ.उ.३-१-१) इति पूर्वब्राह्मणे उक्तत्वात् संवत्सरात्मकत्वं सिद्धम् । संवत्सरादिकालचक्रप्रवर्तकस्यादित्यस्य संवत्सरात्मकत्वात् संवत्सरात्मके मेध्येऽश्वे संवत्सरात्मकादित्याध्यासो युज्यत इत्यर्थः । <strong>अयमग्निरर्क</strong> इति । <strong>अयं</strong></p>
<p>चित्याग्निः <strong>अर्कः</strong> - पूर्वमर्कशब्दनिर्दिष्टः परमात्मेत्यर्थः । तत्र तदध्यासः कर्तव्य इति यावत् । तत्र युक्तिंं वक्ति - <strong>तस्येमे लोका आत्मान</strong> इति । <strong>तस्य</strong> अध्यस्यमानस्य परमात्मनः स्वर्गाद्या इमे लोका <strong>आत्मानः</strong> - शरीरभूता इत्यर्थः । द्यौः पृष्ठमन्तरिक्षमुदरम् इत्यादिना चित्याग्नेः सर्वलोकशरीरकत्वस्य प्रतिपादितत्वात् धुलोकादिशरीरके चित्याग्नौ प्रतीके तादृशस्य परमात्मनोऽध्यसनम्, अश्वस्य च &lsquo;संवत्सर आत्म&rsquo; इत्युक्तत्वात् तस्मिन् अश्वमेधे संवत्सरात्मकादित्याध्यसनं च युज्यत इति भावः । <strong>तावेतावर्काश्चमेघौ</strong> इति । अर्कशब्देन &lsquo;अयमग्निरर्क&rsquo; इत्यर्कशब्दितश्चित्याग्निरुच्यते । <strong>तावेतौ</strong> - चित्याग्न्यश्वमेधौ प्रागुक्तेदृशमहिमशालिनावित्यर्थः । <strong>सो पुनरेकैव देवता भवति</strong> इति । उ शब्दोऽव- धारणार्थः । अग्न्यश्वमेधाभ्यामेतादृशदृष्टिविशिष्टाभ्यां प्रीणनीया देवतैकैव भवतीत्यर्थः । सा केत्याशङ्क्याह - <strong>मृत्युरेव</strong> इति । परमात्मैवैत्यर्थः । यद्वा - तावेतावग्न्यश्वमेधौ अप्ययकाले मृत्युशब्दितः परमात्मैवेत्यर्थः । एतादृशानुसन्धानविशिष्टाग्न्यश्वमेधयोः प्रयोजनमाह - अपपुनर्मृत्युं जयति इति । अपमृत्युं जयति इत्यर्थः । <strong>नैनं मृत्युराप्नोति</strong></p>
<p>इति । एनं संसारो नाप्नोतीत्यर्थः । ननु ब्रह्मज्ञानसाध्यायाः संसारनिवृत्तेः कथं दृष्टिविशिष्टचित्याग्न्यश्वमेध- साध्यत्वमित्यत्राह - <strong>मृत्युरस्यात्मा भवति</strong> इति । <strong>मृत्युः</strong> - परमात्मा <strong>अस्य</strong> - अश्वमेधानुष्ठातुः <strong>आत्मा भवति</strong> - आत्मत्वेनावगतो भवतीत्यर्थः । नित्यसिद्धस्यात्मत्वस्यासाध्यत्वात् । ततश्चाग्न्यश्वयोर्ब्रह्मात्मकत्वावगमद्वारा संसारनिवृत्तिहेतुत्वमुपपद्यत इति भावः । <strong>एतासां देवतानाम् इति</strong> । अग्नीन्द्रादिसायुज्यकामस्य तदपि भवतीत्यर्थः ॥ ७ ॥ <strong>॥ इति तृतीयाध्याय द्वितीयब्राह्मण प्रकाशिका ॥ तृतीयाध्याये तृतीयं ब्राह्मणम् उद्गीथं ब्राह्मणम् [मुख्यप्राणदृष्टिविधानाय देवासुरस्पर्धाख्यायिका]</strong></p>
<p>द्वया ह प्राजापत्या देवाश्चासुराश्च । ततः कानीयसा एवं देवाः, ज्यायसा असुराः । स एषु लोकेष्वस्पर्धन्त । ते ह देवा ऊचुर्हन्ताऽसुरान् यज्ञ उद्गीथेनात्यया इति ॥१॥ <strong>प्र.</strong> - अथ कर्माङ्गभूतोद्गातरि मुख्यप्राणदृष्टिं विधातुमाख्यायिका आह - <strong>द्वया ह वै प्राजापत्या देवाश्चासुराश्च</strong> इत्यादिना । ह शब्दो वृत्तार्थस्मरणे। प्रजापतेरपत्यानि प्राजापत्याः। &lsquo;दित्यदित्यादित्य (पा.सू.४-१८५) इत्यादिना अपत्यार्थे ण्यप्रत्ययः । <strong>द्वयाः</strong></p>
<p>द्विविधाः द्विप्रकाराः इत्यर्थः । द्वित्रिभ्यां तयस्यायज्वा (पा.सू.५-२-४३) इत्ययच्प्रत्ययः । के ते? <strong>देवाश्चासुराश्च</strong> । <strong>ततः कानीयसा</strong> इति । <strong>ततः</strong> तत्र, तेष्वित्यर्थः । देवाः <strong>कानीयसाः</strong> कनीयांसः। स्वार्थे अण् । अल्पीयांस इति यावत् । <strong>ज्यायसाः</strong></p>
<p>ज्यायांसः, भूयांसः । भूयांसोऽसुरा इति श्रुत्यन्तरात् । <strong>त एषु लोकेष्वस्पर्धन्त</strong> इति । <strong>ते</strong> - देवासुराः <strong>एषु लोकेषु</strong> - त्रैलोक्यराज्यनिमित्ते <strong>अस्पर्धन्त</strong> - परस्परविजिगीषां कृतवन्त इत्यर्थः । <strong>ते ह देवा ऊचुः</strong> इत्यादि । हन्त इत्यसुरविजयोपायदर्शनजहर्षे । अत्रोद्गीथशब्द उद्गातृपरः । उत्तरत्र उद्गातुरेवाध्यस्तप्राणभावस्योपास्यताप्रतीतेः । उद्गात्रात्येष्यन्ति इति (बृ.उ.३-३-२) इति उत्तरत्र बहुकृत्व उद्गातृशब्दस्याभ्यसिष्यमाणतया तदनुरोधेन &lsquo;प्रक्रमस्थ उद्गीथशब्दस्य उद्गातृपरत्वस्य वक्तव्यत्वात् । सति बाधके कर्मवाचिशब्दस्य लक्षणया कर्तृपरत्वयोगात् ॥ १ ॥ यद्वा उद्गीथशब्दः उद्गातृविशेषणभूतोद्गीथपर इति न लक्षणा । तथा च असुरान् अस्मिन् यज्ञे यज्ञाङ्गभूते उद्गीथेन अध्यस्तप्राणभावेनोद्गानकर्त्रा - यज्ञांगभूतोद्गातरि प्राणदृष्टिरूपोपासनेनेति यावत् । <strong>अत्ययाम</strong> - अतितरेम, जयेम; अन्यथा भूयसामसुराणां अल्पीयोभिः <strong>स्वैः</strong> - दृष्टोपकरणैर्जेतुमशक्यत्वादिति देवा हर्षेणान्योन्यं उक्तवन्त इत्यर्थः ।</p>
<p><strong>[गुणोपसंहारपादविचारः]</strong></p>
<p>तथा हि गुणोपसंहारपादे अन्यथात्वाधिकरणे (ब्र.सू.अ.३-३-२) - अत्रोद्गीथशब्दः केवलोद्गीथपर इति अन्यथात्वं शब्दादिति चेन्नाविशेषात् (ब्र.सू.३-३-६) इति सूत्रेण पूर्वपक्षं कृत्वा - न वा प्रकरणभेदापरोवरीयस्त्वादिवत् (ब्र.सू.३-३-७) संज्ञातश्चेत्तदुक्तमस्ति तु तदपि (ब्र.सू.३-३-८) व्याप्तेश्च समञ्जसम् (ब्र.सू.३-३-९) इति त्रिभिस्सूत्रैः, अत्रोद्गीथ- शब्दस्योद्गातृगीयमानोद्गीथपरतया कृत्स्नोद्गीथगानकर्तरि मुख्यप्राणदृष्टिरूपाया उद्गीथविद्याया उद्गीथाङ्गभूते प्रणवे मुख्यप्राणदृष्टिरूपा छान्दोग्योपात्त उद्गीथविद्या भिद्यत इति सिद्धान्तितम् । इत्थं हि तत्र भाष्यम् - अस्ति हि उद्गीथविद्या वाजिनां छन्दोगानां च । वाजिनां तावत् - द्वया ह वै प्राजापत्या देवाश्चासुरश्च इत्यारभ्य ते ह देवा ऊचुः हन्तासुरान् यज्ञ उद्गीथेनात्ययाम इत्युद्गीथेनासुरविध्वंसनं प्रतिज्ञाय उद्गीथे वागादिमनःपर्यन्तदृष्टावसुरैरभिभवमुक्त्वा <strong>अथ हेममास प्राणमूचुः</strong> इत्यादिनोद्गीथे प्राणदृष्ट्या असुरपराभवमुक्त्वा <strong>भवत्यात्मना परास्य द्विषन् भ्रातृव्यो भवति य एवं वेद</strong> इति शत्रुपराजयफलायोद्गीथे प्राणदृष्टिः विहिता । एवं छन्दोगानामपि देवासुरा ह वै यत्र संयेतिरे (छां.उ.१-२-१) इत्यारभ्य, तद्ध देवा उद्गीथमाजहुरनेनैनानभिभविष्याम (छां.उ.१-२-१) इत्युद्गीथेनासुरपराभवं प्रतिज्ञाय तद्वदेव उद्गीथे वागादिदृष्टौ दोषमभिधाय अथ ह य एवायं मुख्यः प्राणस्तमुद्गीथमुपासाञ्चक्रिरे (छां.उ.१-२-७) इत्यादिनोद्गीथे प्राणदृष्ट्यासुरपराभवमुक्त्वा यथाश्मानमाखणमृत्वा विध्वंसते एवं ह वै स विध्वंसते य एवंविदि पापं कामयते (छां.उ.१-२-८) इति शत्रुपराभवायोद्गीथे प्राणदृष्टिविहिता । वेदना विषयविधिप्रत्ययाश्रवणेपि फलसाधनत्वश्रवणात् वेदनविषयो विधिः कल्प्यते । उद्गीथविद्यायाः क्रत्वर्थत्वेन क्रतुसाद्गुण्यफलकत्वेप्यार्थवादिकमपि फलं तदविरुद्धं ग्राह्यमेवेति देवताधिकरणे (ब्र.सू.अ.१-३-७) प्रतिपादितम् । तत्र संशय्यते, किमत्र विद्यैक्यं उत नेति । किं युक्तम्? विद्यैक्यमिति । कुतः? उभयत्रोद्गीथस्यैव अध्यस्तप्राणभावस्य उपास्यत्वश्रवणात् चोदनाद्यविशेषात् । फलसंयोगस्तावच्छत्रुपरिभवरूपो न विशिष्यते । रूपमप्यध्यस्तप्राणभावोद्गीथाख्योपास्यैक्यादविशिष्टम् । चोदना च विदिधात्वर्थ- गताऽविशिष्टा । आख्या चोद्गीथविद्येत्यविशिष्टा । अत्र सिद्धान्तच्छायया परिचोद्य परिहरति - अन्यथात्वं शब्दादिति चेन्नाविशेषात् इति (ब्र.सू.३-३-६) यदुक्तं विद्यैक्यमिति, तन्नोपपद्यते, रूपभेदात् । रूपान्यथात्वं हि शब्दादेव प्रतीयते । वाजसनेयके हि - अथ हेममासन्यं प्राणमूचुस्त्वं न उद्गायेति तथेति तेभ्य एष प्राण उदगायत् (बृ.उ.३-३-७) इत्युद्गानस्य कर्तरि प्राणदृष्ट्याऽसुरपराभवमुक्त्वा, य एवं वेद इति कर्तर्येव प्राणदृष्टिरेवंशब्दादवगम्यते । छान्दोग्ये - अथ ह य एवायं मुख्यप्राणस्तमुद्गीथमुपासाञ्चक्रिरे (छां.उ. १-२-७) इत्युद्गानस्य कर्मण्येवोद्गीथे प्राणदृष्टिर्विहिता । अत एकत्र कर्तरि प्राणदृष्टिशब्दात् अन्यत्र कर्मणि प्राणदृष्टिशब्दाञ्च रूपान्यथात्वं स्पष्टम् । रूपान्यथात्वे च विधेयभेदे सति केवलचोदनाद्यविशेषाऽकिञ्चित्कर इति विद्याभेद इति चेत् - तन्न। अविशेषात् । अविशेषेण ह्युभयत्रोद्गीथसाधनकः परपरिभवः उपक्रमे प्रतीयते । वाजसनेयके - ते ह देवा ऊचुर्हन्तासुरान् यज्ञ उद्गीथेनात्याम इत्युपक्रमे श्रूयते । छान्दोग्येपि - तद्ध देवा उद्गीथमाजहुरनेनैनानभिभविष्याम (छां.उ.१-२-१) इति । अत उपक्रमाविरोधाय तेभ्य एष प्राण उदगायत् इत्यध्यस्तप्राणभाव उद्गीथः उद्गानकर्मभूत एव पाकादिष्वोदनादिवत् सौकर्यातिशयविवक्षया कर्तृत्वेनोच्यते । अन्यथोपक्रमगत उद्गीथशब्दः कर्तरि लाक्षणिकः स्यात् । अतः विद्यैक्यमिति प्राप्ते प्रचक्ष्महे - न वा प्रकरणभेदात् परोवरीयस्त्वादिवत् (ब्र.सू.३-३-७)। न वेति पक्षं व्यावर्तयति । न चैतदस्ति, यद्विद्यैक्यमिति । कुतः? प्रकरणभेदात् । ओमित्येतदक्षरमुद्गीथमुपासीत&rsquo; (छां.उ.१-१-१) इति प्रकृतमुद्गीथावयवभूतं प्रणवं प्रस्तुत्य एतस्य वा अक्षरस्योपव्याख्यानं भवति । देवासुरा ह वै यत्र संयेतिरे इत्यारभ्य अथ य एवायं मुख्यप्राणस्तमुद्गीथमुपासाञ्चक्रिरे इत्युद्गीथावयवभूतप्रणवविषयमुपासनं छन्दोगा अधीयते । वाजसनेयिनस्तु तादृशप्राचीन प्रकरणाभावात् हन्तासुरान्यज्ञ उद्गीथेनात्ययाम इति कृत्स्नमुद्गीथं प्रस्तुत्य अथ हेममासन्यं प्राणमूचुस्त्वं न उद्गाय (बृ.उ.३-३-७) इत्यादिकृत्स्रोद्गीथविषयमधीयते । ततः प्रकरणभेदेन विधेयभेदः - विधेयभेदे च रूपभेद इति न विद्यैक्यम् । किञ्च अथ ह य एवायं मुख्यप्राणस्तमुद्गीथमुपासाञ्चक्रिरे इति पूर्वप्रकृत उद्गीथावयवभूतः प्रणव एवाध्यस्तप्राणभावः छन्दोगानां उपास्यः । वाजिनां तु कृत्स्नस्यैवोद्गीथस्य कर्तोद्गाता प्राणदृष्ट्या उपास्य इति । अथ हेममासन्यं प्राणमूचुस्त्वं न उद्गायेति, तथेति तेभ्य एष प्राण उदगायत् इत्युद्गातरि प्राणाध्यासं निर्दिश्य - य एवं वेद इत्युद्गातेवाध्यस्तप्राणभाव उपास्यो विधीयते । अतश्च रूपभेदः । न च उद्गातर्युपास्ये विहिते उद्गीथेनात्ययाम इत्याख्यायिकोपक्रमविरोधः शङ्कनीयः । उद्गातुरुपासने उद्गीथस्योद्गानकर्मभूतस्यावश्यापेक्षितत्वात् तस्यापि परपरिभवाख्यं फलंप्रति हेतुत्वात् । अतो रूपभेदाद्विद्याभेद इति चोदनाऽविशेषेऽपि न विद्यैक्यम् । परोवरीयस्त्वादिवत् । यथैकस्यामेव शाखायामुद्गीथावयवभूते प्रणवे परमात्मदृष्टिविधानसाम्येऽपि हिरण्मय- पुरुषदृष्टिविधानात् परोवरीयस्त्वादिगुणविशिष्टदृष्टिविधानमर्थान्तरभूतम् । संज्ञातश्चेत्तदुक्तमस्ति तु तदपि (ब्र.सू.३-३-८)। उद्गीथविद्येति संज्ञैक्यात् तत् विद्यैक्तमुक्तं चेत्, तत् . संजैक्यं विधेयभेदेप्यस्त्येव । यथाग्निहोत्रसंज्ञा नित्याग्निहोत्रे कुण्डपायिनामयनाग्निहोत्रे च। यथा चोद्गीथविधेति छान्दोग्यप्रथमप्रपाठकोपात्तासु बह्वीषु विद्यासु । व्याप्तेश्च समञ्जसम् (ब्र.सू.३-३-९) । छान्दोग्ये प्रथमप्रपाठके उत्तरास्वपि विद्यासुद्गीथावयवस्य प्रणवस्य प्रथमप्रस्तुतस्योपास्यत्वेन व्याप्तेश्च तन्मध्यगतस्य तद्ध देवा उद्गीथमाज<strong>ह्नुः</strong> इत्युद्गीथशब्दस्य प्रणवविषयत्वमेव समञ्जसम् । अवयवे च समुदायशब्दः &lsquo;पटो दग्धः&rsquo; इत्यादिषु दृश्यते । अतश्चोद्गीथावयवभूतः प्रणव एवोद्गीथशब्दनिर्दिष्ट इति स एव प्राणदृष्ट्या उपास्यः छान्दोग्ये प्रतिपत्तव्यः । वाजसनेयके तु कृत्स्नोद्गीथविषय उद्गीथशब्द इति कृत्स्नोद्गीथस्य कर्तोद्गाता प्राणदृष्ट्या उपास्य इति विद्यानानात्वं सिद्धमिति । अतोऽत्रोद्गीथशब्दः उद्गातृगीयमानोद्गीथपर एव । न तु तद्ध देवा उद्गीथमाजहुरनेनैनानभिभविष्यामः (छां.उ.१-२-१) इति छान्दोग्यगतोद्गीथशब्दात् स्वतन्त्रोद्गीथपर इति द्रष्टव्यम् ॥ १ ॥</p>
<p><strong>[वागादिकं प्रति वेदोक्तवाक्यानि]</strong></p>
<p><strong>ते ह वाचमूचुस्त्वं न उद्गायेति । तथेति तेभ्यो वागुदगायत् । यो वाचि भोगस्तं देवेभ्य आगायत्, यत् कल्याणं वदति तदात्मने । तेऽविदुरनेन वै न उद्गात्राऽत्येष्यन्तीति । तमभिद्रुत्य पाप्मनाऽविध्यन् । स यः स पाप्मा यदेवेदमप्रति- रूपं वदति स एव । स पाप्मा ॥ २ ॥</strong></p>
<p><strong>प्र.-ते ह वाचमूचुस्त्वं न उद्गायति</strong> इति । त्वं न उद्गाता भवति यागभिमानिनीं देवतां प्राथितवन्त इत्यर्थः । तथेति तेभ्यो वागुदगायत् इति । तथेत्यङ्गीकृत्य <strong>तेभ्यः</strong> - देवेभ्यो वागुद्गानं कृतवतीत्यर्थः । दृष्टिविधिप्रकरणत्वा- दसम्भवदर्थकत्वाच्च आवित्यादिमतयश्चांग उपपत्तेः&rsquo; (ब्र.सू.४-१-६) इति न्यायेन क्रत्वङ्गभूते उद्गातरि वाग्दृष्टिं कृतवन्त इत्यर्थः । <strong>यो वाचि भोगस्तं देवेभ्य आगायद्यत्कल्याणं वदति तदात्मन इति</strong> । वाचि निमित्ते <strong>यो भोगः</strong> गानादिजन्यो यः सुखानुभवः । <strong>तम्</strong> - भोगं देवेभ्य आगायत् । देवानां भोगमुद्दिश्य <strong>आगायत्</strong> - गानं कृतवती । गानेन देवानां भोगं सम्पादितवतीति यावत् । यत् कल्याणवार्ताभिलपनरूपं वागिन्द्रियकार्यं, तदप्यात्मने &lsquo;वाक्सम्पादितवती&rsquo;त्यर्थः । <strong>तेऽविदुरनेन</strong> इति । <strong>ते</strong> - असुराः <strong>अविदुः</strong> . ज्ञानवन्त इत्यर्थः । किमिति? <strong>अनेन</strong> - वाग्रूपेणोद्गात्रा <strong>नः</strong> अस्मान् <strong>अत्येष्यन्ति</strong></p>
<p>ज्येष्यन्तीति । <strong>तमभिद्रुत्य</strong> इति । <strong>तं</strong> - उद्गातारं <strong>अभिद्रुत्य</strong> - शीघ्रं प्राप्य <strong>पाप्मना अविध्यन्</strong> - पापेन संयोजितवन्तः। <strong>स यः सपाप्मायदेव</strong> इति । <strong>यः स पाप्मा</strong></p>
<p>तद्वेधनसाधनभूतः, स तु यदेवेदं <strong>अप्रतिरूपं</strong> - अनुचितमशिवानृतपैशुन्यादि वदति, स एव - तद्रूप एव; स पाप्मेत्यर्थः । अयं भावः - वागिन्द्रियमसुराः क्रोधाद्युत्पादनद्वारा परुषातिवादपैशुन्यादिदूषितमकुर्वन्निति । ततश्चासुरबुद्धिकार्या तत्तदिन्द्रियाणां पापप्रवृत्तिरिति भावः ॥ २ ॥</p>
<p><strong>[वागादीनां असुरपराभूतत्वम्]</strong></p>
<p><strong>अथ ह प्राणमूचुस्त्वं न उद्गायेति । तथेति तेभ्यः प्राण उदगायत् । यः</strong></p>
<p><strong>प्राणे भोगस्तं देवेभ्य आगायत् यत् कल्याणं जिघ्रति तदात्मने । तेऽविदुरनेन वै न उद्गात्राऽत्येष्यन्तीति । तमभिद्रुत्य पाप्मनाऽविध्यन् । स यः स पाप्मा यदेवेदमप्रतिरूपं जिघ्रति स एव । स पाप्मा ॥ ३ ॥ अथ ह चक्षुरूचुस्त्वं न उद्गायेति । तथेति तेभ्यश्चक्षुरुदगायत् । यश्चक्षणि भोगस्तं देवेभ्य आगायत्; यत् कल्याणं पश्यति तदात्मने । तेऽविदुरनेन वै न उद्गात्राऽत्येष्यन्तीति । तमभिद्रुत्य पाप्मनाऽविध्यन् । स यः स पाप्मा यदेवेदमप्रतिरूपं पश्यति स एव । स पाप्मा ॥ ४ ॥ अथ ह श्रोत्रमूचुस्त्वं न उद्गायेति । तथेति तेभ्यश्श्रोत्रमुदगायत् । यः श्रोत्रे भोगस्तं देवेभ्य आगायत् यत् कल्याणँ शृणोति तदात्मने ।तेऽविदुरनेन वै न उद्गात्राऽत्येष्यन्तीति । तमभिद्रुत्य पाप्मनाऽविध्यन् । स यः स पाप्मा यदेवेदमप्रतिरूपं शृणोति स एव । स पाप्मा ॥ ५ ॥ अथ ह मन ऊचुस्त्वं न उद्गायेति । तथेति तेभ्यो मन उदगायत् । यो मनसि भोगस्तं देवेभ्य आगायत्; यत् कल्याणं सङ्कल्पयति तदात्मने । तेऽविदुरनेन वै न उद्गात्राऽत्येष्यन्तीति । तमभिद्रुत्य पाप्मनाऽविध्यन् । स यः स पाप्मा यदेवेदमप्रतिरूपैं सङ्कल्पयति स एव । स पाप्मा । एवमु खल्वेता देवताः पाप्मभिरुपासृजन् । एवमेनाः पाप्मनाऽविध्यन् ॥ ६॥</strong></p>
<p><strong>प्र.-अथ ह प्राणमूचुः</strong> इत्यादि । <strong>प्राणम्</strong> - घ्राणम् । शिष्टं स्पष्टम् ॥ ३-५ ॥ उक्तमर्थं निगमयति - <strong>एवमु खल्वेताः</strong> इति । <strong>उ</strong> शब्दः अवधारणे । एवमेव खलु उक्तया रीत्या <strong>एता देवताः</strong> - वागाद्याः उक्ताः अनुक्ताष्टा <strong>पाप्मभिः</strong> - अनृतवदनादिलक्षणैः <strong>उपासृजन्</strong> - &lsquo;उपगतवत्यः&rsquo; इत्यर्थः । <strong>एवमेनाः पाप्मना अविध्यन् इति । एवम्</strong> - उक्तया रीत्या असुराः <strong>एनाः</strong> - वागादिदेवताः । <strong>पाप्मना अविध्यन्</strong> - अनृतादिपाप्मना वेधनं कृतवन्तः इत्यर्थः ॥ ६ ॥</p>
<p><strong>[मुख्यप्राणस्य असुरपरिभवितृत्वम्]</strong></p>
<p><strong>अथ हेममासन्यं प्राणमूचुस्त्वन्न उद्गायेति । तथेति तेभ्य एष प्राण उदगायत् । तेऽविदुरनेन वै न उद्गात्राऽत्येष्यन्तीति । तमभिद्रुत्य पाप्मना&rsquo;ऽविव्यत्सन्&rsquo; । स यथाऽश्मानमृत्वा लोष्टो विध्वँसेत, एवँ हैव विध्वँसमाना विष्वञ्चो विनेशः । ततो देवा अभवन् पराऽसुराः । भवत्यात्मना, पराऽस्य द्विषन् पाप्मा भ्रातृव्यो भवति य एवं वेद ॥ ७ ॥</strong></p>
<p><strong>प्र. अथ हेममासन्यं प्राणम्</strong> इति । <strong>&lsquo;आसन्यं&rsquo;</strong> - मुख्यमित्यर्थः । यद्वा आस्ये भवः आसन्यः । आस्य शब्दस्य । पद्दन्&rsquo;&hellip;. (पा.सू.६-१-६३) इत्यादिना आसन्नादेशः । मुख्यमिति यावत् । तं प्राणं देवाः <strong>ऊचुः</strong> उक्तवन्तः । किमिति? <strong>त्वं न उद्गायेति</strong></p>
<p>स्पष्टोऽर्थः । <strong>तेभ्य एष प्राण उदगायत्</strong> इति - उद्गातरि मुख्यप्राणदृष्टिं कृतवन्तः इत्यर्थः । तथैव हि व्याख्यातं व्यासार्यैः अन्यथात्वं शब्यात (अ.सू.३-३-६) इत्यधिकरणे । <strong>तेऽविदुः</strong></p>
<p>इत्यादि । <strong>&lsquo;अवित्सन्</strong> - बेद्धुमैच्छन् । व्यध ताडने (धा.पा.११८२) तस्मात् सीन नेट्। अकित्वान्न सम्प्रसारणम् । शिष्टं स्पष्टम् । <strong>स यथा अश्मानं ऋत्वा लोष्टो विध्वंसेत</strong></p>
<p>इति । यथा अश्मचूर्णनाय &lsquo;क्षिप्तः <strong>लोष्टः</strong> - पांसुपिण्डः अश्मानम्-पाषाणं <strong>ऋत्वा</strong></p>
<p>प्राप्य <strong>विध्वंसेत</strong> - चूर्णीभवेत् । <strong>सः</strong> दृष्टान्तो यथा, तथा अध्यस्त मुख्यप्राणभावोद्गात्रु- पासनानिष्ठान् देवान् प्राप्य <strong>विध्वंसमानाः</strong> - चूर्णीभवन्तः <strong>विष्वञ्चः</strong> - नानागतयः विनष्टाः अभवन्नित्यर्थः । <strong>ततो देवाः अभवन् पराऽसुराः</strong> इति। ततः <strong>परं</strong> देवाः <strong>देवा</strong> जाता, द्योतमाना अभवन्नित्यर्थः । यद्वा देवाः <strong>अभवन्</strong> - सत्तां अलभन्तेत्यर्थः । विजयिनो अभवन्निति वा अर्थः । असुरास्तु <strong>परा अभवन्</strong> - पराभूता अभवन् । <strong>भवत्यात्मना पराऽस्य द्विषन् भ्रातृव्यो भवति य एवं वेद</strong> इति । यः उद्गातारम् अध्यस्तप्राणभावमुपास्ते, सः <strong>आत्मना भवति</strong> - उत्तरो भवतीत्यर्थः । यद्वा, <strong>आत्मना</strong> मनसा समीचीनेन युक्तो भवतीत्यर्थः । <strong>अस्य द्विषन्</strong> द्विषश्शतुर्वा (वा.१५२२) वचनमिति कर्मणि षष्टी । एनं प्रति द्वेषं कुर्वन् शत्रुः पाप्मा च पराभूतो भवतीत्यर्थः । भवत्यात्मना परास्य द्विषन् भ्रातृव्यो भवति य एवं वेद इति शत्रुपराजयफलायोद्गीथे प्राणदृष्टिविहिता भाष्यस्योपलक्षणतया पाप्मपराभवस्य, <strong>आत्मना</strong> भवनस्य च फलत्वप्रतिपादनस्य न विरोध इति द्रष्टव्यम् । यद्वा अस्य द्विषन् भ्रातृव्यः आत्मना स्वत एव पराभवति, <strong>पाप्मा च भवति</strong></p>
<p>निन्दादियुक्तश्च भवतीत्यर्थः ॥ ७ ॥</p>
<p><strong>[मुख्यप्राणस्य आङ्गीरस नामधेयम्]</strong></p>
<p><strong>ते होचुः, क्व नु सोऽभूत्, यो न इत्थमसक्तेति । अयमास्येऽन्तरिति । सोऽयास्य आङ्गिरसः । अङ्गानौं हि रसः ॥ ८ ॥</strong></p>
<p><strong>प्र.- ते होचुः क न सोऽभूद्यो नः इत्थमसक्तेति</strong> इति । ते ह देवाः <strong>ऊचुः</strong> । किमति? <strong>यः</strong> मुख्यप्राणः नः अस्माकम् <strong>इत्थम्</strong> - उक्तरूप शत्रुपराजयम् <strong>असक्तः</strong> . संयोजितवान् । षञ्जेः सिचि व्यत्ययेनात्मनेपदे झलो झलि (पा.सू.८-२-२६) इति सिज्लोपे तस्य &lsquo;छान्दसेन ञित्त्वे सिद्धत्वेन&rsquo; &lsquo;अनिदिताम्&rsquo; (पा.सू.६-४-२४) इत्यनुनासिकलोपः; कुत्वम् । यः संयोजितवान्, सः <strong>क्व नु</strong> कस्मिन् देशे प्रतिष्ठितः <strong>इत्यूचुः</strong> - &lsquo;मन्त्रयाञ्चक्रुः&rsquo; इत्यन्वयः । एवं सम्मन्त्र्य ददृशुः, अयमास्येन्तरिति सोऽयास्यः इति अन्तरास्ये अयमिति प्रत्यक्षतो दृष्टो यः प्राणः <strong>सोऽयास्यः । आङ्गिरसो अङ्गानां रसः</strong> इति । अङ्गानां प्राणो हि रसः, अतः आङ्गिरसः इत्यर्थः ॥ ८ ॥</p>
<p><strong>[मुख्यप्राणस्य दूर्नामकत्वम्]</strong></p>
<p><strong>सा वा एषा देवता दूर्नाम । दूर ह्यस्या मृत्युः । दूरँ ह वा अस्मान् मृत्युर्भवति य एवं वेद ॥ ९ ॥</strong></p>
<p><strong>प्र. सा वा एषा देवता दूर्नाम दूरं ह्यस्या मृत्युः</strong> इति । <strong>हि</strong> - यस्मात् कारणात् <strong>अस्याः</strong> मुख्यप्राणरूपाया देवतायाः मृत्युः दूरं भवति, तस्मात् प्राणस्य दूर्नामत्वं इत्यर्थः । दूर्नामकत्वेन प्राणविद्यायाः फलमाह - <strong>दूरं ह वा</strong> इत्यादिना । स्पष्टोऽर्थः ॥ ९ ॥</p>
<p><strong>[मुख्यप्राणेन वागादिषु आपादित दोषबहिष्करणम्]</strong></p>
<p><strong>सा वा एषा देवतैतासां देवतानां पाप्मानं मृत्युमपहत्य यत्रासां दिशामन्तस्तद्गमयाञ्चकार । तदासां पाप्मनो विन्यदधात् । तस्मान्न जनमियात्, नान्तमियात्। नेत् पाप्मानं मृत्युमन्ववायानीति ॥ १० ॥</strong></p>
<p><strong>प्र. - सा वा एषा देवता</strong> इति । सा उद्गातरि अध्यस्योपासिता <strong>एषा-</strong></p>
<p>मृत्युदूरत्वेन दूर्नामिका मुख्यप्राणरूपा देवता पूर्वमसुरैः अनृतादिपाप्मभिः संयोजितानां वागादिदेवतानां <strong>मृत्युम्</strong> - मरणादिदुःखहेतुतया मृत्युशब्दितं पाप्मानं <strong>अपहत्य</strong> - वागादि- देवताभ्यः आच्छिद्य, यत्र <strong>आसां दिशामन्तः</strong> - सर्वदिगन्तप्रदेशः <strong>तद्गमयाञ्चकार</strong> । दूर्नामत्याद्दूरं मृत्युं निनायेत्यर्थः । <strong>तदासां पाप्मनो विन्यदधात्</strong> इति । <strong>आसाम्</strong> । वागादिदेवतानां <strong>पाप्मनः</strong> पापानि <strong>तत्</strong> - तेषु दिगन्तदेशेषु <strong>विन्यदधात्</strong> - विशिष्य निधानं कृतवतीत्यर्थः । <strong>तस्मातन्न जनमियात् नान्तमियात्</strong> इति । यस्मात् कारणात् प्रत्यन्तदेशानां वागादिदेवताविनिर्मुक्त अनृतादिलक्षण पापनिधानाश्रयतया म्लेच्छदेशत्वम् ,अत एव तत्र देशे <strong>जनम्</strong> - जननम् - उत्पत्तिमिति यावत् । <strong>अन्तम्</strong> - मरणं च <strong>नेयात्</strong> - न प्राप्नुयात् । तत्र देशे उत्पत्तिमरणे अशोभने इति यावत् । <strong>नेत् पाप्मानं मृत्युम् अन्ववायानीति</strong> इति । <strong>नेत्</strong> - नैवेत्यर्थः । पाप्मानं मृत्यु नैव अन्वावायानि नानुगच्छेयमिति भीतस्सन् उत्पत्तिमरणे न प्राप्नुयात् इत्यन्वयः । उत्पत्तिमरणे &lsquo;तादृशदेशे यथा न भवतः, तथा यतेत इति यावत् ॥ १० ॥</p>
<p><strong>[मुख्यप्राणेन वागादीनां यथावत् रक्षणम्]</strong></p>
<p><strong>सा वा एषा देवतैतासां देवतानां पाप्मानां मृत्युमपहत्याथैना मृत्युमत्यवहत् ॥ ११ ॥</strong></p>
<p><strong>प्र. - सा वा एषा देवतैतासां देवतानां पाप्मानं मृत्युम् अपहत्य अथ एनाः मृत्युम् अत्यवहत्</strong> इति । <strong>सैषा</strong> मुख्यप्राणदेवता । <strong>आसाम्</strong> - वागादिदेवतानां पाप्मानं मृत्युम् <strong>अपहत्य-</strong> ततः आच्छिद्य <strong>अथ</strong> - तदनन्तरं <strong>एनाः</strong> -वागादिदेवताः मृत्युमतीत्यावहत्, मृत्युमतिक्रान्तं स्वरूपं प्रापयदित्यर्थः ॥ ११ ॥ <strong>स वै वाचमेव प्रथमामत्यवहत्, सा यदा मृत्युमत्यमुच्यत, सोऽग्निरभवत् । सोऽयमग्निः परेण मृत्युमतिक्रान्तो दीप्यते ॥ १२ ॥</strong></p>
<p><strong>प्र</strong> .-तदेव प्रपञ्चयति - <strong>स वै वाचमेव प्रथमां अत्यवहत्</strong> इत्यादिना । <strong>सः</strong> - प्राणः <strong>प्रथमाम्</strong> - इतरदेवतासु प्रधानभूतां वाचम् <strong>अत्यवहत्</strong> - मृत्युमत्यक्रामयत् इत्यर्थः <strong>सा</strong> - वाक् यदा <strong>मृत्युमत्यमुच्यत</strong> - मृत्योरतिमुक्ताः - अन्यन्तमुक्ता आसीत्, <strong>सोऽग्नि</strong> - <strong>रभवत्</strong> । तदेति शेषः । <strong>सः</strong> इति अग्न्यपेक्षया पुल्लिङ्गनिर्देशः । यद्यपि वागभिमानिनी देवता सर्वदा अग्निरेव - तथापि अपगतदोषतया अग्रनयनादिप्रवृत्तिनिमित्तपौष्कल्यशालितया अग्निरभवत् । अद्य रामस्य रामत्वम् इत्यादिवदिति भावः । तदेवाह - <strong>सोऽयमग्निः परेण मृत्युमतिक्रान्तो दीप्यत</strong> इति । एवं मृत्युमतिक्रान्तो अग्निः निरस्तपापरूपमलतया <strong>मृत्युं परेण</strong> - मृत्योः परस्तात् <strong>दीप्यत</strong> इत्यर्थः ॥ १२ ॥</p>
<p><strong>अथ प्राणमत्यवहत् । स यदा मृत्युमत्यमुच्यत, स वायुरभवत् । सोऽयं वायुः परेण मृत्युमतिक्रान्तः पवते ॥ १३ ॥ अथ चक्षुरत्यवहत् । तद् यदा मृत्युमत्यमुच्यत, स आदित्योऽभवत् । सोऽसावादित्यः परेण मृत्युमतिक्रान्तः तपति ॥ १४ ॥ अथ श्रोत्रमत्यवहत् । तद्यदा मृत्युमत्यमुच्यत, ता दिशोऽभवन् । ता इमा दिशः परेण मृत्युमतिक्रान्ताः ॥ १५ ॥ अथ मनोऽत्यवहत् । तद्यदा मृत्युमत्यमुच्यत, स चन्द्रमा अभवत् । सोऽसौ चन्द्रः परेण मृत्युमतिक्रान्तो भाति । एवँ ह वा एनमेषा देवता मृत्युमतिवहति य एवं वेद ॥ १६ ॥</strong></p>
<p><strong>प्र.</strong> - एवमुत्तरत्रापि द्रष्टव्यम् ॥ १३-१४ ॥ <strong>अतिक्रान्ता</strong> इति । अत्र भान्तीति शेषः । <strong>दिक्</strong> शब्दः दिग्देवतापरः ॥ १५ ॥ <strong>एवं ह वा एनमेषा देवता मृत्युम् अतिवहति य एवं वेद</strong> इति । <strong>यः</strong> पुमान् वागाद्यभिमानि अग्न्यादिदेवतानां मृत्य्वतिवहनकर्म वेद, तमेनमेषा प्राणदेवता <strong>मृत्युमति- वहति</strong> - अतितारयतीत्यर्थः । शिष्टं स्पष्टम् ॥ १६ ॥</p>
<p><strong>[मुख्यप्राणेन स्वार्थगृहीतस्य अन्नस्य वागादिभ्योऽपि विभजनम्]</strong></p>
<p><strong>अथात्मनेऽन्नाद्यमागायत् । यद्धि किञ्चान्नमद्यते, अनेनैव तदद्यते । इह प्रतितिष्ठति ॥ १७ ॥</strong></p>
<p><strong>प्र. अथात्मने अन्नाद्यम् आगायत्</strong> इति। यो वाचि भोगस्तम् देवेभ्य आगायत् यत् कल्याणं वदति तदात्मने इति यजमानगामिफलव्यतिरिक्तं कल्याणवदनादिकं यथा वागाद्या देवता आगायन् , तथा प्राणोऽप्यात्मने अन्नाद्यम् <strong>आगायत्</strong> । अन्नमत्तीत्यन्नादः । तस्य भावः अन्नाद्यम् । आदिवृद्ध्यभावः छान्दसः। अथवा अन्नं च तत् आद्यं च अन्नाद्यम् । <strong>आद्यम्</strong> - अदनार्हम् । भक्षणार्हमित्यर्थः । <strong>आगायत्</strong> - गानसामर्थ्येन उपास्थापयत् । संपादितवान् इत्यर्थः। <strong>यद्धि किञ्चान्नमद्यते, अनेनैव तदद्यते</strong> इति । अत्र अनशब्दः प्राणवाची । अद्यमानं सर्वं प्राणेनैव अद्यत इत्यर्थः । <strong>इह प्रतितिष्ठति</strong></p>
<p>इति ।<strong>इह</strong> -अन्ने सत्येव प्राणः प्रतिष्ठितो भवतीत्यर्थः । तस्मादन्नस्य प्राणाहारत्वात् अन्नादत्वं सिद्धमिति भावः ॥ १७ ॥</p>
<p><strong>ते देवा अब्रुवन्, एतावद्वा इदँ सर्वं यदन्नम् । तदात्मन आगासीः । अनु नोऽस्मिन्नन्न आभजस्वेति । ते वै माऽभिसंविशतेति । तथेति तँ समन्तं परिण्य- विशन्त । तस्माद्यदनेनान्नमत्ति, तेनैतास्तृप्यन्ति । एवँ ह वा एनँ स्वा अभिसंविशन्ति, भर्ता स्वानाँ श्रेष्ठः पुर एता भवत्यन्नादोऽधिपतिर्य एवं वेद । य उ हेवंविदँ स्वेषु</strong></p>
<p><strong>प्रति प्रतिबुभूषति&rsquo;, न हैवालं भार्येभ्यो भवति । अथ य एवैतमनुभवति, यो वै तमनु भार्यान् बुभूर्षति, स हैवालं भार्येभ्यो भवति ॥ १८॥</strong></p>
<p><strong>प्र- ते देवा अब्रुवन्</strong> इति । वागाद्याः ते देवाः प्राणमब्रुवन् । किमिति? <strong>एतावद्वा इदं सर्वं यदन्नम्, तदात्मन आगासीः, अनुनोऽस्मिन्नन्न आभजस्वेति</strong> इति । यदिदमन्नमस्ति, एतावद्वै सर्वमिदम् । <strong>तत्</strong> - तादृशमन्नम् <strong>आत्मने</strong> - स्वार्थमागासीः । वयञ्च अन्नार्थिनः, अन्नं विना स्थातुम् अशक्यत्वात् । तस्मादस्मिन्नन्ने <strong>अनु</strong> - त्वद्भोगानन्तरं <strong>नः</strong> -अस्मान् <strong>आभजस्व</strong> आङ् ईषदर्थे अन्तर्भावितण्यर्थोऽयं <strong>भजिः</strong>-भाजय, अल्पाल्पभागवतः कुरु इत्यर्थः । सः एवमुक्तः प्राणः प्रत्याह -<strong>ते वै माऽभिसंविशतेति । ते वै</strong> -तादृशाः अन्नार्थिनः यूयं <strong>मा</strong> - माम् <strong>अभि</strong> - अभितः <strong>संविशत</strong> - उपविशत इत्यब्रवीत् । <strong>तथेति तं समन्तं परिण्यविशन्त</strong> इति । वागाद्या देवताः तथेति प्रतिश्रुत्य <strong>समन्तात्</strong> - परितः <strong>न्यविशन्त</strong> - निविष्टा इत्यर्थः । भागिनश्च अभवन्निति भावः । <strong>तस्मात् यदनेन अन्नमत्ति तेनैताः तृप्यन्ति</strong> इति । तस्माद्धेतोः <strong>अनेन-</strong> प्राणेन सहितस्सन् जीवो यदन्नमत्ति, तेनैवान्नेन वागाद्याः तृप्यन्ति । प्राणे अन्नेन आप्यायिते वागाद्याः प्राणा अन्नेन आप्यायिता भवन्तीत्यर्थः ॥ एतद्वेदनस्य फलमाह- <strong>एवं ह वा एनं स्वा अभिसंविशन्ति, भर्ता स्वानाँ श्रेष्ठः पुर एता भवति अन्नादो अधिपतिः य एवं वेद</strong> इति । यस्तु <strong>एवं वेद</strong> - उपास्ते, <strong>तादृशं एनम्</strong> - विद्वांसम्, यथा वागाद्याः प्राणस्य परितो निविष्टाः, <strong>एवं स्वाः</strong> - ज्ञातयः <strong>अभितः संविशन्ति</strong> - परितः उपासते । <strong>स्वानाम्</strong> - ज्ञातीनां <strong>भर्ता</strong> - पोषकः श्रेष्ठश्च <strong>पुर एता</strong> - अग्रेसरः <strong>अन्नादः</strong> अरोगदृढगात्रतया अभिमतान्नभोक्ता अन्येषां अधिपतिश्च भवतीत्यर्थः । <strong>य उ हैवंविदँ स्वेषु प्रति प्रतिबुभूषति न हैवालं भार्येभ्यो भवति</strong> इति । <strong>एवं विधम्</strong> - एतादृश प्राणविद्यानिष्ठं प्रति <strong>स्वेषु</strong> - ज्ञातिषु <strong>प्रति</strong> - प्रतिभटः, छान्दसस्सुलोपः । <strong>बुभूषति</strong> - भवितुमिच्छति, प्रतिस्पर्धी भवितुं इच्छतीत्यर्थः <strong>प्रतिपत्तिर्बुभूषति</strong> इति पाठेऽपि स एवार्थः । <strong>सः भार्येभ्यः</strong> - भर्तव्यभार्यापुत्रादिभ्यः - भार्यापुत्रादिभरणाय इति यावत् । <strong>नालं भवति</strong> - पुत्रकळत्रादि भरणेपि असमर्था भवतीत्यर्थः । <strong>अथ य एवैतम् अनुभवति यो वै तमनुभार्यान् बुभूर्षति स एवालं भार्येभ्यो भवति । अथ शब्दः</strong> प्रकृतमपेक्ष्यार्थान्तरपरत्वे । ज्ञातीनां मध्ये य <strong>एतम्</strong> - प्राणविदम् <strong>अनुभवति</strong> - अनुगतो यो वा <strong>एतम्</strong> - प्राणविदम् <strong>अनु</strong> - अनुसृत्य <strong>भार्यान्</strong> - भर्तव्यान् पुत्रकळत्रादीन् <strong>बुभूर्षति</strong> - भर्तुम् इच्छति । भृञः सनि उदोष्ठ्यपूर्वस्य (पा.सू.७-१-१०२) इत्युत्वम् । <strong>स एवालं भार्येभ्यो भवति</strong> - उक्तोऽर्थः ॥ १८ ॥</p>
<p><strong>[मुख्यप्राणस्य अनेकादि नामनिर्देशेन तन्निर्वचनम्]</strong></p>
<p><strong>सोऽयास्य आङ्गिरसोऽङ्गानाँ हि रसः । प्राणो वा अङ्गानाँ रसः । प्राणो हि वा अङ्गानाँ रसः । तस्मात् यस्मात् कस्माच्चाङ्गात् प्राण उत्क्रामति, तदैव तच्छुष्यति । एष हि वा अङ्गानाँ रसः ॥ १९ ॥</strong></p>
<p><strong>प्र</strong> -पूर्वमुक्तमेव अयास्यत्वम् आङ्गिरसत्वञ्च विद्याभेदभ्रमापनुत्तये पुनराह <strong>सोऽयास्य</strong> इत्यादिना । <strong>सोऽयास्य आङ्गिरसोऽङ्गानां हि रसः प्राणो वा अङ्गानां रसः</strong> इत्यन्तेन उक्त एवार्थः स्मारितः । पुनस्तमेवार्थ प्रसिद्ध्योपपादयति - <strong>प्राणो हि वा</strong></p>
<p>इत्यादिना । <strong>हि</strong> - यस्मात् प्राणानाम् अङ्गरसत्वम् , <strong>तस्मात् यस्मात् कस्माश्चिदङ्गात्</strong></p>
<p>प्राण उत्क्रामति, तदैव तदङ्गं शुष्यति । नीरसत्वादिति भावः ॥ १९ ॥</p>

  </div>
</article>


        

        



    <aside class="card border noPrint" id="section-tree-item-vAjasaneyam_kANvam_shatapatha-brAhmaNam_17_bRhadAraNyakopaniShat_rangarAmAnujaH_03-01_md">
        <div class="card-title bg-light-gray border d-flex justify-content-between">
            <a href="https://vishvAsa.github.io/vedAH_yajuH/vAjasaneyam/kANvam/shatapatha-brAhmaNam/17_bRhadAraNyakopaniShat/rangarAmAnujaH/03-01/">०३-०१ </a>
            <a data-toggle="collapse" href="#section-tree-item-body-vAjasaneyam_kANvam_shatapatha-brAhmaNam_17_bRhadAraNyakopaniShat_rangarAmAnujaH_03-01_md" role="button" aria-expanded="false" aria-controls="section-tree-item-body-vAjasaneyam_kANvam_shatapatha-brAhmaNam_17_bRhadAraNyakopaniShat_rangarAmAnujaH_03-01_md" >…<i class="fas fa-caret-down" class="collapsed"></i> </a>
        </div>
        <nav id="section-tree-item-body-vAjasaneyam_kANvam_shatapatha-brAhmaNam_17_bRhadAraNyakopaniShat_rangarAmAnujaH_03-01_md" class="card-body p-0 collapse">
            
            <li>draft: false</li>
            
            <li>iscjklanguage: false</li>
            
            <li>title: ०३-०१</li>
            
        </nav>
    </aside>


      </main>
    </div>
    <footer class="bg-yellow  p-1 noPrint" role="contentinfo">
  

  <div id="div_foot_nav_bar" class="row">
    <a href="https://vishvAsa.github.io/vedAH_yajuH/search"  class="btn btn-light btn-sm">🥽🔦</a>
    <div class="row col  d-flex justify-content-center">
      <div><a id="previousPageFoot" href="" class="btn btn-secondary">###<i class="fas fa-caret-left"></i></a></div>
      <div ><a id="nextPageFoot" href="" class="btn btn-secondary"><i class="fas fa-caret-right"></i> ### </a></div>
    </div>
      <ul id="footer-bar-right-custom" class="list-group list-group-horizontal">
      </ul>
  </div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vishvAsa/vedAH_yajuH/issues/new" >
      ✉️Contact
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      
      <a href="https://github.com/vishvAsa/vedAH_yajuH/actions/workflows/build.yml"><img src="https://github.com/vishvAsa/vedAH_yajuH/actions/workflows/build.yml/badge.svg"> Built </a> on 2025 Oct 4 04:58:53 UTC. (<a href="http://google.com/search?q=04%3a58%3a53%20UTC to IST">IST</a>)
    </div>
  </div>
</footer>



<script async src="https://www.googletagmanager.com/gtag/js?id=G-33H08JSLQR"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-33H08JSLQR');
</script>

  </body>
  <script type='text/javascript'>
    
    
    
    module_uiLib.onDocumentReadyTasks();
  </script>
  
</html>
