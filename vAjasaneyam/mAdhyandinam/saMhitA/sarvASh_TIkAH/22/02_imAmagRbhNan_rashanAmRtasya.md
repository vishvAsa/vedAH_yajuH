+++
title = "०२ इमामगृभ्णन् रशनामृतस्य"

+++


<details><summary>मूलम्- तैत्तिरीयम्</summary>

इ॒माम॑गृभ्णन्रश॒नामृ॒तस्य॒ पूर्व॒ आयु॑षि वि॒दथे॑षु क॒व्या ।  
तया॑ दे॒वास् सु॒तमा ब॑भूवुर् ,
ऋ॒तस्य॒ साम॑न्त्स॒रमा॒रप॑न्ती ।
</details>

<details><summary>पद-पाठः- तैत्तिरीयः</summary>

इ॒माम् । अ॒गृ॒भ्ण॒न् । र॒श॒नाम् । ऋ॒तस्य॑ । पूर्वे॑ । आयु॑षि । वि॒दथे॑षु । क॒व्या ॥
तया॑ । दे॒वाः । सु॒तम् । एति॑ । ब॒भू॒वुः॒ । ऋ॒तस्य॑ । साम॑न् । स॒रम् । आ॒रप॒न्तीत्या॑-रप॑न्ती ॥ 
</details>

<details><summary>भट्टभास्कर-टीका</summary>

2आदायाभिमन्त्रयते - इमामिति त्रिष्टुभा ॥ 

इयमपि अग्निकाण्डे व्याख्याता ।
ऋतस्य यज्ञस्य रशानां बन्धनीयां पूर्वे कव्याः कवयः । यद्वा - कवनीयेषु स्तोतव्येषु विदथेषु यज्ञेषु आयुरर्थमगृह्णन् गृहीतवन्तः ।

या ऋतस्य यज्ञस्य सामन् साम्नि समाप्तौ सरं सरणं आरपन्ती अभिवदन्ती भवति । रपतिश्शब्दकर्मा । शीघ्रं मया यज्ञं संपादयतेति । तया हि देवास्सुतं सोममाबभूवुः आभिमुख्येन प्राप्नुवन् । तादृशीमिमां गृह्णामीति ॥
</details>

<details><summary>Keith</summary>
This bond of order they grasped  
At their assemblies in ages gone by, the sages;  
Therewith the gods mastered the pressed (juice),  
In the Saman of order declaring the stream.
</details>


<details><summary>पदपाठः - दयानन्दादि</summary>

इ॒माम्। अ॒गृ॒भ्ण॒न्। र॒श॒नाम्। ऋ॒तस्य॑। पूर्वे॑। आयु॑षि। वि॒दथे॑षु। क॒व्या। सा। नः॒। अ॒स्मिन्। सु॒ते। आ। ब॒भू॒व॒। ऋ॒तस्य॑। साम॑न्। स॒रम्। आ॒रप॒न्तीत्या॒ऽरप॑न्ती। २।
</details>

<details><summary>महीधरः</summary>

म० यज्ञपुरुषदृष्टा रशनादेवत्या त्रिष्टुप् । सवनं सुतं यज्ञः भावे क्तः । नोऽस्माकमस्मिन् सुते यज्ञे सा रशना आबभूव | उत्पन्ना। कीदृशी । ऋतस्य यज्ञस्य सामन् साम्नि समारम्भे सरं प्रसरं यज्ञप्रसारमारपन्ती 'रप उक्तौ' उच्चारयन्ती । यज्ञप्रसारो भवत्विति वदन्तीत्यर्थः । सा का । विद्यते लभ्यते स्वर्गो यैस्ते विदथा यज्ञाः । विदथेषु यज्ञेषु 'विदेरथक्' इत्यथक् प्रत्ययः । कव्या कवयः विभक्तादेशः 'सुपां सुलु' (पा.७।१।३९ ) इत्यादिना। यज्ञेषु कुशलाः प्रजापत्यादयो यामिमां रशनामृतस्य यज्ञस्य पूर्वे प्रथमे आयुषि प्रारम्भे इत्यर्थः । अगृभ्णन् अगृह्णन् या पूर्वेर्गृहीता सा रशनात्रोद्भूतेत्यर्थः ॥ २॥  
तृतीया ।
</details>

<details><summary>अधिमन्त्रम् (VC)</summary>

- विद्वांसो देवता
- प्रजापतिर्ऋषिः
- निचृत्त्रिष्टुप्
- धैवतः
</details>