+++
title = "१३ मध्वा यज्ञम्"

+++
<details><summary>पदपाठः - दयानन्दादि</summary>

मध्वा॑। य॒ज्ञम्। न॒क्ष॒से॒। प्री॒णा॒नः। नरा॒शँसः॑। अ॒ग्ने॒। सु॒कृदिति॑ सु॒ऽकृत्। दे॒वः। स॒वि॒ता। वि॒श्ववा॑र॒ इति॑ वि॒श्वऽवा॑रः। १३।
</details>

<details><summary>महीधरः</summary>

म० हे अग्ने, त्वं मध्वा स्वादुना घृतेन यज्ञं नक्षसे व्याप्नोषि । नक्षतिर्व्याप्तिकर्मा । कीदृशस्त्वम् । प्रीणानः प्रीणीतेसौ प्रीणानः देवान् तर्पयन् । नराशंसः नरैर्ऋत्विग्भिराशंस्यते स्तूयते नराशंसः । सुकृत् शोभनकारी । देवः दीप्तिमान् । सविता विश्वस्योत्पादकः । विश्वेन व्रियते सेव्यते विश्ववारः विश्वं वृणोति अङ्गीकरोतीति वा कर्मण्यण् । सर्वस्य वरणीयः सर्वाङ्गीकर्ता वा ॥ १३॥  
चतुर्दशी ।
</details>

<details><summary>अधिमन्त्रम् (VC)</summary>

- यज्ञो देवता
- अग्निर्ऋषिः
- निचृदुष्णिक्
- ऋषभः
</details>

<details><summary>दयानन्द-सरस्वती (हि) - विषयः</summary>

फिर कैसे मनुष्य सुखी होवें, इस विषय को अगले मन्त्र में कहा है ॥
</details>

<details><summary>दयानन्द-सरस्वती (हि) - पदार्थः</summary>

पदार्थान्वयभाषाः -  हे (अग्ने) विद्वन् ! जो (नराशंसः) मनुष्यों की प्रशंसा करने (सुकृत्) उत्तम काम करने और (विश्ववारः) प्रशंसा को स्वीकार करनेवाले (प्रीणानः) चाहना करते हुए (सविता) ऐश्वर्य को चाहनेवाले (देवः) व्यवहार में चतुर आप (मध्वा) मधुर वचन से (यज्ञम्) सङ्गत व्यवहार को (नक्षसे) प्राप्त होते हो, उन आप को हम लोग प्रसन्न करें ॥१३ ॥
</details>

<details><summary>दयानन्द-सरस्वती (हि) - भावार्थः</summary>

भावार्थभाषाः -  जो मनुष्य यज्ञ में सुगन्धादि पदार्थों के होम से वायु जल को शुद्ध कर सब को सुखी करते हैं, वे सब सुखों को प्राप्त होते हैं ॥१३ ॥
</details>

<details><summary>दयानन्द-सरस्वती (सं) - विषयः</summary>

पुनः कीदृशा जनाः सुखिनः स्युरित्याह ॥
</details>

<details><summary>दयानन्द-सरस्वती (सं) - पदार्थः</summary>

पदार्थान्वयभाषाः -  हे अग्ने ! यो नराशंसः सुकृद्विश्ववारः प्रीणानः सविता देवस्त्वं मध्वा यज्ञं नक्षसे, तं वयं प्रसादयेम ॥१३ ॥
</details>

<details><summary>दयानन्द-सरस्वती (सं) - भावार्थः</summary>

भावार्थभाषाः -  ये मनुष्या यज्ञे सुगन्धादिहोमेन वायुजले शोधयित्वा सर्वान् सुखयन्ति, ते सर्वाणि सुखानि प्राप्नुवन्ति ॥१३ ॥
</details>

<details><summary>सविता जोशी ← दयानन्दः (म) - भावार्थः</summary>

भावार्थभाषाः -  जी माणसे यज्ञात सुगंधी पदार्थांचा होम करून जल शुद्ध करतात व सर्वांना सुखी करतात. त्यांना सर्व सुख प्राप्त होते.
</details>