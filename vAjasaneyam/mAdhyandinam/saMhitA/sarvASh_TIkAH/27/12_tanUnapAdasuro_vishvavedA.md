+++
title = "१२ तनूनपादसुरो विश्ववेदा"

+++
<details><summary>पदपाठः - दयानन्दादि</summary>

तनू॒नपा॒दिति॒ तनू॒ऽनपा॑त्। असु॑रः। वि॒श्ववे॑दा॒ इति॑ वि॒श्वऽवे॑दाः। दे॒वः। दे॒वेषु॑। दे॒वः। प॒थः। अ॒न॒क्तु॒। मध्वा॑। घृ॒तेन॑। १२।
</details>

<details><summary>महीधरः</summary>

म० देवोऽग्निः मध्वा मधुना मधुरेण घृतेन पथो यज्ञमार्गाननक्तु । मध्वेति नुमभावः अनित्यमागमशासनमित्युक्तेः । पथो अनक्तु इत्यत्र 'प्रकृत्यान्तःपादमव्यपरे' (पा० ६।१। ११५) इति सन्ध्यभावः । यज्ञे बहु घृतमस्तु । येन मार्गा घृताभ्यक्ताः स्युरिति भावः । कीदृशो देवः । तनूनपात् तनूनामपां नपात् पौत्रः । अद्भ्यो वृक्षा जायन्ते तेभ्योऽग्निरित्यपां पौत्रः । असुरः असवोऽस्य सन्ति प्राणवान् । रो मत्वर्थः । विश्ववेदाः सर्वधनः । देवेषु अपि देवः दीप्तिमान् श्रेष्ठः ॥ १२॥  
त्रयोदशी।
</details>

<details><summary>अधिमन्त्रम् (VC)</summary>

- विश्वेदेवा देवताः
- अग्निर्ऋषिः
- उष्णिक्
- ऋषभः
</details>

<details><summary>दयानन्द-सरस्वती (हि) - विषयः</summary>

अब वायु किस के समान कार्यसाधक है, इस विषय को अगले मन्त्र में कहा है ॥
</details>

<details><summary>दयानन्द-सरस्वती (हि) - पदार्थः</summary>

पदार्थान्वयभाषाः -  हे मनुष्यो ! जो (देवेषु) उत्तम गुणवाले पदार्थों में (देवः) उत्तम गुणवाला (असुरः) प्रकाशरहित वायु (विश्ववेदाः) सब को प्राप्त होनेवाला (तनूनपात्) जो शरीर में नहीं गिरता (देवः) कामना करने योग्य (मध्वा) मधुर (घृतेन) जल के साथ (पथः) श्रोत्रादि के मार्गों को (अनक्तु) प्रकट करे, उस को तुम जानो ॥१२ ॥
</details>

<details><summary>दयानन्द-सरस्वती (हि) - भावार्थः</summary>

भावार्थभाषाः -  जैसे परमेश्वर बड़ा देव सब में व्यापक और सब को सुख करने हारा है, वैसा वायु भी है, क्योंकि इस वायु के बिना कोई कहीं भी नहीं जा सकता ॥१२ ॥
</details>

<details><summary>दयानन्द-सरस्वती (सं) - विषयः</summary>

अथ वायुः किंवत् कार्यसाधकोऽस्तीत्याह ॥
</details>

<details><summary>दयानन्द-सरस्वती (सं) - पदार्थः</summary>

पदार्थान्वयभाषाः -  हे मनुष्याः ! यो देवेषु देवोऽसुरो विश्ववेदास्तनूनपाद्देवो मध्वा घृतेन सह पथोऽनक्तु, तं यूयं विजानीत ॥१२ ॥
</details>

<details><summary>दयानन्द-सरस्वती (सं) - भावार्थः</summary>

भावार्थभाषाः -  यथा परमेश्वरो महादेवो विश्वव्यापी सर्वेषां सुखकरोऽस्ति तथा वायुरप्यस्ति, नह्यनेन विना कश्चिदपि कुत्रचिद् गन्तुं शक्नोति ॥१२ ॥
</details>

<details><summary>सविता जोशी ← दयानन्दः (म) - भावार्थः</summary>

भावार्थभाषाः -  परमेश्वर जसा मोठा देव आहे व सर्वत्र व्यापक आहे आणि सर्वांना सुख देणारा आहे तसा वायूही असून त्याच्याखेरीज कोणी कुठेही जाऊ शकत नाही.
</details>