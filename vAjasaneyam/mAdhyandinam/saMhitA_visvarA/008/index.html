<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>यजुर्वेदे विश्वासटिप्पन्यः  | ००८</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.143.0">
    
    
      <META NAME="ROBOTS" CONTENT="INDEX, FOLLOW">
    

    <link href="/vedAH_yajuH/vAjasaneyam/mAdhyandinam/saMhitA_visvarA/008/" rel="alternate" type="application/rss+xml" title="यजुर्वेदे विश्वासटिप्पन्यः" />
    <link href="/vedAH_yajuH/vAjasaneyam/mAdhyandinam/saMhitA_visvarA/008/" rel="feed" type="application/rss+xml" title="यजुर्वेदे विश्वासटिप्पन्यः" />

    <meta property="og:url" content="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/">
  <meta property="og:site_name" content="यजुर्वेदे विश्वासटिप्पन्यः">
  <meta property="og:title" content="००८">
  <meta property="og:description" content="अध्याय 8
अग्निष्टोमे तृतीयसवनगता आदित्यग्रहादि मन्त्राः – पाशुक अग्निष्टोमः 1-32, षोडशीयागः 33-37, द्वादशाहादि 38-63
8.1
उपयामगृहीतो ऽसि ।
आदित्येभ्यस् त्वा ।
विष्ण ऽ उरुगायैष ते सोमस् तँ रक्षस्व मा त्वा दभन् ॥
8.2
कदा चन स्तरीर् असि नेन्द्र सश्चसि दाशुषे ।
उपोपेन् नु मघवन् भूय ऽ इन् नु ते दानं देवस्य पृच्यते ऽ ।
आदित्येभ्यस् त्वा ॥
8.3
कदा चन प्र युच्छस्य् उभे नि पासि जन्मनी ।
तुरीयादित्य सवनं त ऽ इन्द्रियम् आ तस्थाव् अमृतं दिवि ।
आदित्येभ्यस् त्वा ॥">
  <meta property="og:locale" content="en_us">
  <meta property="og:type" content="article">
    <meta property="article:section" content="vajasaneyam">

  <meta itemprop="name" content="००८">
  <meta itemprop="description" content="अध्याय 8
अग्निष्टोमे तृतीयसवनगता आदित्यग्रहादि मन्त्राः – पाशुक अग्निष्टोमः 1-32, षोडशीयागः 33-37, द्वादशाहादि 38-63
8.1
उपयामगृहीतो ऽसि ।
आदित्येभ्यस् त्वा ।
विष्ण ऽ उरुगायैष ते सोमस् तँ रक्षस्व मा त्वा दभन् ॥
8.2
कदा चन स्तरीर् असि नेन्द्र सश्चसि दाशुषे ।
उपोपेन् नु मघवन् भूय ऽ इन् नु ते दानं देवस्य पृच्यते ऽ ।
आदित्येभ्यस् त्वा ॥
8.3
कदा चन प्र युच्छस्य् उभे नि पासि जन्मनी ।
तुरीयादित्य सवनं त ऽ इन्द्रियम् आ तस्थाव् अमृतं दिवि ।
आदित्येभ्यस् त्वा ॥">
  <meta itemprop="wordCount" content="1589">
  <meta name="twitter:card" content="summary">
  <meta name="twitter:title" content="००८">
  <meta name="twitter:description" content="अध्याय 8
अग्निष्टोमे तृतीयसवनगता आदित्यग्रहादि मन्त्राः – पाशुक अग्निष्टोमः 1-32, षोडशीयागः 33-37, द्वादशाहादि 38-63
8.1
उपयामगृहीतो ऽसि ।
आदित्येभ्यस् त्वा ।
विष्ण ऽ उरुगायैष ते सोमस् तँ रक्षस्व मा त्वा दभन् ॥
8.2
कदा चन स्तरीर् असि नेन्द्र सश्चसि दाशुषे ।
उपोपेन् नु मघवन् भूय ऽ इन् नु ते दानं देवस्य पृच्यते ऽ ।
आदित्येभ्यस् त्वा ॥
8.3
कदा चन प्र युच्छस्य् उभे नि पासि जन्मनी ।
तुरीयादित्य सवनं त ऽ इन्द्रियम् आ तस्थाव् अमृतं दिवि ।
आदित्येभ्यस् त्वा ॥">
<script type="text/javascript">
    
    let baseURL = "https:\/\/vishvAsa.github.io\/vedAH_yajuH\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022build_img\u0022:\u0022https:\/\/github.com\/vishvAsa\/vedAH_yajuH\/actions\/workflows\/build.yml\/badge.svg\u0022,\u0022build_url\u0022:\u0022https:\/\/github.com\/vishvAsa\/vedAH_yajuH\/actions\/workflows\/build.yml\u0022,\u0022contactlink\u0022:\u0022https:\/\/github.com\/vishvAsa\/vedAH_yajuH\/issues\/new\u0022,\u0022env\u0022:\u0022production\u0022,\u0022githubeditmepathbase\u0022:\u0022https:\/\/github.com\/vishvAsa\/vedAH_yajuH\/edit\/content\/\u0022}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/devaH\/\u0022},{\u0022title\u0022:\u0022आगमः\u0022,\u0022url\u0022:\u0022..\/AgamaH\/\u0022},{\u0022title\u0022:\u0022आगमः शैवः\u0022,\u0022url\u0022:\u0022..\/AgamaH_shaivaH\/\u0022},{\u0022title\u0022:\u0022आगमः वैष्णवः\u0022,\u0022url\u0022:\u0022..\/AgamaH_vaiShNavaH\/\u0022},{\u0022title\u0022:\u0022रामानुजीयम्\u0022,\u0022url\u0022:\u0022..\/rAmAnujIyam\/\u0022},{\u0022title\u0022:\u0022माध्वम्\u0022,\u0022url\u0022:\u0022..\/mAdhvam\/\u0022},{\u0022title\u0022:\u0022आगमः ब्राह्मः\u0022,\u0022url\u0022:\u0022..\/AgamaH_brAhmaH\/\u0022},{\u0022title\u0022:\u0022कल्पान्तरम्\u0022,\u0022url\u0022:\u0022..\/kalpAntaram\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022वेदाः - ऋक्\u0022,\u0022url\u0022:\u0022..\/vedAH_Rk\/\u0022},{\u0022title\u0022:\u0022वेदाः - यजुः\u0022,\u0022url\u0022:\u0022..\/vedAH_yajuH\/\u0022},{\u0022title\u0022:\u0022वेदाः - साम\u0022,\u0022url\u0022:\u0022..\/vedAH_sAma\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022पुराणम् वैष्णवम्\u0022,\u0022url\u0022:\u0022..\/purANam_vaiShNavam\/\u0022},{\u0022title\u0022:\u0022महाभारतम्\u0022,\u0022url\u0022:\u0022..\/mahAbhAratam\/\u0022},{\u0022title\u0022:\u0022रामायणम्\u0022,\u0022url\u0022:\u0022..\/rAmAyaNam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvyam\/\u0022},{\u0022title\u0022:\u0022ಕನ್ನಡ\u0022,\u0022url\u0022:\u0022..\/kannaDa\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022},{\u0022title\u0022:\u0022English Lit\u0022,\u0022url\u0022:\u0022..\/english\/\u0022},{\u0022title\u0022:\u0022Book pub\u0022,\u0022url\u0022:\u0022..\/book-pub\u0022}],\u0022title\u0022:\u0022सङ्ग्रहान्तरम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022..\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vishvAsa.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    
    var pageRelUrlTree = {};
</script>

    
    <script type="text/javascript">
  let pageVars = {};
  pageVars.pageUrlMinusBasePath = "\/vedAH_yajuH\/vAjasaneyam\/mAdhyandinam\/saMhitA_visvarA\/008\/".replace(basePath, "/");
  pageVars.pageParams = {};
  pageVars.pageSource = "vAjasaneyam\/mAdhyandinam\/saMhitA_visvarA\/008.md";
  console.log(pageVars.pageSource);
  var pageDefaults;
  for (let possiblePageDefaults of pageDefaultsList) {
    if (pageVars.pageSource.startsWith(possiblePageDefaults.scope.pathPrefix)) {
      pageDefaults = possiblePageDefaults.values
    }
  }
    
</script>


    <script src="/vedAH_yajuH/webpack_dist/uiLib-bundle.js"></script>







    <link rel="stylesheet" href="/vedAH_yajuH/webpack_dist/uiLib.css">
<link rel="stylesheet" href="/vedAH_yajuH/css/uiLibPrint.css" media="print" >
<link rel="stylesheet" href="/vedAH_yajuH/css/fonts.css" >
<link rel="stylesheet" href="/vedAH_yajuH/css/@fortawesome/fontawesome-free/css/solid.min.css">

<link rel="stylesheet" href="/vedAH_yajuH/css/@fortawesome/fontawesome-free/css/fontawesome.min.css">


<link rel="alternate" hreflang="sa-Deva" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/" />
<link rel="alternate" hreflang="sa-Deva" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=devanagari" />

<link rel="alternate" hreflang="sa-Knda" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=kannada" />
<link rel="alternate" hreflang="sa-Mlym" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=malayalam" />
<link rel="alternate" hreflang="sa-Telu" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=telugu" />
<link rel="alternate" hreflang="sa-Taml-t-sa-Taml-m0-superscript" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=tamil_superscripted" />
<link rel="alternate" hreflang="sa-Taml" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=tamil" />
<link rel="alternate" hreflang="sa-Gran" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=grantha" />

<link rel="alternate" hreflang="sa-Gujr" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=gujarati" />
<link rel="alternate" hreflang="sa-Guru" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=gurmukhi" />
<link rel="alternate" hreflang="sa-Shar" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=sharada" />
<link rel="alternate" hreflang="sa-Dogr" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=dogra" />
<link rel="alternate" hreflang="sa-Phag" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=phags_pa" />
<link rel="alternate" hreflang="sa-Tibt" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=tibetan" />
<link rel="alternate" hreflang="sa-Sidd" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=siddham" />
<link rel="alternate" hreflang="sa-Newa" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=newa" />
<link rel="alternate" hreflang="sa-Modi" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=modi" />
<link rel="alternate" hreflang="sa-Tirh" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=tirhuta_maithili" />
<link rel="alternate" hreflang="sa-Gong" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=gondi_gujala" />
<link rel="alternate" hreflang="sa-Gonm" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=gondi_masaram" />


<link rel="alternate" hreflang="sa-Orya" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=oriya" />
<link rel="alternate" hreflang="sa-Beng-t-sa-Beng-m0-assamese" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=assamese" />
<link rel="alternate" hreflang="sa-Beng" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=bengali" />
<link rel="alternate" hreflang="sa-Mtei" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=manipuri" />
<link rel="alternate" hreflang="sa-Sinh" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=sinhala" />
<link rel="alternate" hreflang="sa-Limb" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=limbu" />
<link rel="alternate" hreflang="sa-Lepc" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=lepcha" />


<link rel="alternate" hreflang="sa-Cyrl" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=cyrillic" />
<link rel="alternate" hreflang="sa-Latn-t-sa-Zyyy-m0-iso" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=iso" />
<link rel="alternate" hreflang="sa-Latn-t-sa-Zyyy-m0-iast" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=iast" />
<link rel="alternate" hreflang="sa-Aran" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=urdu" />
<link rel="alternate" hreflang="sa-Avst" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=avestan" />

<link rel="alternate" hreflang="sa-Brah" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=brahmi" />
<link rel="alternate" hreflang="sa-Khar" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=kharoshthi" />
<link rel="alternate" hreflang="sa-Zanb" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=zanbazar_square" />
<link rel="alternate" hreflang="sa-Bhks" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=bhaiksuki" />

<link rel="alternate" hreflang="sa-Bali" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=balinese" />
<link rel="alternate" hreflang="sa-Java" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=javanese" />
<link rel="alternate" hreflang="sa-Laoo" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=lao" />
<link rel="alternate" hreflang="sa-Laoo-t-sa-Laoo-m0-Laopali" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=lao_pali" />
<link rel="alternate" hreflang="sa-Mymr" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=burmese" />
<link rel="alternate" hreflang="sa-Mymr-t-sa-Mymr-m0-Mon" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=mon" />
<link rel="alternate" hreflang="sa-Cham" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=cham" />
<link rel="alternate" hreflang="sa-Khmr" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=khmer" />
<link rel="alternate" hreflang="sa-Thai" href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/?transliteration_target=thai" />

  </head>

  <body class="ma0 bg-near-white">
    


    
<header class="p-1 bg-yellow noPrint">
    <nav role="navigation" class="col">
      <div id="div_top_bar" class="row">
        <div class="col-md-3 justify-content-start">
          <a  href="/" class="btn col border">
            <i class="fas fa-gopuram ">यजुर्वेदे विश्वासटिप्पन्यः <br/> ००८</i>
          </a>
        </div>
        <div id="div_top_bar_right" class="col-md-auto d-flex justify-content-center">
          <button class="btn btn-light"  href="#transliterationDropdown" data-toggle="collapse">
            ✍
          </button>
          <select id="transliterationDropdown" size="1" class="collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          <div>
          <button class="btn btn-outline-secondary btn-sm"  href="#transliterationDropdownAlt" data-toggle="collapse">
          (✍)
          </button>
          <select id="transliterationDropdownAlt" size="1"  style="font-size:12px" class="bg-light-yellow collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          </div>
          <div class="row col d-flex  dropdown">
            <button class="btn btn-secondary-outline btn-sm dropdown-toggle" type="button" data-toggle="dropdown" aria-haspopup="true" aria-expanded="false">
              A±
            </button>
            <div class="dropdown-menu" aria-labelledby="dropdownMenuButton">
            <a class="btn btn-secondary btn-sm" onclick="module_uiLib.changeTextSize(2)">A+</a>
            <a class="btn btn-secondary btn-sm" onclick="module_uiLib.changeTextSize(-2)">A-</a>
            </div>
          </div>
          <button class="btn btn-light btn-sm"  href="#commentStyleDropdown" data-toggle="collapse">
            🗨
          </button>
          <select id="commentStyleDropdown" class="collapse" size="1" onchange="module_uiLib.default.content.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a id="expandAllButton" class="btn btn-secondary" onclick="module_uiLib.default.query.setParamsAndGo({'expandDetails': '.*'})">↕️️</a></div>
          <div id="printStyleDiv" class="row col d-flex  dropdown">
          <button class="btn btn-light btn-sm dropdown-toggle"  href="#printStyleDropdown" data-toggle="dropdown" aria-haspopup="true" aria-expanded="false">
          🖨
          </button>
            <div class="dropdown-menu col" aria-labelledby="printStyleDropdown">
              <div class="row justify-content-center">
                <p>Cols:</p>
                <input type="number" min="1" max="10" value="2" step="1" id="tbColumns" style="width: 3ch;"  accesskey="c"/>
              </div>
              <div class="row justify-content-center">
                <p>A±:</p> <input type="text" id="tbBodyFontSize" value="0.4cm" style="width: 6ch;"  accesskey="f"></input>
              </div>
              <div class="row justify-content-center">
                <p>Incl:</p> <input checked type="checkbox" id="tbIncludeStyle" value="on"></input>
                <button id="btnPrintStyle" onclick="module_uiLib.default.content.updatePrintStyle()">🖨
                </button>
              </div>
            </div>
        </div>
        </div>
        <div id="audioDiv" class="row col d-flex  dropdown">
          <button class="btn btn-secondary-outline btn-sm dropdown-toggle" type="button" id="audioDropdownMenuButton" data-toggle="dropdown" aria-haspopup="true" aria-expanded="false">
            🎧
          </button>
          <div class="dropdown-menu" aria-labelledby="dropdownMenuButton">
          <a id="speakerButton" class="btn btn-outline-secondary btn-sm" onclick="module_uiLib.default.content.handleSpeakToggle()">⏯</a>
          <button id="speakerPauseButton" class="btn btn-outline-secondary btn-sm">⏸</button>
            <div id="audioOptionsDiv" class="row justify-content-center" >
              <div>
                <p class="lead">Vol</p>
                <input type="range" min="0" max="1" value="1" step="0.1" id="volume" />
                <span id="volume-label" class="ms-2">1</span>
              </div>
              <div class="mx-5">
                <p class="lead">Rate</p>
                <input type="range" min="0.1" max="10" value="1" id="rate" step="0.1" />
                <span id="rate-label" class="ms-2">1</span>
              </div>
              <div>
                <p class="lead">Pitch</p>
                <input type="range" min="0" max="2" value="1" step="0.1" id="pitch" />
                <span id="pitch-label" class="ms-2">1</span>
              </div>
            </div>
          </div>
        </div>
        <a href="https://vishvAsa.github.io/vedAH_yajuH/search"  class="btn btn-light btn-sm">🥽🔦</a>
        <div class="row col  d-flex justify-content-center">
          <div><a id="previousPage" href="" class="btn btn-secondary">###<i class="fas fa-caret-left"></i></a></div>
          <div ><a id="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border noPrint " id="sidebar">
          <div id="fastSearch">
              <datalist id="pageDataList"></datalist>
              <input id="searchInput" placeholder="शीर्षिकान्विष्यताम्" list="pageDataList" onchange="module_uiLib.default.navigation.pageLoader()">
          </div>
          <details open  class="bg-light-gray" >
              <summary id="sidebarToggleLink" onclick="module_uiLib.default.navigation.sidebarToggleHandler()">
            Menu
              </summary>
              <ul id="sidebarBody" class="list pl2 p-0 bg-yellow">
              </ul>
          </details>
      </aside>
      <main class="col p-3" role="main" data-pagefind-body>
        
<header class='border d-flex justify-content-between'>
    <h1 id="००८">००८</h1>
    
    <a id="editLink" class="btn btn-primary noPrint"  href="https://github.com/vishvAsa/vedAH_yajuH/edit/content/vAjasaneyam/mAdhyandinam/saMhitA_visvarA/008.md"><i class="fas fa-edit"></i></a>
    
</header>
<article>
  <aside id="toc_card" class="card border noPrint ">
    <details id="toc_header">
        <summary>What's in this page?</summary>
      <div id="toc_body" class="p-0">
        
        <ul id="toc_ul" class="list p-0">
        </ul>
      </div>
    </details>
    <div id="progressBarDiv" class="row d-flex justify-content-center">
      🐎💪<progress id="progressLoading" value="0" max="100"> 32% </progress>
    </div>
  </aside>
  <div id="post_content">
  <p>अध्याय 8<br>
अग्निष्टोमे तृतीयसवनगता आदित्यग्रहादि मन्त्राः – पाशुक अग्निष्टोमः 1-32, षोडशीयागः 33-37, द्वादशाहादि 38-63<br>
8.1<br>
उपयामगृहीतो ऽसि ।<br>
आदित्येभ्यस् त्वा ।<br>
विष्ण ऽ उरुगायैष ते सोमस् तँ रक्षस्व मा त्वा दभन् ॥</p>
<p>8.2<br>
कदा चन स्तरीर् असि नेन्द्र सश्चसि दाशुषे ।<br>
उपोपेन् नु मघवन् भूय ऽ इन् नु ते दानं देवस्य पृच्यते ऽ ।<br>
आदित्येभ्यस् त्वा ॥</p>
<p>8.3<br>
कदा चन प्र युच्छस्य् उभे नि पासि जन्मनी ।<br>
तुरीयादित्य सवनं त ऽ इन्द्रियम् आ तस्थाव् अमृतं दिवि ।<br>
आदित्येभ्यस् त्वा ॥</p>
<p>8.4<br>
यज्ञो देवानां प्रत्य् एति सुम्नम् आदित्यासो भवता मृडयन्तः ।<br>
आ वोऽर्वाची सुमतिर् ववृत्याद् अँहोश् चिद् या वरिवोवित्तरासत् ।<br>
आदित्येभ्यस् त्वा ॥</p>
<p>8.5<br>
विवस्वन्न् आदित्यैष ते सोमपीथस् तस्मिन् मत्स्व ।<br>
श्रद् अस्मै नरो वचसे दधातन यद् आशीर्दा दम्पती वामम् अश्नुतः ।<br>
पुमान् पुत्रो जायते विन्दते वस्व् अधा विश्वाहार् अप ऽ एधते गृहे ॥</p>
<p>8.6<br>
वामम् अद्य सवितर् वामम् उ श्वो दिवे-दिवे वामम् अस्मभ्यँ सावीः ।<br>
वामस्य हि क्षयस्य देव भूरेर् अया धिया वामभाजः स्याम ॥</p>
<p>8.7<br>
उपयामगृहीतोऽसि सावित्रोऽसि चनोधाश् चनोधा ऽ असि चनो मयि धेहि ।<br>
जिन्व यज्ञं जिन्व यज्ञपतिं भगाय देवाय त्वा सवित्रे ॥</p>
<p>8.8<br>
उपयामगृहीतोऽसि सुशर्मासि सुप्रतिष्ठानो बृहदुक्षाय नमः ।<br>
विश्वेभ्यस् त्वा देवेभ्यः ऽ।<br>
एष ते योनिर् विश्वेभ्यस् त्वा देवेभ्यः ॥</p>
<p>8.9<br>
उपयामगृहीतो ऽसि बृहस्पतिसुतस्य देव सोम त ऽ इन्दोर् इन्द्रियावतं पत्नीवतो ग्रहाᳪ२ ऽ ऋध्यासम् ।<br>
अहं परस्ताद् अहम् अवस्ताद् यद् अन्तरिक्षं तद् उ मे पिताभूत् ।<br>
अहँ सूर्यम् उभयतो ददर्शाहं देवानां परमं गुहा यत् ॥</p>
<p>8.10<br>
अग्ना3इ पत्नीवन्त् सजूर् देवेन त्वष्ट्रा सोमं पिब स्वाहा ।<br>
प्रजापतिर् वृषासि रेतोधा रेतो मयि धेहि प्रजापतेस् त वृष्णो रेतोधसो रेतोधाम् अशीय ॥</p>
<p>8.11<br>
उपयामगृहीतो ऽसि हरिर् असि हारियोजनो हरिभ्यां त्वा ।<br>
हर्योर् धाना स्थ सहसोमा ऽ इन्द्राय ॥</p>
<p>8.12<br>
यस् ते ऽ अश्वसनिर् भक्षो यो गोसनिस् तस्य त ऽ इष्टयजुष स्तुतसोमस्य शस्तोक्थस्योपहूतस्योपहूतो भक्षयामि ॥</p>
<p>8.13<br>
देवकृतस्यैनसो ऽवयजनम् असि ।<br>
मनुष्यकृतस्यैनसो ऽवयजनम् असि ।<br>
पितृकृतस्यैनसो ऽवयजनम् असि ।<br>
आत्मकृतस्यैनसो ऽवयजनम् असि ।<br>
एनसऽ-एनसो ऽवयजनम् असि ।<br>
यच् चाहम् एनो विद्वाँश् चकार यच् चाविद्वाँस् तस्य सर्वस्यैनसो ऽवयजनम् असि ।</p>
<p>8.14<br>
सं वर्चसा पयसा सं तनूभिर् अगन्महि मनसा सँ शिवेन ।<br>
त्वष्टा सुदत्रो वि दधातु रायो ऽनु मार्ष्टु तन्वो यद् विलिष्टम् ॥</p>
<p>8.15<br>
सम् इन्द्र णो मनसा नेषि गोभिः सँ सूरिभिर् मघवन्त् सँ स्वस्त्या ।<br>
सं ब्रह्मणा देवकृतं यद् अस्ति सं देवानाᳬं सुमतौ यज्ञियानाᳬं स्वाहा ॥</p>
<p>8.16<br>
सं वर्चसा पयसा सं तनूभिर् अगन्महि मनसा सँ शिवेन ।<br>
त्वष्टा सुदत्रो विदधातु रायो ऽनु मार्ष्टु तन्वो यद् विलिष्टम् ॥</p>
<p>8.17<br>
धाता रातिः सवितेदं जुषन्तां प्रजापतिर् निधिपा देवो ऽ अग्निः ।<br>
त्वष्टा विष्णुः प्रजया सँरराणा यजमानाय द्रविणं दधात स्वाहा ॥</p>
<p>8.18<br>
सुगा वो देवाः सदना ऽ अकर्म य ऽ आजग्मेदँ सवनं जुषाणाः ।<br>
भरमाणा वहमाना हवीँष्य् अस्मे धत्त वसवो वसूनि स्वाहा ॥</p>
<p>8.19<br>
याᳪ२ ऽ आवह ऽ उशतो देव देवाᳪस् तान् प्रेरय स्वे ऽ अग्ने सधस्थे ।<br>
जक्षिवाᳬंसः पपिवाᳬंसश् च विश्वे ऽसुं घर्मँ स्वरातिष्ठतानु स्वाहा ॥</p>
<p>8.20<br>
वयँ हि त्वा प्रयति ऽ यज्ञे अस्मिन्न् अग्ने होतारम् अवृणीमहीह ।<br>
ऋधग् अया ऽ ऋधग् उताशमिष्ठाः प्रजानन् यज्ञम् उप याहि विद्वान्त् स्वाहा ॥</p>
<p>8.21<br>
देवा गातुविदो गातुं वित्त्वा गातुम् इत ।<br>
मनसस्पत ऽ इमं देव यज्ञँ स्वाहा वाते धाः ॥</p>
<p>8.22<br>
यज्ञ यज्ञं गच्छ यज्ञपतिं गच्छ स्वां योनिं गच्छ स्वाहा ।<br>
एष ते यज्ञो यज्ञपते सहसूक्तवाकः सर्ववीरस् तज् जुषस्व स्वाहा ॥</p>
<p>8.23<br>
माहिर् भूर् मा पृदाकुः ।<br>
उरुँ हि राजा वरुणश् चकार सूर्याय पन्थाम् अन्वेतवा ऽ उ ।<br>
अपदे पादा प्रतिधातवे ऽकर् उतापवक्ता हृदयाविधश् चित् ।<br>
नमो वरुणायाभिष्ठितो वरुणस्य पाशः ॥</p>
<p>8.24<br>
अग्नेर् अनीकम् अप ऽ आ विवेशापां नपात् प्रतिरक्षन्न् असुर्यम् ।<br>
दमे-दमे समिधं यक्ष्य् अग्ने प्रति ते जिह्वा घृतम् उच् चरण्यत् स्वाहा ॥</p>
<p>8.25<br>
समुद्रे ते हृदयम् अप्स्व् अन्तः सं त्वा विशन्त्व् ओषधीर् उतापः ।<br>
यज्ञस्य त्वा यज्ञपते सूक्तोक्तौ नमोवाके विधेम यत् स्वाहा ॥</p>
<p>8.26<br>
देवीर् आप ऽ एष वो गर्भस् तँ सुप्रीतँ सुभृतं बिभृत ।<br>
देव सोमैष ते लोकस् तस्मिञ् छं च वक्ष्व परि च वक्ष्व ॥</p>
<p>8.27<br>
अवभृथ निचुम्पुण निचेरुर् असि निचुम्पुणः ।<br>
अव देवैर् देवकृतम् एनो ऽयासिषम् अव मर्त्यैर् मर्त्यकृतं पुरुराव्णो देव रिषस् पाहि ।<br>
देवानाᳬं समिद् असि ॥</p>
<p>8.28<br>
एजतु दशमास्यो गर्भो जरायुणा सह ।<br>
यथायं वायुर् एजति यथा समुद्र ऽ एजति ।<br>
एवायं दशमास्यो ऽ अस्रज् जरायुणा सह ॥</p>
<p>8.29<br>
यस्यै ते यज्ञियो गर्भो यस्यै योनिर् हिरण्ययी ।<br>
अङ्गान्य् अह्रुता यस्य तं मात्रा सम् अजीगमँ स्वाहा ॥</p>
<p>8.30<br>
पुरुदस्मो विषुरूप ऽ इन्दुर् अन्तर् महिमानम् आनञ्ज धीरः ।<br>
एकपदीं द्विपदीं त्रिपदीं चतुष्पदीम् अष्टापदीं भुवनानु प्रथन्ताᳬं स्वाहा ॥</p>
<p>8.31<br>
मरुतो यस्य हि क्षये पाथा दिवो विमहसः ।<br>
स सुगोपातमो जनः ॥</p>
<p>8.32<br>
मही द्यौः पृथिवी च न ऽ इमं यज्ञं मिमिक्षताम् ।<br>
पिपृतां नो भरीमभिः ॥</p>
<p>8.33<br>
आ तिष्ठ वृत्रहन् रथं युक्ता ते ब्रह्मणा हरी ।<br>
अर्वाचीनँ सु ते मनो ग्रावा कृणोतु वग्नुना ।<br>
उपयामगृहीतो ऽसीन्द्राय त्वा षोडशिने ।<br>
ऽ एष ते योनिर् इन्द्राय त्वा षोडशिने ॥</p>
<p>8.34<br>
युक्ष्वा हि केशिना हरी वृषणा कक्ष्यप्रा ।<br>
अथा न ऽ इन्द्र सोमपा गिराम् उपश्रुतिं चर ।<br>
उपयामगृहीतो ऽसीन्द्राय त्वा षोडशिने ।<br>
ऽ एष ते योनिर् इन्द्राय त्वा षोडशिने ॥</p>
<p>8.35<br>
इन्द्रम् इद् धरी वहतो ऽप्रतिधृष्टशवसम् ।<br>
ऋषीणां च स्तुतीर् उप यज्ञं च मानुषाणाम् ।<br>
उपयामगृहीतो ऽसीन्द्राय त्वा षोडशिने ।<br>
ऽ एष ते योनिर् इन्द्राय त्वा षोडशिने ॥</p>
<p>8.36<br>
यस्मान् न जातः परो ऽ अन्यो ऽ अस्ति य ऽ आविवेश भुवनानि विश्वा ।<br>
प्रजापतिः प्रजया सँरराणस् त्रीणि ज्योतीᳬंषि सचते स षोडशी ॥</p>
<p>8.37<br>
इन्द्रश् च सम्राड् वरुणश् च राजा तौ ते भक्षं चक्रतुर् अग्र् ऽ एतम् ।<br>
तयोर् अहम् अनु भक्षं भक्षयामि वाग् देवी जुषाणा सोमस्य तृप्यतु ।<br>
सह प्राणेन स्वाहा ॥</p>
<p>8.38<br>
अग्ने पवस्व स्वपा ऽ अस्मे वर्चः सुवीर्यम् ।<br>
दधद् रयिं मयि पोषम् ।<br>
उपयामगृहीतो ऽस्य् अग्नये त्वा वर्चसे ।<br>
ऽ एष ते योनिर् अग्नये त्वा वर्चसे ।<br>
अग्ने वर्चस्विन् वर्चस्वाँस् त्वं देवेष्व् असि वर्चस्वान् अहं मनुष्येषु भूयासम् ॥</p>
<p>8.39<br>
उत्तिष्ठन्न् ओजसा सह पीत्वी शिप्रे ऽ अवेपयः ।<br>
सोमम् इन्द्र चमू सुतम् ।<br>
उपयामगृहीतो ऽसीन्द्राय त्वौजसे ।<br>
ऽ एष ते योनिर् इन्द्राय त्वौजसे ।<br>
इन्द्रौजिष्ठौजिष्ठस् त्वं देवेष्व् अस्य् ओजिष्ठो ऽहं मनुष्येषु भूयासम् ॥</p>
<p>8.40<br>
अदृश्रम् अस्य केतवो वि रश्मयो जनाँ ऽ अनु ।<br>
भ्राजन्तो अग्नयो यथा ।<br>
उपयामगृहीतो ऽसि सूर्याय त्वा भ्राजाय ।<br>
एष ते योनिः सूर्याय त्वा भ्राजाय ।<br>
सूर्य भ्राजिष्ठ भ्राजिष्ठस् त्वं देवेष्व् असि भ्राजिष्ठो ऽहं मनुष्येषु भूयासम् ॥</p>
<p>8.41<br>
उद् उ त्यं जातवेदसं देवं वहन्ति केतवः ।<br>
दृशे विश्वाय सूर्यम् ।<br>
उपयामगृहीतो ऽसि सूर्याय त्वा भ्राजाय ।<br>
एष ते योनिः सूर्याय त्वा भ्राजाय ।<br>
(सूर्य भ्राजिष्ठ भ्राजिष्ठस् त्वं देवेष्व् असि भ्राजिष्ठो ऽहं मनुष्येषु भूयासम् )॥ ?</p>
<p>8.42<br>
आजिघ्रकलशं मह्यात्वाविशन्त्विन्दवः पुनरूर्जानिवर्त्तस्वसानः।<br>
सहस्रं धुक्ष्वोरुधारा पयस्वती पुनर् माविशताद् रयिः ॥</p>
<p>8.43<br>
इडे रन्ते हव्ये काम्ये चन्द्रे ज्योते ऽदिते सरस्वति महि विश्रुति ।<br>
एता ते ऽ अघ्न्ये नामानि देवेभ्यो मा सुकृतं ब्रूतात् ॥</p>
<p>8.44<br>
वि न इन्द्र मृधो जहि नीचा यच्छ पृतन्यतः ।<br>
यो ऽ अस्माᳪ२ ऽ अभिदासत्य् अधरं गमया तमः ।<br>
उपयामगृहीतो ऽसीन्द्राय त्वा विमृधे ।<br>
ऽ एष ते योनिर् इन्द्राय त्वा विमृधे ॥</p>
<p>8.45<br>
वाचस् पतिं विश्वकर्माणमूतये मनोजुवं वाजे ऽ अद्या हुवेम ।<br>
स नो विश्वानि हवनानि जोषद् विश्वशम्भूर् अवसे साधुकर्मा ।<br>
उपयामगृहीतो ऽसीन्द्राय त्वा विश्वकर्मणे ।<br>
ऽ एष ते योनिर् इन्द्राय त्वा विश्वकर्मणे ॥</p>
<p>8.46<br>
विश्वकर्मन् हविषा वर्धनेन त्रातारम् इन्द्रम् अकृणोर् अवध्यम् ।<br>
तस्मै विशः समनमन्त पूर्वीर् अयम् उग्रो विहव्यो यथासत् ।<br>
उपयामगृहीतो ऽसीन्द्राय त्वा विश्वकर्मणे ।<br>
ऽ एष ते योनिर् इन्द्राय त्वा विश्वकर्मणे ॥</p>
<p>8.47<br>
उपयामगृहीतो ऽस्य् अग्नये त्वा गायत्रच्छन्दसं गृह्णामि ।<br>
इन्द्राय त्वा त्रिष्टुप्छन्दसं गृह्णामि ।<br>
विश्वेभ्यस् त्वा देवेभ्यो जगच्छन्दसं गृह्णामि ।<br>
अनुष्टुप् ते ऽभिगरः ॥</p>
<p>8.48<br>
व्रेशीनां त्वा पत्मन्न् आ धूनोमि कुकूननानां त्वा पत्मन्न् आ धूनोमि भन्दनानां त्वा पत्मन्न् आ धूनोमि मदिन्तमानां त्वा पत्मन्न् आ धूनोमि मधुन्तमानां त्वा पत्मन्न् आ धूनोमि शुक्रं त्वा शुक्र ऽ आ धूनोम्य् अह्नो रूपे सूर्यस्य रश्मिषु ॥</p>
<p>8.49<br>
ककुभँ रूपं वृषभस्य रोचते बृहच् छुक्रः शुक्रस्य पुरोगाः सोमः सोमस्य पुरोगाः ।<br>
यत् ते सोमादाभ्यं नाम जागृवि तस्मै त्वा गृह्णामि तस्मै ते सोम सोमाय स्वाहा ॥</p>
<p>8.50<br>
उशिक् त्वं देव सोमाग्नेः प्रियं पाथो ऽपीहि ।<br>
वशी त्वं देव सोमेन्द्रस्य प्रियं पाथो ऽपीहि ।<br>
अस्मत्सखा त्वं देव सोम विश्वेषां देवानां प्रियं पाथो ऽपीहि ॥</p>
<p>8.51<br>
इह रतिर् इह रमध्वम् इह धृतिर् इह स्वधृतिः स्वाहा ।<br>
उपसृजन् धरुणं मात्रे धरुणो मातरं धयन् ।<br>
रायस्पोषम् अस्मासु दीधरत् स्वाहा ॥</p>
<p>8.52<br>
सत्रस्य ऽ ऋद्धिर् अस्य् अगन्म ज्योतिर् अमृता ऽ अभूम दिवं पृथिव्या ऽ अध्य् आरुहामाविदाम देवान्त् स्वर् ज्योतिः ॥</p>
<p>8.53<br>
युवं तम् इन्द्रापर्वता पुरोयुधा यो नः पृतन्याद् अप तं-तम् इद् धतं वज्रेण तं-तम् इद् धतम् ।<br>
दूरे चत्ताय छन्त्सद् गहनं यद् इनक्षत् ।<br>
अस्माकँ शत्रून् परि शूर विश्वतो दर्मा दर्षीष्ट विश्वतः ।<br>
भूर् भुवः स्वः सुप्रजाः प्रजाभिः स्याम सुवीरा वीरैः सुपोषाः पोषैः ॥</p>
<p>8.54<br>
परमेष्ठ्य् अभिधीतः ।<br>
प्रजापतिर् वाचि व्याहृतायाम् ।<br>
अन्धो ऽ अच्छेतः ।<br>
सविता सन्याम् ।<br>
विश्वकर्मा दीक्षायाम् ।<br>
पूषा सोमक्रयण्याम् ॥</p>
<p>8.55<br>
इन्द्रश् च मरुतश् च क्रयायोपोत्थितः ।<br>
ऽ असुरः पण्यमानः ।<br>
मित्रः क्रीतः ।<br>
विष्णुः शिपिविष्ट ऽ ऊराव् आसन्नः ।<br>
विष्णुर् नरन्धिषः प्रोह्यमाणः ॥</p>
<p>8.56<br>
सोम ऽ आगतः ।<br>
वरुण ऽ आसन्द्याम् आसन्नः ।<br>
ऽ अग्निर् आग्नीध्रे ।<br>
ऽ इन्द्रो हविर्धाने ।<br>
ऽ अथर्वोपावह्रियमाणः ॥</p>
<p>8.57<br>
विश्वे देवा ऽ अँशुषु न्युप्तः ।<br>
विष्णुर् आप्रीतपा ऽ आप्याय्यमानः ।<br>
यमः सूयमानः ।<br>
विष्णुः सम्भ्रियमाणः ।<br>
वायुः पूयमानः ।<br>
शुक्रः पूतः ।<br>
शुक्रं क्षीरश्रीः ।<br>
मन्थी सक्तुश्रीः ॥</p>
<p>8.58<br>
विश्वे देवाश् चमसेषून्नीतः ।<br>
ऽ असुर् होमायोद्यतः ।<br>
रुद्रो हूयमानः ।<br>
वातो ऽभ्यावृत्तः ।<br>
नृचक्षाः प्रतिख्यातः ।<br>
भक्षो भक्ष्यमाणः ।<br>
पितरो नाराशँसाः सन्नः ॥</p>
<p>8.59<br>
सिन्धुर् अवभृथायोद्यतः ।<br>
समुद्रो ऽभ्यवह्रियमाणः ।<br>
सलिलः प्रप्लुतः ।<br>
ययोर् ओजसा स्कभिता रजाँसि वीर्येभिर् वीरतमा शविष्ठा ।<br>
या पत्येते ऽ अप्रतीता सहोभिर् विष्णू ऽ अगन् वरुणा पूर्वहूतौ ॥</p>
<p>8.60<br>
देवान् दिवम् अगन् यज्ञस् ततो मा द्रविणम् अष्टु मनुष्यान् अन्तरिक्षम् अगन् यज्ञस् ततो मा द्रविणम् अष्टु पितॄन् पृथिवीम् अगन् यज्ञस् ततो मा द्रविणम् अष्टु यं कं च लोकम् अगन् यज्ञस् ततो मे भद्रं अभूत् ॥</p>
<p>8.61<br>
चतुस्त्रिँशत् तन्तवो ये वितत्निरे य ऽ इमं यज्ञँ स्वधया ददन्ते ।<br>
तेषां छिन्नँ सम् व् एतद् दधामि स्वाहा घर्मो ऽ अप्य् एतु देवान् ॥</p>
<p>8.62<br>
यज्ञस्य दोहो विततः पुरुत्रा सो ऽ अष्टधा दिवम् अन्वा ततान ।<br>
स यज्ञ धुक्ष्व महि मे प्रजयाँ रायस्पोषं विश्वम् आयुर् अशीय स्वाहा ॥</p>
<p>8.63<br>
आ पवस्व हिरण्यवद् अश्ववत् सोम वीरवत् ।<br>
वाजं गोमन्तम् आ भर स्वाहा ॥</p>

  </div>
</article>


        

        



    <aside class="card border noPrint" id="section-tree-item-vAjasaneyam_mAdhyandinam_saMhitA_visvarA_008_md">
        <div class="card-title bg-light-gray border d-flex justify-content-between">
            <a href="https://vishvAsa.github.io/vedAH_yajuH/vAjasaneyam/mAdhyandinam/saMhitA_visvarA/008/">००८ </a>
            <a data-toggle="collapse" href="#section-tree-item-body-vAjasaneyam_mAdhyandinam_saMhitA_visvarA_008_md" role="button" aria-expanded="false" aria-controls="section-tree-item-body-vAjasaneyam_mAdhyandinam_saMhitA_visvarA_008_md" >…<i class="fas fa-caret-down" class="collapsed"></i> </a>
        </div>
        <nav id="section-tree-item-body-vAjasaneyam_mAdhyandinam_saMhitA_visvarA_008_md" class="card-body p-0 collapse">
            
            <li>draft: false</li>
            
            <li>iscjklanguage: false</li>
            
            <li>title: ००८</li>
            
        </nav>
    </aside>


      </main>
    </div>
    <footer class="bg-yellow  p-1 noPrint" role="contentinfo">
  

  <div id="div_foot_nav_bar" class="row">
    <a href="https://vishvAsa.github.io/vedAH_yajuH/search"  class="btn btn-light btn-sm">🥽🔦</a>
    <div class="row col  d-flex justify-content-center">
      <div><a id="previousPageFoot" href="" class="btn btn-secondary">###<i class="fas fa-caret-left"></i></a></div>
      <div ><a id="nextPageFoot" href="" class="btn btn-secondary"><i class="fas fa-caret-right"></i> ### </a></div>
    </div>
      <ul id="footer-bar-right-custom" class="list-group list-group-horizontal">
      </ul>
  </div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vishvAsa/vedAH_yajuH/issues/new" >
      ✉️Contact
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      
      <a href="https://github.com/vishvAsa/vedAH_yajuH/actions/workflows/build.yml"><img src="https://github.com/vishvAsa/vedAH_yajuH/actions/workflows/build.yml/badge.svg"> Built </a> on 2025 Oct 4 04:58:53 UTC. (<a href="http://google.com/search?q=04%3a58%3a53%20UTC to IST">IST</a>)
    </div>
  </div>
</footer>



<script async src="https://www.googletagmanager.com/gtag/js?id=G-33H08JSLQR"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-33H08JSLQR');
</script>

  </body>
  <script type='text/javascript'>
    
    
    
    module_uiLib.onDocumentReadyTasks();
  </script>
  
</html>
