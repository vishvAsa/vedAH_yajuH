<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;कूर-नारायणः on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/</link>
    <description>Recent content in &#43;कूर-नारायणः on यजुर्वेदे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/01/</guid>
      <description>&lt;p&gt;प्रथमो मन्त्रः&lt;br&gt;&#xA;ईशावास्यमिदगँ सर्व यत्किंच जगत्यां जगत् ।&lt;br&gt;&#xA;तेन त्यक्तेन भुजीथा मा गृधः कस्यस्विद्धनम् ।।1।।&lt;br&gt;&#xA;B.1&lt;br&gt;&#xA;ईशावास्यप्रकाशिका&lt;br&gt;&#xA;(कूरनारायण भाष्यम्)&lt;br&gt;&#xA;(श्रीवत्सनारायणमुनीन्द्रविरचिता)&lt;br&gt;&#xA;मंगलम्&lt;br&gt;&#xA;विश्मं व्याप्यं धार्यं 1येन, विचित्राश्च शक्तयो यस्य।&lt;br&gt;&#xA;श्रीरंगेशं तमृषिं तनुवाक्चितैरुपास्महे पुरुषम् ।&lt;br&gt;&#xA;(ईशावास्यसारः)&lt;br&gt;&#xA;सर्वेशानस्सर्वभूतान्तरात्मा दोषानईस्सर्वविद्यैकवेद्यः।&lt;br&gt;&#xA;कर्माराध्यःसाध्यभक्त्येकलभ्यः श्रीमान्व्यक्तो वाजिनां संहितान्ते।2।&lt;br&gt;&#xA;यस्याचार्यैः कृतं भाष्यम् गम्भीरं विदुषां मुदे।&lt;br&gt;&#xA;बालामोदाय तद््भावः यथाभाष्यं प्रकाश्यते।।3।।&lt;br&gt;&#xA;ईशावास्यानुवाकोऽयं वाजिनां संहितान्तगः।&lt;br&gt;&#xA;शिष्याय गुरुणा यस्मिन् ब्रह्मविद्योपदिश्यते।।4।।&lt;br&gt;&#xA;कर्मणां संहितोक्तानां विनियोगपृथक्त्वतः।&lt;br&gt;&#xA;विद्यांगताऽस्ति तद्व्यक्तयै निबन्धोऽस्य तदन्ततः।।5।।&lt;br&gt;&#xA;ईशावास्यमिदं सर्वम् इत्येषोनुऽवाकः, अष्टादशमन्त्रात्मकः। एते च मन्त्राः&lt;br&gt;&#xA;पुरुषसूक्तोदित परमपुरुष-तत्स्वरूप-तदुपासन- प्रपदन-तत्प्राप्तिरूप-तात्वोपायपुरुषार्थानां&lt;br&gt;&#xA;संग्रहेण सम्यक्प्रतिपादकत्वात् कर्मसु कल्पसूत्रकृता कात्यायनेन&lt;br&gt;&#xA;विनियुक्तत्वाच्च उपनिषत्सारभूताः।&lt;br&gt;&#xA;भगवद््गीतादिभिश्च एतेषां मन्त्राणां उपबृंहणं तत्र तत्र परस्तात् प्रदर्शयिष्यते ।&lt;br&gt;&#xA;(एतदुपनिषदः संहितान्तपाठोपपत्तिः)&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/02/</guid>
      <description>&lt;p&gt;द्वितीयो मन्त्रः&lt;br&gt;&#xA;(विदुषो विद्याङ्गतया यावज्जीवं कर्मानुष्ठानम्)&lt;br&gt;&#xA;कुर्वन्नेवेह कर्माणि जिजीविषेच्छतगँ समाः।&lt;br&gt;&#xA;एवं त्वयि नान्यथेतोऽस्ति न कर्म लिप्यते नरे।।2।।&lt;br&gt;&#xA;B.2&lt;br&gt;&#xA;ईशावास्यप्रकाशिका&lt;br&gt;&#xA;अवतारिका&lt;br&gt;&#xA;एवं विरक्तस्य विदुषः फलसङगकर्तृत्वादित्यागयुक्तो ब्रह्मविद्याङगभूतः कर्मयोगो&lt;br&gt;&#xA;यावज्जीवम् अनुष्ठेय इत्याह - कुर्वन्नेवेति ।&lt;br&gt;&#xA;&amp;quot; शतं समाः- शतसंवत्सरान्, प्रायिकवादोऽयम् । कर्माणि - नित्यनैमित्तिकानि, कुर्वन्नेव,&amp;quot;&lt;br&gt;&#xA;इह लोके, जिजीविषेत् - जीवितुमिच्छेत् । ब्रह्मविदोऽपि यावद्विद्यापूर्ति जीवितुमिच्छा&lt;br&gt;&#xA;भवतीति प्राप्तत्वात् शतसंख्याकान् वत्सरान् जीवन्नित्यनूद्य कर्माणि&lt;br&gt;&#xA;कुर्वीतैवेति वीधस्संक्रामयितव्यः । 1यावद््ज्ञानयोगाधिकारं कर्मयोगः कर्तव्य इति भावः।&lt;br&gt;&#xA;(कर्मयोगशब्दार्थः)&lt;br&gt;&#xA;कर्मयोगो नाम दैवमेवापरे यज्ञम् (भ.गी.4.-25)&lt;br&gt;&#xA;इत्यादिना विकल्पविहितेषु कर्मयोगावान्तरभेदेष्वेकं&lt;br&gt;&#xA;यथारुचि अङगितया स्वीकृत्य अन्यानि नित्यनैमित्तिकानि&lt;br&gt;&#xA;तदङगतयोपसंहृत्य असङगकर्मानुष्ठानविशेषः।&lt;br&gt;&#xA;न कदाचिदपि विद्याङगकर्म परित्यजेत् इति एवकाराभिप्रायः।&lt;br&gt;&#xA;त्वयि - ईश्वरपरतन्त्रात्मस्वरूपतया तदाज्ञापरिपालनरूपकर्मानुष्ठाने अधिकारपूर्तिमतीति&lt;br&gt;&#xA;भावः । एवम् - एवमेव&lt;br&gt;&#xA;&amp;ldquo;अनुष्ठेयानि कर्माणि इत्यर्थः। उक्तमर्थं व्यतिरेकेण स्थिरीकरोति - नान्यथेतोऽस्ति&amp;rdquo;&lt;br&gt;&#xA;इति । इतः- अनुष्ठानात्, अन्यथा - प्रकारान्तरम्,अ(न)नुष्ठानं नास्ति इत्यर्थः ।&lt;br&gt;&#xA;ननु ब्रह्मविदोऽपि कर्मानुष्ठानावश्यंभावे बन्धस्स्यात् इत्यत्राह - न कर्म&lt;br&gt;&#xA;लिप्यते नरे - इति । विद्याविरुद्धेषु कर्मफलेषु, न रमत इति - नरः । प्रस्तुते ब्रह्मविदि&lt;br&gt;&#xA;नरे विद्याङगतया क्रियमाणः कर्मयोगः, न लिप्यते - न स्वर्गादिहेतुर्भवति, अपि तु ज्ञानयोगद्वारा&lt;br&gt;&#xA;वा, साक्षाद्वा, प्रथमं परिशुद्धजीवात्मविषयकयोगमुत्पाद्य, पश्चात् भक्तियोगाङ्गभूतं&lt;br&gt;&#xA;प्रत्यगात्मसाक्षात्कारमेव उत्पादयति इति भावः।&lt;br&gt;&#xA;(कुर्वन्नेवेति विधेः अविद्वन्मात्रविषयकत्वनिरासः)&lt;br&gt;&#xA;यत्तु - कुर्वन्नेवेह कर्माणि इत्ययं विधिः अविद्वद्विषय एव - न ब्रह्मविद्विषय&lt;br&gt;&#xA;इति, तस्य विधिनिषेधशास्त्रवश्यत्वाभावात् ब्रह्मज्ञानाग्निना कर्माधिकारः प्रणष्ट इति&lt;br&gt;&#xA;शांकरं व्याख्यानम् - तत्प्रकरणविरुद्धम्,&lt;br&gt;&#xA;विद्यां चाविद्यां च यस्तद्वेदोभयं सह ।&lt;br&gt;&#xA;अविद्याया मृत्युं तीर्त्वा विद्ययाऽमृतमश्नुते ।।(ई.उ.11)&lt;br&gt;&#xA;इत्युपरितनविध्यन्तरविरुद्धं च इति, न वेदविदो बहुमन्यन्ते ।।&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/03/</guid>
      <description>&lt;p&gt;तृतीयो मन्त्रः&lt;br&gt;&#xA;असुर्या नाम ते लोका अन्धेन तमसावृताः ।&lt;br&gt;&#xA;ताँस्ते प्रेत्याभिगच्छन्ति ये के चाऽऽत्महनो जनाः ।।3।।&lt;br&gt;&#xA;B.3&lt;br&gt;&#xA;ईशावास्यप्रकाशिका&lt;br&gt;&#xA;&amp;quot; एवं मन्त्रद्वयेन तत्त्वत्रयस्वरूपं विद्यांगकर्मानुष्ठानस्वरूपं च यथावत् उपदिष्टम्&amp;quot;&lt;br&gt;&#xA;। इदानीं ये केचन आसुरप्रकृतयः यथोपदेशं तत्त्वत्रयम्&lt;br&gt;&#xA;अविदित्वा अन्यथा जानन्ति, कामक्रोधलोभाद्यन्वताः&lt;br&gt;&#xA;सन्तः शास्त्रविधिम् उत्सृज्य यज्ञादिकर्म कुर्वन्ति, निषिद्धानि च आचरन्ति, ते सर्वे&lt;br&gt;&#xA;स्वात्मघातिनः । तेषां निरयपातः अवश्यम्भावीत्युपदिशति आचार्यः - असुर्याः इति ।&lt;br&gt;&#xA;&amp;quot; असुराणां स्वभूता असुर्याः, असुरस्वभावभूता&amp;quot;&lt;br&gt;&#xA;वा, आसुरप्रकृतीनामेव अनुभाव्याः , अन्येषां&lt;br&gt;&#xA;दैवप्रकृतीनाम् अनुभवितुम् अशक्याः इत्यर्थः । अतिभीषणा इति यावत् । नाम इति प्रसिद्धौ&lt;br&gt;&#xA;। अतिभीषणाः नरकसंज्ञिताः ते लोकाः सन्तीति सर्वशास्त्रप्रसिद्धम् इति भावः । पुनस्तान्&lt;br&gt;&#xA;विशिनष्टि अन्धेन तमसाऽऽवृता इति । अन्धेन - अतिगाढेन, तमसा - अन्धकारेण आवृताः -&lt;br&gt;&#xA;व्याप्ताः तान् - अतिभीषणान् आलोकप्रसंगरहितांश्च लोकान् इति भावः । ये के च - देवजातीयाः&lt;br&gt;&#xA;मनुष्यजातीया वा, तत्रापि ब्राह्मणा वा क्षत्रियादयो वा, आत्महनः - असन्नेव स भवति,&lt;br&gt;&#xA;असद््ब्रह्मेति वेद चेत् (तै.आ.30) इत्याम्नाताम्&lt;br&gt;&#xA;असत्कल्पतां स्वात्मानं नयन्तः, ब्रह्मज्ञानहीनाः&lt;br&gt;&#xA;काम्यकर्मादिनिष्ठाः इत्यर्थः । तथा च बृहदारण्यके -&lt;br&gt;&#xA;&amp;quot; अनन्दा नाम ते लोका अन्धेन तमसाऽऽवृताः ।&amp;quot;&lt;br&gt;&#xA;&amp;quot; तांस्ते प्रेत्याभिगच्छन्ति अविद्वांसोऽबुधो जनाः ।।इति।। (बृ.उ.6-4-11) देहपातमुखेन&amp;quot;&lt;br&gt;&#xA;पातकवर्गस्य च उपलक्षणमिदम् । पातकिनश्च ये जनाः -&lt;br&gt;&#xA;जनिमन्तः- संसरन्त इत्यर्थः । स्वात्मघातिनस्ते&lt;br&gt;&#xA;सर्वे प्रेत्य तदातनदेहादुत्क्रम्य अभिगच्छन्ति -&lt;br&gt;&#xA;अभितो गच्छन्ति, सर्वान् पृथिव्यन्तरिक्षस्वर्गरौरवादिसंज्ञितानपि&lt;br&gt;&#xA;नारकलोकान्निरन्तरं गच्छन्ति इत्यर्थः ।।&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/04/</guid>
      <description>&lt;p&gt;चतुर्थः मन्त्रः&lt;br&gt;&#xA;अनेजदेकं मनसो जवीयो नैनद्देवा आप्नुवन् पूर्वमर्षत् ।&lt;br&gt;&#xA;तद्धावतोऽन्यानत्येति तिष्ठत्तस्मिन्नपो मातरिश्वा दधाति ।।4।।&lt;br&gt;&#xA;B.4&lt;br&gt;&#xA;ईशावास्यप्रकाशिका&lt;br&gt;&#xA;(भगवतो विचित्रशक्तियोगः)&lt;br&gt;&#xA;&amp;quot; एवं तृतीयेन मन्त्रेण विद्यायां शीघ्रप्रवृत्तिसिद्धयर्थम् अविदुषामनर्थ उक्तः, अथ&amp;quot;&lt;br&gt;&#xA;आचार्यः सर्वावासत्वेन प्रस्तुतस्य परस्य ब्रह्मणः अनन्तविचित्रशक्तियोगं विरुद्धवदभिलापेन&lt;br&gt;&#xA;व्यंजयन् उपदिशति - अनेजदेकम् इति ।&lt;br&gt;&#xA;&amp;quot; अनेजत् - एजृ कम्पने (पा.धा.234) अकम्पमानम् ,&amp;quot;&lt;br&gt;&#xA;एकम् - प्रधानतमं, 1शास्त्रविदुषां स्वानधीनस्वसमानाधिकद्वितीयरहितमिति&lt;br&gt;&#xA;वा, न तत्समश्चाभ्यधिकश्च दृश्यते (श्वे.उ.6-8) इति श्रुतेः । परमसाम्यमापन्ना अपि मुक्ताः&lt;br&gt;&#xA;ब्रह्माधीना एवेति भावः । मनसो जवीयः - वेगवतो मनसोऽपि&lt;br&gt;&#xA;जवीयः वेगवत्तरम् , प्रकृत्त्यतिक्रान्तमपि&lt;br&gt;&#xA;देशं क्षणमात्रात् 2मनस्संकल्पेन गच्छति चेत् ततः पूर्वमेव&lt;br&gt;&#xA;तत्र गच्छतीति भावः । निष्कम्पं&lt;br&gt;&#xA;वेगवत्तरं चेति विरोधप्रतीतिः, परिहारस्तु - विभुत्वात्&lt;br&gt;&#xA;वस्तुतोऽनेजत्, तत एव मनसोऽप्यगोचरदेशे&lt;br&gt;&#xA;सर्वदैव वृत्तेः मनसो जवीय इत्युपचर्यत इति ।&lt;br&gt;&#xA;&amp;quot; किञ्च - देवाः - ब्रह्मरुद्रादयोऽपि , पूर्वमर्षत्&amp;quot;&lt;br&gt;&#xA;-प्रागेव सर्वान् देवान्प्राप्नुवदित्यर्थः&lt;br&gt;&#xA;। एनत् - प्रस्तुतं सर्वावास्यं परं ब्रह्म, नाप्नुवन् - एतावन्तं कालं न लेभिरे इति&lt;br&gt;&#xA;भावः । पूर्वमेव प्राप्तं न लेभिरे इति विरोधभानं , विभुतया प्राप्तमपि कर्मसङ्कुचितज्ञानाः&lt;br&gt;&#xA;क्षेत्रज्ञाः आचार्योपदेशाद्विना स्वबुद्ध्या नाप्नुवन् इति परिहारः । यथोक्तं छान्दोग्ये&lt;/p&gt;</description>
    </item>
    <item>
      <title>०५</title>
      <link>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/05/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/05/</guid>
      <description>&lt;p&gt;पञ्चमो मन्त्रः&lt;br&gt;&#xA;तदेजति तदु नैजति तद्दूरे तद्वन्तिके ।&lt;br&gt;&#xA;तदन्तरस्य सर्वस्य तदु सर्वस्याऽस्य बाह्यतः ।।5।।&lt;br&gt;&#xA;B.5&lt;br&gt;&#xA;ईशावास्यप्रकाशिका&lt;br&gt;&#xA;&amp;quot; अथ इदानीमाचार्यः स्वोपदिष्टं विचित्रशक्तिमत्वमेव&amp;quot;&lt;br&gt;&#xA;आदरार्थं मुखान्तरेण पुनरनुशास्ति - तदेजति इति ।&lt;br&gt;&#xA;(तत्त्वनिर्धारणाय पुनः पुनः उपदेशः)&lt;br&gt;&#xA;&amp;quot; भूयोभूयः प्रवचनं श्रवणं च कर्तव्यमिति च&amp;quot;&lt;br&gt;&#xA;पुनरनुशासनस्याभिप्रायः । तथा च शास्त्रम् &amp;mdash;&lt;br&gt;&#xA;परीक्ष्य लोकान् कर्मचितान्ब्राह्मणो निर्वेदमायान्नास्त्यकृतः कृतेन ।&lt;br&gt;&#xA;तद्विज्ञानार्थं स गुरुमेवाभिगच्छेत्समित्पाणिश्श्रोत्रियं ब्रह्मनिष्ठम् ।।&lt;br&gt;&#xA;तस्मै स विद्वानुपसन्नाय सम्यक्प्रशान्तचित्ताय शमान्विताय ।&lt;br&gt;&#xA;येनाक्षरं पुरुषं वेद सत्यं प्रोवाच तां तत्त्वतो ब्रह्मविद्याम् ।।(मुं.उ.1-2-13)&lt;br&gt;&#xA;इति । तत्त्वतः - अज्ञानसंशयविपर्ययनिरासो यथा भवति तथा, प्रोवाच - प्रकर्षेण ब्रूयात्&lt;/p&gt;</description>
    </item>
    <item>
      <title>०६</title>
      <link>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/06/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/06/</guid>
      <description>&lt;p&gt;षष्ठमन्त्रः&lt;br&gt;&#xA;यस्तु सर्वाणि भूतान्यात्मन्येवानुपश्यति ।&lt;br&gt;&#xA;सर्वभूतेषु चात्मानं ततो न विजुगुप्सते ।।6।।&lt;br&gt;&#xA;B.6&lt;br&gt;&#xA;ईशावास्यप्रकाशिका&lt;br&gt;&#xA;&amp;quot; एवं सर्वस्य ब्रह्मात्मकत्वमुक्तम् ; अथ सर्वं जगत् ब्रह्मात्मकम् इत्यनु 1सन्दधानस्य&amp;quot;&lt;br&gt;&#xA;प्रयोजनम् आह - यस्तु सर्वाणि इति ।&lt;br&gt;&#xA;&amp;quot; यः - तत्त्वज्ञानी, अधिकारिणो माहात्म्यज्ञापनाय&amp;quot;&lt;br&gt;&#xA;तु शब्दः । सर्वाणि भूतानि - ब्रह्मादिस्थावरान्तानि,&lt;br&gt;&#xA;आत्मन्येव - परमात्मन्येव, अनुस्यूतं पश्यति - निदिध्यासति इत्यर्थः । पृथिव्यादिभिः&lt;br&gt;&#xA;ध्रियमाणमपि तन्मुखेन परमात्मन्येव स्थितम् इत्येव काराभिप्रायाः । किञ्च, सर्वभूतेषु&lt;br&gt;&#xA;चात्मानम् -परमात्मानं यः पश्यति ; इदं व्याप्तिमात्रपरम् ; परमपुरुषस्य अनन्याधारत्वात्&lt;br&gt;&#xA;इति भावः । यच्छब्दस्य स इति प्रतिनिर्देशोऽध्याहार्यः । सः - उक्ततत्त्वज्ञानी, ततः&lt;/p&gt;</description>
    </item>
    <item>
      <title>०७</title>
      <link>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/07/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/07/</guid>
      <description>&lt;p&gt;सप्तमो मन्त्रः&lt;br&gt;&#xA;यस्मिन् सर्वाणि भूतानि आत्मैवाभूद्विजानतः ।&lt;br&gt;&#xA;तत्र को मोहः कश्शोकः एकत्वमनुपश्यतः ।।7।।&lt;br&gt;&#xA;B.7&lt;br&gt;&#xA;ईशावास्यप्रकाशिका&lt;br&gt;&#xA;(अपृथक््सिद्धविशेषणतयानुसन्धानफलम्)&lt;br&gt;&#xA;&amp;quot; एवं वैयधिकरण्येनोक्तं सर्वस्य ब्रह्मात्मकत्वं&amp;quot;&lt;br&gt;&#xA;सामानाधिकरण्येनापि द्रढयन् तथानुध्यानस्य&lt;br&gt;&#xA;सद्यश्शोकमोहनिवर्तकत्वम् आह &amp;ndash; यस्मिन् सर्वाणि इति ।&lt;br&gt;&#xA;&amp;quot; यस्मिन् - प्रणिधानसमये, विजानतः - ईशावास्यम् (ई.उ.1) इत्यारभ्य ततो न विजुगुप्सते&amp;quot;&lt;br&gt;&#xA;(ई.उ.6) इत्येवमन्तेन उपदिष्टं स्वतन्त्रपरतन्त्रवस्तुभेदं यथोपदेशं विविच्य जानतः इत्यर्थः&lt;br&gt;&#xA;। नन्वेवं अत्यन्तभेदाभ्युपगमे सर्वभूतान्यात्मैवाभूत्् इति सामानाधिकरण्यं भज्येत इत्याशङ्कय&lt;br&gt;&#xA;तन्निर्वाहाय यस्य पृथिवी शरीरम् &amp;mdash;- (बृ.उ.5-7-7) यस्यात्मा शरीरम् (बृ.उ.मा.पा.3-7-30)&lt;br&gt;&#xA;इत्यादि घटकश्रुतिसिद्धं सम्बन्धविशेषमाह &amp;ndash; एकत्वमनुपश्यत इति । आकृतिव्यक्त्योरिव&lt;br&gt;&#xA;गुणगुणिनोरिव च अत्यन्तभिन्नयोरेव जगद््ब्रह्मणोः एकत्वं विभागानर्हसम्बन्धविशेषं पश्यतः&lt;br&gt;&#xA;विशदतममनुध्यायत इत्यर्थः । रामसुग्रीवयोरैक्यं देव्येवं समजायत (रा.सुं.35-52) इत्यादिष्विव&lt;br&gt;&#xA;इहापि एकशब्दस्य सम्बन्धविशेष एवार्थो विवक्षितुं युक्त इति भावः। एवं च सत्याह &amp;ndash; सर्वाणि&lt;br&gt;&#xA;भूतान्यात्मैवाभूत्् इति । परमात्मैव सर्वभूतशरीरकः प्रतीतोऽभूत्् इत्यर्थः । तत्र&lt;br&gt;&#xA;तदा प्रणिधानसमये, को मोहः - स्वतन्त्रात्मभ्रमादिलक्षणो मोहो न सम्भवति । कश्शोकः -&lt;br&gt;&#xA;परमात्मविभूतितयावगते सर्वस्मिन्निर्ममत्वसिद्ध्या&lt;br&gt;&#xA;पुत्रमरणराज्यहरणादेरपि न कश्चिच्छोकस्स्यात् इत्यर्थः ।&lt;br&gt;&#xA;यथाह &amp;mdash; अनन्तं बत मे वित्तं यस्य मे नास्ति किञ्चन ।&lt;br&gt;&#xA;&amp;quot; मिथिलायां प्रदीप्तायां न मे किञ्चित्प्रदह्यते ।। (म.भा.शां.17-223) इति ।&amp;quot;&lt;br&gt;&#xA;(सामानाधिकरण्यनिर्वाहवैविध्यम्)&lt;br&gt;&#xA;&amp;quot; अत्र केचित् सर्वाणि भूतान्यात्मैवाभूत्् इति बाधार्थं सामानाधिकरण्यम्, तथा च आत्मैव&amp;quot;&lt;br&gt;&#xA;सर्वाणि भूतानि , आत्मव्यतिरिक्तानि सर्वाणि न सन्तीत्यर्थः ,यता चोरः स्थाणुः, इति&lt;br&gt;&#xA;; स्थाणुरेवायं , न चोरः इति हि तस्यार्थः ; तथा इहापीत्याहुः ।&lt;br&gt;&#xA;&amp;quot; अन्ये तु नरपतिरेव सर्वे लोकाः इतिवत् औपचारिकमिदं सामानाधिकरण्यम्, नरपत्त्यधीनास्सर्वे&amp;quot;&lt;br&gt;&#xA;जनाः इति हि तत्र निर्वाहः, तद्वदिहापि परमात्माधीनानि सर्वाणि भूतानि इति भावं वर्णयन्ति ।&lt;br&gt;&#xA;&amp;quot; अपरे तु घटशरावादयः सर्वे मृत्पिण्ड एव इतिवत् जगद््ब्रह्मणोः एकद्रव्यत्वं परिकल्प्यैव&amp;quot;&lt;br&gt;&#xA;इदं सामानाधिकरण्यं निर्वाह्यम् इत्याचक्षते ।&lt;br&gt;&#xA;&amp;quot; सिद्धान्तस्तु - देवोऽहम्, मनुष्योऽहम् इत्यादिवत् शरीरात्मभावसम्बन्धेनैव&amp;quot;&lt;br&gt;&#xA;जगद््ब्रह्मसामानाधिकरण्यनिर्वाहे सम्भवति सति बाधोपचारस्वरूपैक्यपक्षा,&lt;br&gt;&#xA;वैदिकैर्बहिष्कार्याः इति ।।&lt;/p&gt;</description>
    </item>
    <item>
      <title>०८</title>
      <link>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/08/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/08/</guid>
      <description>&lt;p&gt;अष्टमो मन्त्रः&lt;br&gt;&#xA;स पर्यगाच्छुक्रमकायमव्रणमस्नाविरँ शुद्धमपापविद्धम् ।&lt;br&gt;&#xA;कविर्मनीषी परिभूस्स्वयम्भूर्याथातथ्यतोऽर्थान्&lt;br&gt;&#xA;व्यदधाच्छाश्वतीभ्यस्समाभ्यः ।।8।।&lt;br&gt;&#xA;B.8&lt;br&gt;&#xA;ईशावास्यप्रकाशिका&lt;br&gt;&#xA;&amp;quot; पुनरप्येनम् ईशेशितव्यतत्त्ववेदिनं वेदितव्येश्वरस्वरूपशोधनेन च विशिंषन् ध्यानयोगादिकमपि&amp;quot;&lt;br&gt;&#xA;उपदिशति - स पर्यगात् इति ।&lt;br&gt;&#xA;&amp;quot; सः - सर्वभूतान्तरात्मभूतब्रह्मदर्शी, पर्यगात् - पर्यगच्छत्, प्राप्नुयादित्यर्थः,&amp;quot;&lt;br&gt;&#xA;ब्रह्मविदाप्नोति परम् (तै.आन.1-2) इति न्यायात् । यद्वा, समाधिलब्धेन अनुभवेन उपलब्धवान्&lt;br&gt;&#xA;इति सिद्धानुवादः । अत्र ब्रह्म समश्नुते (क.उ.6-14) इतिवत् । शुक्रम् - अवदातम्, स्वप्रकाशरूपमित्यर्थः&lt;br&gt;&#xA;। अकायम् - सर्वशरीरकमपि कर्मकृतहेयशरीररहितमित्यर्थः । न तस्य प्राकृता मूर्तिर्मांसमेदोऽस्थिसम्भवा&lt;br&gt;&#xA;(वरा.पु.75-41) इति हेयशरीरस्यैवान्यत्र प्रतिषेधदर्शनात्, न तु दिव्यमंगल- विग्रहरहितमित्यर्थः&lt;br&gt;&#xA;। यत्ते रूपं कल्याणतमं तत्ते पश्यामि (ई.उ.16) य एषोऽन्तरादित्ये हिरण्मयः पुरुषो&lt;br&gt;&#xA;दृश्यते (छां.उ.1-6-6) आदित्यवर्णं तमसः परस्तात् (श्वे.उ.3-8) इत्यादिना उपनिषत्प्रसिद्धस्य&lt;br&gt;&#xA;अप्राकृतदिव्यविग्रहस्य इह निषेधायोगात् इति भावः ।&lt;br&gt;&#xA;अव्रणम् - कर्मायत्तशरीराभावादेव अक्षतम्, अस्नाविरम् - स्नायुः सिरा यस्मिन् विद्यते&lt;br&gt;&#xA;तत् स्नाविरम्, स्नाविरं न भवति इति अस्नाविरम्, शुद्धम् - अनाघ्राताज्ञानादिदोषगन्धम्&lt;br&gt;&#xA;अशनायादिषडूर्मिरहितं च, अपापविद्धम् - अज्ञानादेः कार्यभूतैः कारणभूतैश्च पुण्यपापरूपकर्मभिः&lt;br&gt;&#xA;अनालीढमित्यर्थः । न शोको न सुकृतं न दुष्कृतम् इत्यारभ्य सर्वे पाप्मानोऽतो निवर्तन्ते&lt;br&gt;&#xA;(छां.उ.8-4-1) इति पापशब्देन उपसंहारदर्शनात् स्वर्गादिहेतुभूतपुण्य- विशेषस्यापि इह&lt;br&gt;&#xA;पापशब्देन संग्रहणम् इति भावः । एवम् अशेषहेयप्रत्यनीकं परमात्मानं स विद्वान्पर्यगादिति पूर्वेण सम्बन्धः ।&lt;br&gt;&#xA;&amp;quot; एवं रूपः परमात्मा प्राप्यः प्रापक 1उपास्यश्च यस्य तं ब्रह्मविदं विशिनष्टि कविः -&amp;quot;&lt;br&gt;&#xA;व्यसादिवत्परमपुरुषतत्स्वरूपतद्विभूतितत्कल्याणगुणादिप्रकाशकप्रबन्ध- रूपाणां निर्माता&lt;br&gt;&#xA;इत्यर्थः । अथवा कविः - क्रान्तदर्शी, योगाभ्यासविधुरमनसा दुर्दर्शे परिशुद्धजीवात्मस्वरूपे&lt;br&gt;&#xA;अतिविशदाविच्छिन्नधारास्मृतिरूपज्ञानयोगनिष्ठ इत्यर्थः । कर्मयोगस्तु कुर्वन्नेवेह कर्माणि&lt;br&gt;&#xA;(ई.उ.2) इति श्लोकेन पुरस्तादेवोक्तः । अथ ज्ञानयोगसाध्यं प्रत्यगात्मसाक्षात्कारहेतुभूतं&lt;br&gt;&#xA;जीवात्मयोगमाह - मनीषी इति । मनस ईशित्री बुद्धिर्मनीषा, तद्वान् मनीषी, सौन्दर्यसौशील्यादिभगवद््गुणानां&lt;br&gt;&#xA;स्मृत्यभ्यासेन अन्यविषयवैराग्येण च निगृहीतान्तःकरण इत्यर्थः । तथा च गीयते-&lt;br&gt;&#xA;&amp;quot; असंशयं महाबाहो मनो दुर्निग्रहं चलम् ।&amp;quot;&lt;br&gt;&#xA;&amp;quot; अभ्यासेन च कौन्तेय वैराग्येण च गृह्यते ।। (भ.गी.6-35)&amp;quot;&lt;br&gt;&#xA;इति । निरतिशयसुखरूपस्वात्मसाक्षात्काराय स्वात्मनि मनः प्रणिधानक्रियारूप- योगाभ्यासपरः&lt;br&gt;&#xA;इति भावः । परिभूः - कामक्रोधादीन् दुर्जयान् अरातीन् परिभवतीति परिभूः । अनेन विरोधिनिवृत्तिरूपयोगांगसेवनमुक्तम्&lt;br&gt;&#xA;। योगाभ्या- सफलमाह स्वयम्भूः - अन्यनिरपेक्षसत्ताकः, नित्यनिरतिशयसुखरूपतया स्वात्मदर्शीति&lt;br&gt;&#xA;यावत् । याथातथ्यतोऽर्थान्व्यदधात् - यथावद्विविच्य अर्थान् - प्रणवार्थान् तस्य वाचक&lt;br&gt;&#xA;ः प्रणवः (पा.यो.सू.1-27) तज्जपस्तदर्थभावनम् (पा.यो.सू.28) इति सूत्रोक्तान् व्यदधात्-&lt;br&gt;&#xA;हृदयेन धृतवान् इत्यर्थः । अर्थान् - मोक्षतदुपायतद्विरोधिप्रभृतीन््सर्वान्पदार्थान्,&lt;br&gt;&#xA;शाश्वतीभ्यस्समाभ्यः - यावद््ब्रह्म- प्राप्तीत्यर्थः । यथातथ्यतः - यथावत्, व्यदधात्&lt;/p&gt;</description>
    </item>
    <item>
      <title>०९</title>
      <link>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/09/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/09/</guid>
      <description>&lt;p&gt;नवमो मन्त्रः&lt;br&gt;&#xA;अन्धं तमः प्रविशन्ति येऽविद्यामुपासते ।&lt;br&gt;&#xA;ततो भूय इव ते तमो य उ विद्यायाँ रताः ।।9।।&lt;br&gt;&#xA;B.9&lt;br&gt;&#xA;ईशावास्यप्रकाशिका&lt;br&gt;&#xA;&amp;quot; एवं विचित्रशक्तिकपरमात्मविषयां कर्मयोगाद्यंगिकां&amp;quot;&lt;br&gt;&#xA;विद्यामुपदिश्य अनन्तरं त्रिभिश्श्लोकैः&lt;br&gt;&#xA;केवलकर्मावलम्बिनः केवलविद्यावलम्बिनश्च पुरुषान्विनिन्दन् वर्णाश्रमधर्मानुगृहीतया&lt;br&gt;&#xA;विद्ययैव निश्श्रेयसावाप्तिमाह - अन्धं तमः प्रविशन्ति इत्यादिना ।।&lt;br&gt;&#xA;&amp;quot; बृहदारण्यके चायं मन्त्रः पठितः । ये - भोगैश्वर्यप्रसक्ताः, अविद्याम् - विद्यान्यां&amp;quot;&lt;br&gt;&#xA;क्रियां केवलकर्म इत्यर्थः । विद्याविधुरं कर्मेति यावत् । अविद्या कर्मसंज्ञान्या तृतीय&lt;br&gt;&#xA;शक्तिरिष्यते (वि.पु.6-7-61) इति स्मृतेः । उपासते - एकान्तमनसोऽनतिष्ठन्ति; ते अन्धं&lt;br&gt;&#xA;तमः - अतिगाढ तमः अज्ञानमित्यर्थः । त्रिवर्गाभिषड्गान्नान्तरीयं नारकं&lt;br&gt;&#xA;तमो वा । अधीयते च आथर्वणिकाः -&lt;br&gt;&#xA;&amp;quot; प्लवा ह्येते अदृढा यज्ञरूपा अष्टादशोक्तमवरं येषु कर्म ।&amp;quot;&lt;br&gt;&#xA;&amp;quot; एतच्छ्रेयो येऽभिनन्दन्ति मूढा जरामृत्यू ते पुनरेवापि यन्ति । (मुं.उ. 1-2-7) इति ।&amp;quot;&lt;br&gt;&#xA;&amp;quot; य उ विद्यायां रताः - उकार उत्तरपदेनान्वेतव्यः । ये - स्वाधिकारोचितकर्मपरित्यागेन&amp;quot;&lt;br&gt;&#xA;विद्यायामेव रताः - ते ततः - कर्ममात्रनिष्ठप्राप्य अन्धतमसात्, भूय इव तमः - अधिकम्&lt;br&gt;&#xA;अज्ञानं विशन्ति । इव शब्दः तमसः इयत्ताया दुर्ग्रहत्वं द्योतयति ।।&lt;/p&gt;</description>
    </item>
    <item>
      <title>१०</title>
      <link>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/10/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/10/</guid>
      <description>&lt;p&gt;दशमो मन्त्रः&lt;br&gt;&#xA;अन्यदेवाहुर्विद्ययाऽन्यदाहुरविद्यया ।&lt;br&gt;&#xA;इति शुश्रुम धीराणां ये नस्त1द्विचचक्षिरे ।।10।।&lt;br&gt;&#xA;B.10&lt;br&gt;&#xA;ईशावास्यप्रकाशिका&lt;br&gt;&#xA;&amp;quot; किं तर्हिमोक्षसाधनमित्यत्राह - अन्यदेवाहुः इति । विद्यया इति पंचम्यर्थे तृतीया,&amp;quot;&lt;br&gt;&#xA;यथाश्रुतत्वे अन्यशब्दानन्वयात्, अन्यदेवाहुस्सम्भवात् (ई.उ.13) इति वक्ष्यमाणानुसाराच्च&lt;br&gt;&#xA;। तथा विद्यायाः -कर्मरहितविद्यातः, अन्यत् - मोक्षसाधनम् इत्याहुः । उपनिषद इति शेषः&lt;br&gt;&#xA;। अविद्यया - इति पूर्ववत् पंचम्यर्थे तृतीया । अविद्यातः ब्रह्मज्ञानविधुरकर्मणश्च&lt;br&gt;&#xA;अन्यदेव मोक्षसाधनम् इत्याहुः । उपनिषद्् इति भावः ।&lt;br&gt;&#xA;&amp;quot; पूर्वपूर्वसम्प्रदायसिद्धोऽर्थोऽयमस्माकम् इत्याह -इति शुश्रुम इति । ये - पूर्वाचार्याः&amp;quot;&lt;br&gt;&#xA;नः - प्रणिपातादिभिः सम्यगुपसन्नानाम् अस्माकम्, तत् - मोक्षसाधनम्, विचचक्षिरे - विविच्य&lt;br&gt;&#xA;उपादिशन्, तेषां धीराणाम् - धीमताम् । पंचम्यर्थे षष्ठी । तेभ्यो धीरेभ्य इति योजनीयम्,&lt;br&gt;&#xA;नटस्य श्रृणोति इतिवत् । नटाच्छुणोति इत्यर्थः । इति शुश्रुम एवं प्रकारम् अश्रौष्म ।&lt;br&gt;&#xA;&amp;quot; ननु - परोक्ष एवार्थे लिड््विधानात् शुश्रुम इति लिडुत्तमपुरुषो न घटत इति चेत् - मैवम्&amp;quot;&lt;br&gt;&#xA;; ब्रह्मविद्याया दुरवगाहत्वेन निश्शेषग्रहणम् अस्माभिः न कृतम् इत्यभिप्रायं कृत्वा&lt;br&gt;&#xA;लिडुत्तमस्योपपत्तेः इत्याहुः ।।&lt;/p&gt;</description>
    </item>
    <item>
      <title>११</title>
      <link>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/11/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/11/</guid>
      <description>&lt;p&gt;एकादशो मन्त्रः&lt;br&gt;&#xA;विद्यां चाविद्यां च यस्तद्वेदोभयं सह।&lt;br&gt;&#xA;अविद्यया मृत्युं तीर्त्वा विद्ययाऽमृतमश्नुते ।। 11 ।।&lt;br&gt;&#xA;B.11&lt;br&gt;&#xA;ईशावास्यप्रकाशिका&lt;br&gt;&#xA;&amp;quot; अन्यत्् इति सामान्येनोक्तं मोक्षसाधनं विवृणोति विद्यांचाविद्यां&amp;quot;&lt;br&gt;&#xA;&amp;ldquo;च इति। कुर्वन्नेवेह&amp;rdquo;&lt;br&gt;&#xA;कर्माणि इति श्लोके कर्मयोगस्य प्रत्यगात्मदर्शनद्वारा परभक्तयुत्पादकत्वम् उक्तम्,&lt;br&gt;&#xA;इह तु उत्पन्नभक्तियोगेन विदुषा पूर्वोक्तकर्मयोगवेषं परित्यज्य अहरहरनुष्टीयमानानां&lt;br&gt;&#xA;नित्यनैमित्तिककर्मणां कल्मषनिबर्हणद्वारा भक्तियोगोपचायकत्वम्&lt;br&gt;&#xA;उच्यते,सहशब्दस्वारस्यात्। अतो न पुनरुक्तता।&lt;br&gt;&#xA;&amp;quot; यः - यथावस्थितविद्योपदेशवान्। विद्याम् -&amp;quot;&lt;br&gt;&#xA;ब्रह््मोपासनरूपाम्। अविद्याम्- तदंगभुतकर्मात्मिकां&lt;br&gt;&#xA;च एतदुभयम्। सहवेद- अंगांगिभावेन सह अनुष्ठेयं वेद&lt;br&gt;&#xA;इत्यर्थः। अत्र अविद्याशब्दः क्षत्रियविषयकाब्राह््मणशब्दवत्&lt;br&gt;&#xA;तदन्यवृत्त्या विद्यांगकर्मविषय इति भावः। अविद्यया - विद्यांगरूपतया चोदितेन कर्मणा,&lt;br&gt;&#xA;मृत्युम् -विद्योत्पत्तिप्रतिबन्धकभूतं पुण्यपापरूपं प्राक्तनं कर्म। तीर्त्वा-निरवशेषमुल्लंघ्य&lt;br&gt;&#xA;विद्यया-परमात्मोपासनरूपया ।अमृतसश्नुते - मोक्षं प्राप्नोति इत्यर्थः। तीर्त्वा इत्यत्र&lt;br&gt;&#xA;उपायविरोधितरणम् उच्यते। अमृतमश्नुते इति तु उपेयब्रह््मप्राप्तिविरोधिभूतेभ्यः&lt;br&gt;&#xA;सर्वपापेभ्यो मोक्ष इति भेदः।&lt;br&gt;&#xA;(उपबृम्हणविवरणम्)&lt;br&gt;&#xA;&amp;quot; एवं च सति - इयाज सोऽपि सुबहून्यज्ञान् ज्ञानव्यपाश्रयः ।&amp;quot;&lt;br&gt;&#xA;&amp;quot; ब्रह््मविद्यामधिष्ठाय तर्तुं मृत्युमविद्यया ।। (वि.पु.6-6-12)&amp;quot;&lt;br&gt;&#xA;ज्ञानव्यपाश्रयः - शास्त्रश्रवणजन्यब्रह्मज्ञानवान् । 1सः1 -&lt;br&gt;&#xA;जनकोऽपि ब्रह््मविद्याम्-निदिध्यासनरूपाम्।&lt;br&gt;&#xA;अधिष्ठाय&amp;ndash; फलत्वेन आश्रित्येत्यर्थः; भक्तियोगोत्पत्तिं कामयमान इति यावत्। मृत्युं&lt;/p&gt;</description>
    </item>
    <item>
      <title>१२</title>
      <link>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/12/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/12/</guid>
      <description>&lt;p&gt;द्वादशो मन्त्रः&lt;br&gt;&#xA;अन्ध तमः प्रविशन्ति येऽसम्भूतिमुपासते ।&lt;br&gt;&#xA;ततो भूय इव ते तमो य उ सम्भूत्याँ रताः ।। 12।।&lt;br&gt;&#xA;(सम्भूत्यसम्भूत्योरेकैकस्यानुष्ठाने दोषः)&lt;br&gt;&#xA;B.12&lt;br&gt;&#xA;कू.भा.-एवं समाधिनिष्पत्तेः अनभिसंहितफलनित्यनैमित्तिककर्मसाध्यत्वमुपदिश्य अनन्तरं&lt;br&gt;&#xA;त्रिभिश्श्लोकैः निषिद्धनिवृत्तिरूपयोगांगसाध्यत्वमाह । तत्र&lt;br&gt;&#xA;प्रथमं पूर्ववदेकैकमात्रनिष्ठान्विनिन्दति&lt;/p&gt;&#xA;&lt;ul&gt;&#xA;&lt;li&gt;अन्धं तमः प्रविशन्ति इति ।&lt;br&gt;&#xA;(सम्भूतिविनाशयोरेकैकस्योपासनस्य त्याज्यता)&lt;br&gt;&#xA;एतमितः प्रेत्याभिसम्भवितास्मि (छां.उ. 3-14-4) ब्रह्मलोकम् अभिसम्भवामि (छां.उ.8-13-1)&lt;br&gt;&#xA;इत्यादिषु प्रप्तिरूपा अनुभूतिः सम्भूतिशब्देन उक्ता । इह तु 1समाधिरूपा सा सम्भूतिशब्देन&lt;br&gt;&#xA;उच्यते । असम्भूतिशब्दस्तु समाधिरूपां सम्भूत्यन्यां समाध्यंगभूतां निषिद्धनिवृत्तिमाह&lt;br&gt;&#xA;। सम्भूतिं च विनाशं च इत्युत्तरत्र विनाशशब्देनासम्बूतेरनुवादात् । तथा च ये - विद्याधिकारिणः&lt;br&gt;&#xA;असम्भूतिमेव मानदम्भहिंसास्तेयादीनां योगविरुद्धानां निवृत्तिमेवोपासते- निवृत्तिमात्रनिष्ठाः&lt;br&gt;&#xA;इत्यर्थः ; ते अन्धंतमः प्रविशन्ति इति पूर्ववदर्थः । ये पुनस्सामाधिरूपसम्भूत्यामेव&lt;br&gt;&#xA;&amp;ldquo;रताः, ते ततो भूय इव- बहुतरमिव तमः प्रविशन्तीत्यर्थः ।। &amp;quot;&lt;/li&gt;&#xA;&lt;/ul&gt;</description>
    </item>
    <item>
      <title>१३</title>
      <link>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/13/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/13/</guid>
      <description>&lt;p&gt;त्रयोदशो मन्त्रः&lt;br&gt;&#xA;अन्यदेवाहुस्सम्भवात् अन्यदाहुरसम्भवात् ।&lt;br&gt;&#xA;इति शुश्रुम धीराणां ये नस्तद्वयाचचक्षिरे ।। 13।।&lt;br&gt;&#xA;B.13&lt;br&gt;&#xA;प्र.- किं तर्हि मोक्षसाधनमित्यत्राह - अन्यदेवाहुः इति । सम्भवात् - सम्भूतेः, असम्भवात्,&lt;br&gt;&#xA;असम्भूतेरित्यर्थः । केवलात्सम्भवादसम्भवाच्च अन्यदेव मोक्षसाधनम् इत्युपनिषद आहुः ।&lt;br&gt;&#xA;लिडुत्तमः पूर्ववत् । स्पटमवशिष्टम् ।।&lt;/p&gt;</description>
    </item>
    <item>
      <title>१४</title>
      <link>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/14/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/14/</guid>
      <description>&lt;p&gt;चतुर्दशो मन्त्रः&lt;br&gt;&#xA;सम्भूतिं च विनाशं च यस्तद्वेदोभयँ सह ।&lt;br&gt;&#xA;विनाशेन मृत्युं तीर्त्वा सम्भूत्याऽमृतमश्नुते ।।14।।&lt;br&gt;&#xA;(दम्भादिविनाशांगकसम्भूत्या अमृतत्वप्राप्तिः)&lt;br&gt;&#xA;B.14&lt;br&gt;&#xA;प्र.-अन्यत् इत्युक्तं विवृणोति &amp;ndash; सम्भूतिं च इति । सम्भूतिं च - समाधिरूप ब्रह्मानुभूतिं&lt;br&gt;&#xA;च, विनाशं च - मानदम्भहिंसास्तेयबहिर्मुखेन्द्रियवृत्तिविशेषरूपाः ये योगविरोधिनः, तेषां&lt;br&gt;&#xA;विनाशं वर्जनं चेत्येतदुभयं यो विद्वान् अंगांगिभावेन सह वेद, विनाशेन - निषेव्यमाणेनेति&lt;br&gt;&#xA;शेषः । विरोधिनिवृत्तिरूपयोगांगसेवनेन इत्यर्थः । मृत्युम्- समाधिविरोधिपापम् ; तीर्त्वा&lt;/p&gt;&#xA;&lt;ul&gt;&#xA;&lt;li&gt;अपाकृत्य, निष्पन्नया सम्भूत्या अमृतम्&lt;br&gt;&#xA;अश्नुते - प्राप्तिरूपां सम्भूतिमेव अश्नुत इति भावः ।&lt;br&gt;&#xA;(पूर्वोक्तानुसन्धाने श्रुतिप्रामाण्यम्)&lt;br&gt;&#xA;अयमेव दम्भादिविनाशो बृहदारण्यके तस्माद््ब्राह्मणः पाण्डित्यं निर्विद्य बाल्येन&lt;br&gt;&#xA;तिष्ठासेत् (बृ.उ.5-5-1) इति बाल्यशब्देन विद्यांगतया विहितः । अत्र सम्भूतिविनाशशब्दाभ्यां&lt;br&gt;&#xA;सृष्टिप्रलयविवक्षया कार्यहिरण्यगर्भस्य अव्याकृतप्रधानस्य च&lt;br&gt;&#xA;उपासनं विधीयत इति शांकरव्याख्यानमनुपपन्नम्,&lt;br&gt;&#xA;तथा सति मृत्युतरणामृतत्वप्राप्तिरूपफलवचनानौचित्यात् इति ।।&lt;/li&gt;&#xA;&lt;/ul&gt;</description>
    </item>
    <item>
      <title>१५</title>
      <link>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/15/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/15/</guid>
      <description>&lt;p&gt;पञ्चदशो मन्त्रः&lt;br&gt;&#xA;हिरण्मयेन पात्रेण सत्यस्यापिहितं मुखम् ।&lt;br&gt;&#xA;तत्त्वं पूषन्नपावृणु सत्यधर्माय दृष्टये ।। 15।।&lt;br&gt;&#xA;B.15&lt;br&gt;&#xA;&amp;quot; प्र.-एवमाचार्यः सांगभक्तियोगमुपदिश्य अथ तन्निष्ठस्य अनुसन्धेयं मन्त्रद्वयम् उपदिशति&amp;quot;&lt;br&gt;&#xA;। तत्र प्रथमेन मन्त्रेण पूषशब्दविवक्षितं भगवन्तं प्रति प्रस्तुतां समाधिप्रतिब्नधकनिवृत्तिं&lt;br&gt;&#xA;प्रार्थयते हिरण्मयेन इति ।&lt;br&gt;&#xA;&amp;quot; हे पूषन् - आदित्यान्तर्यामिन् ! य आदित्ये तिष्ठन् (बृ.उ.5-7-13) इत्यारभ्य य आदित्यमन्तरो&amp;quot;&lt;br&gt;&#xA;यमयति (बृ.उ.5-7-13) इति श्रुतेः ; 1शास्त्रदृष्ट््या&lt;br&gt;&#xA;तूपदेशो वामदेववत् (ब्र.सू.1-1-31) इति न्यायाच्च ।&lt;br&gt;&#xA;&amp;quot; यद्वा, पूषन् ! आश्रितपोषणस्वभाव ! इत्यर्थः । 2 साक्षादप्यविरोधं जैमिनिः (ब्र.सू.1-2-29)&amp;quot;&lt;br&gt;&#xA;इति सूत्रितत्वात् । सत्यस्य - सत्यशब्देन अत्र प्रकृत्यादिवत् स्वरूपविकाररहितो जीवात्मोच्यते&lt;br&gt;&#xA;। सत्यं चानृतं च सत्यमभवत् (तै.आन.6-3) इत्यादिषुजीवेऽपिसत्यशब्दप्रयोगात् । तस्य&lt;br&gt;&#xA;मुखम्- मुखवत् अनेकेन्द्रियावष्टम्भतया मुखमदृशं मन इत्यर्थः । हिरण्मयेन -हिरण्मयसदृशेन,&lt;br&gt;&#xA;कर्माधीनभोग्यवर्गेणेति यावत् । पात्रेण - परमात्मविषयकवृत्तिप्रतिरोधकेन अपिहितम्-&lt;br&gt;&#xA;छादितम्, हृदिर्निहते परमात्मविषये निरुद्धवृत्तिकं जातमित्यर्थः। तत् - जीवस्य मुखस्थानीयं&lt;br&gt;&#xA;मनः त्वम् । हृषीकाणामीशः त्वम् अपावृणु - निरस्ततिरोधानं कुरु इत्यर्थः । तत्कस्य हेतोः&lt;br&gt;&#xA;? तत्राह-सत्यधर्माय -सत्यस्य जीवस्य धर्मभूतायै दृष्टये । दृष्टि-दर्शनम्, त्वद्दर्शनायेति भावः ।।&lt;br&gt;&#xA;(वेद उपासते इत्यादि परयोजनापूर्वकम् उपासनमन्त्रप्रतिपादनम्)&lt;/p&gt;</description>
    </item>
    <item>
      <title>१६</title>
      <link>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/16/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/16/</guid>
      <description>&lt;p&gt;षोडशो मन्त्रः&lt;br&gt;&#xA;पूषन्नेकर्षे यम सूर्य प्राजाप्तय व्यूह रश्मीन् समूह तेजः ।&lt;br&gt;&#xA;यत्ते रूपं कल्याणतमं तत्ते पश्यामि योऽसावसौ पुरुषस्सोऽहमस्मि ।।16।।&lt;br&gt;&#xA;B.16&lt;br&gt;&#xA;&amp;quot; प्र.-पुनरपि तया दृष्टया द्रष्टव्यं विशिंषन् दर्शनं तत्साधनं चाभ्यर्थयते- पूषन् इति ।&amp;quot;&lt;br&gt;&#xA;&amp;quot; पूषन् - आश्रितपोषक । एकश्चासावृषिश्च एकर्षिः -&amp;quot;&lt;br&gt;&#xA;अद्वियोऽतीन्द्रियार्थद्रष्टा । नान्योऽतोऽस्ति&lt;br&gt;&#xA;द्रष्टा (बृ.उ.5-7-23) इति श्रुतेः ।&lt;br&gt;&#xA;यम- यमयति सर्वान् इति यमः, सर्वान्तर्यामिन् । यः पृथिवीमन्तरो यमयति - - - - - य आत्मानमन्तरो&lt;br&gt;&#xA;यमयति (शत.ब्रा.14-5-7.30) इत्यादिश्रुतेः । सूर्य- स्वभक्तबुद्धीनां सुष्ठु प्रेरक&lt;br&gt;&#xA;। प्राजापत्य - प्रजापतिः चतुर्मुखः, तस्य सुताः प्राजापत्याः, तेषामन्तर्यामिन् । यद्वा-&lt;br&gt;&#xA;प्रजापतिरेव प्राजापत्यः, वैश्वानर इतिवत्, विश्वानर एव हि वैश्वानरः; तथा च प्रजानां&lt;br&gt;&#xA;पतिरिति व्युत्पत्त्या प्रजापतिः विष्णुः प्रजापतिश्चरति गर्भे अन्तः (तै.ना.1-1) इति&lt;br&gt;&#xA;श्रुतेः । व्यूह रश्मीन्- भवदीयदिव्यरूपदर्शनानुपययुक्तान् स्वोग्ररशमीन्, व्यूह - व्यपोह&lt;br&gt;&#xA;विगमयेत्यर्थः । यत्तु दर्शनौपयिकं प्रभात्मकं सौम्यं तेजः - तत् समूह - समूहीकुरु ।&lt;br&gt;&#xA;तत्किमर्थमित्याशंक्य अर्जुनादिवद््द्रष्टुमिच्छामि ते रूपमित्याह - यत् इति । आदित्यवर्णं तमसः&lt;br&gt;&#xA;परस्तात् (पु.सू.) इत्यादिषु प्रसिद्धमित्यर्थः । ते - आनन्दोब्रह्म (तै.भृ.2-1) इति&lt;br&gt;&#xA;निरतिशयभोग्यस्य तव अतिकल्याणतमं सौन्दर्यादिगुणातिशयेन&lt;br&gt;&#xA;प्रियतमं सर्वेभ्यः कल्याणगुणेभ्योऽतिशयितं&lt;br&gt;&#xA;कल्याणं च शुभाश्रयभूतमित्यर्थः । ते - यद्दिव्यं रूपं तत् पश्यामि- पश्येयमिति लिङर्थो&lt;br&gt;&#xA;ग्राह्यः । लकारव्यत्ययश्छान्दसः । द्रष्टुमिच्छामि इति भावः ।&lt;br&gt;&#xA;(भगवद्धिग्रहस्य दिव्यत्वम्)&lt;br&gt;&#xA;&amp;quot; अकायमव्रणम् (ई.उ.8) अशरीरं शरीरेषु (क.उ.2-22) अपाणिपादो जवनोग्रहीता (श्वे.उ.3-19)&amp;quot;&lt;br&gt;&#xA;इत्यादि सामान्यवचनानि, अजायमानः (पु.सू) अजोऽपि सन्नव्ययात्मा (भ.गी.4-6) न चास्य&lt;br&gt;&#xA;प्राकृता मूर्तिः (वरा.पु.75-42) इत्यादि विशेषवचनसिद्धहेयशरीरप्रतिषेधपरणि ।&lt;br&gt;&#xA;&amp;quot; ननु यत्ते रूपं कल्याणतमं य एषोऽन्तरादित्ये हिरण्मयः पुरुषः (छां.उ.1-6-6) ईशावास्यमिदं&amp;quot;&lt;br&gt;&#xA;सर्वम् (ई.उ.1) पतिं विश्वस्यात्मेश्वरम् (तै.ना.) सर्वकर्मा सर्वगन्धः (छां.उ.3-14-2)&lt;br&gt;&#xA;स्वाभाविकी ज्ञानबलक्रिया च (श्वे.उ.6-8) तस्य ह वा एतस्य ब्रह्मणो नाम सत्यमिति (छां.उ.8-3-4)&lt;br&gt;&#xA;तस्योदिति नाम (छां.उ.1-6-7) इत्यादिभिः शास्त्रैर्गुणविग्रहादयो&lt;br&gt;&#xA;ब्रह्मणोऽपि विधीयन्ते ; निगुर्णम्&lt;br&gt;&#xA;(आत्मोपनिषत्) निरञ्जनम् (श्वे.उ.6-19) अविकाराय (वि.पु.1-2-1) अकायमव्रणम् (ई.उ.8)&lt;br&gt;&#xA;नेह नानास्ति किंचन (क.उ.4-11)निष्कलं निष्क्रियम् (श्वे.उ.6-19) अगोत्रमवर्णम् (मु.उ.1-1-6)&lt;br&gt;&#xA;अगोत्रमिति - अनामकमित्यर्थः । एवमादिभिश्शास्त्रैः गुणादयः प्रतिषिध्यन्ते । तथा च&lt;br&gt;&#xA;विधिप्रतिषेधयोः विरोधादन्यतरबाधोऽवश्यंभावी, तत्र निषेधस्य प्रसक्तिपूर्वकतया पश्चात्प्रवृत्तं&lt;br&gt;&#xA;प्रतिषेधशास्त्रम1पच्छेदाधिकरणन्यायेन प्रबलम् । अतः प्रतिषेधबलेन गुणादिविधयः सर्वे&lt;br&gt;&#xA;बाधिताः । ततश्च अविद्याख्यदोषपरिकल्पिता गुणविग्रहादयो मिथ्याभूता इति ।&lt;br&gt;&#xA;&amp;quot; तदिदमनादरणियम् 1पशुच्छागनयेन, 2उत्सर्गापवादनयेन च विधिनिषेधयोः भिन्नविषयत्वोपपादनेन&amp;quot;&lt;br&gt;&#xA;तयोर्विरोधगन्धाभावात् । विधीनां&lt;br&gt;&#xA;प्रतिषेधबाध्यत्वानुपपत्ते । तदुक्तं वरदाचार्येस्तत्त्वसारे -&lt;br&gt;&#xA;&amp;quot; 3यद््ब्रह्मणो गुणविकारशरीरभेदकर्मादिगोचरविधिप्रतिषेधवाचः ।&amp;quot;&lt;br&gt;&#xA;अन्योन्यभिन्नविषया नविरोधगन्धमर्हन्ति तन्न विधयःप्रतिषेधबाध्याः।।(त.सा.69) इति ।&lt;br&gt;&#xA;&amp;quot; अथ अन्तर्यामिणम् अहंग्रहेणानुसन्धत्ते - योऽसावसौ पुरुषस्सोऽहमस्मि इति । असावसाविति&amp;quot;&lt;br&gt;&#xA;वीप्सा आदरार्था । यद्वा - अदश्शब्दौ विभज्य यत्तच्छब्दाभ्याम् अन्वेतव्यौ । कथमिति&lt;br&gt;&#xA;चेत् - इत्थं - योऽसौ पुरुषः, अहं सोऽसावस्मीति ।&lt;br&gt;&#xA;(पुरुषशब्दस्य परमात्मार्थकत्वस्थापनम्)&lt;br&gt;&#xA;&amp;quot; यद्यपि पुरुषशब्दः प्रकृतिं पुरुषं चैव विध्यनादि उभावपि (भ.गी.13-19) योगोयोगविदां&amp;quot;&lt;br&gt;&#xA;नेता प्रधानपुरुषेश्वरः (वि.स.3) इत्यादिषु जीववाचितया प्रसिद्धः ; तथापि तेनेदं पूर्णं&lt;br&gt;&#xA;पुरुषेण सर्वम् (श्वे.उ.1-1-7) पूर्वमेवाहमिहासमिति तत्पुरुषस्य पुरुषत्वम् (तै.आर.1-23)&lt;br&gt;&#xA;महान् प्रभुर्वै पुरुषस्सत्त्वस्यैष प्रवर्तकः (श्वे.उ.3-12)&lt;br&gt;&#xA;इत्यादिश्रुत्या पूर्णत्वपूर्वसत्त्वादिगुणकसर्ववेदपठितपुरुषसूक्तादिप्रसिद्धो&lt;br&gt;&#xA;महापुरुष एव इह पुरुषशब्देन विवक्षितः ।&lt;br&gt;&#xA;(जीवब्रह्मणोस्सामानाधिकरण्यम्)&lt;br&gt;&#xA;&amp;quot; ननु योऽसौ पुरुषस्सोऽसावहमस्मि (म.स्मृ.1-7) इति कथं सामानाधिकरण्यम्, अहंपदार्थस्य&amp;quot;&lt;br&gt;&#xA;जीवात्मनः परमपुरुषाद््भिन्नत्वात् इति चेत् न - अहंशब्देनापि अस्मदर्थान्तर्यामिण एवाभिधानेन&lt;br&gt;&#xA;अहं स इति निर्देशस्य सुसंगतत्वात् । ननु च अहंशब्दस्य&lt;br&gt;&#xA;प्रत्यगर्थान्तर्यामिपरत्वे सोऽस्मीत्युत्तमपुरुषो&lt;br&gt;&#xA;न घटते, नहि मदन्तर्यामी परमपुरुषोऽस्मीति अन्वयो युज्यते -&lt;br&gt;&#xA;इति चेत् उच्यते । मदन्तर्यामीत्यादिशब्दान्तरेणोपस्थापिते&lt;br&gt;&#xA;प्रत्यगर्थान्तर्यामिणि उत्तमपुरुषान्वयासम्भ- वेऽपि अहमित्यस्मत्पदोपस्थापिते&lt;br&gt;&#xA;तस्मिन्नुत्तमपुरुषान्वयो&lt;br&gt;&#xA;युज्यत एव। तथा हि पाणिनिसूत्रम् अस्मद्युत्तमः (पा.सू.1-4-107) इति । प्रत्यगर्थबोधकास्मच्छब्दोप-&lt;br&gt;&#xA;पदे उत्तमपुरुषो, भवतीत्यर्थः । न पुनरस्मच्छब्दस्य प्रत्यगर्थद्वारा&lt;br&gt;&#xA;परमात्मपर्यन्ततायामुत्तमनिवृत्तिरिति,&lt;br&gt;&#xA;अधिकंतुप्रविष्टं न तु तद्धानिकरम् इति न्यायात् ।&lt;br&gt;&#xA;&amp;quot; एवं तत्त्वमसि (छां.उ.6-8-7) इत्यादिष्वपि असीति&amp;quot;&lt;br&gt;&#xA;मध्यमपुरुषो निर्वाह्यः; त्वंपदेनाभिमुखचेतनद्वारैव&lt;br&gt;&#xA;तदन्तर्यामिणोऽभिधानाभ्युपगमात् । तत्रापि युष्मद्युपपदे समानाधिकरणे स्थानिन्यपि मध्यमः&lt;br&gt;&#xA;(पा.सू.1-4-105) इत्येतावदेव हि स्मर्यते । न तु युष्मच्छब्दस्य स्वाभिमुखचेतनद्वारा&lt;br&gt;&#xA;तदन्तर्यामिपर्यन्तत्वे मध्यमनिवृत्तिपरि ।&lt;br&gt;&#xA;(अद्वैतिनां मते मध्यमोत्तमपुरुषानुपपत्तिः)&lt;br&gt;&#xA;&amp;quot; ये तु तत्त्वमसि (छां.उ.6-8-7) सोऽहमस्मि (छां.उ.4-11-1)&amp;quot;&lt;br&gt;&#xA;इत्यादावहंत्वमादिशब्दे युष्मदस्मदर्थपरित्यागेन&lt;br&gt;&#xA;निर्विशेषचिन्मात्रस्वरूपैक्यमेव वाक्यवेद्यमाहुः, तानेव तत्त्वमसि (छां.उ.6-8-7) इत्यादिवाक्योषु&lt;br&gt;&#xA;असिरिव सोऽहमस्मि इति वाक्यस्थास्मिरपि खण्डयति । श्रोतर्यनुसन्धातरि च युष्मदस्मदी&lt;br&gt;&#xA;हि तै ः परित्यक्ते । न हि तेषामसिना कश्चित्प्रतिबोधनीयोऽस्ति,&lt;br&gt;&#xA;न च कश्चिदस्मिना विशिष्यानुसन्धेयः ।&lt;br&gt;&#xA;&amp;quot; ननु प्रकृते युष्मदस्मदर्थयोः अविवक्षायामपि तयोः&amp;quot;&lt;br&gt;&#xA;व्युत्पन्नयुष्मदस्मच्छब्दोपपदमात्रोपजीवनेन&lt;br&gt;&#xA;अस्मत्पक्षेऽपि क्वचिन्मध्यमोत्तमयोरुपप- त्तिरिति चेन्न, ततोऽप्यपरित्यक्तप्रवृत्तिनिमित्तकस्य&lt;br&gt;&#xA;अस्माकं निर्वहणस्यैवानुसर्तुमुचितत्वात् ।&lt;br&gt;&#xA;&amp;quot; अपरेत्वाहुः योऽसावसौ पुरुषस्सोऽहमस्मि इत्यत्र पुरुषशब्देन परमपुरुषो न विवक्षणीयः,&amp;quot;&lt;br&gt;&#xA;तथा सति अस्मीत्युत्तमस्य पुरुषः 1इत्याख्यायाः सोऽहम् इति च सामानाधिकरण्यस्य क्लेशेन&lt;br&gt;&#xA;निर्वाह्यत्वात् । ततो वरमत्र पुरुषशब्दस्य परिशुद्धजीवात्मपरत्वम् आश्रयितुम् । एवं&lt;br&gt;&#xA;च सति यः पुरुषो मुक्तदशाभाव्याकारः परिशुद्धजीवात्मा सोऽहमस्मीत्यन्वयात् उत्तमस्य&lt;br&gt;&#xA;पुरुषः इत्याख्यायाः सामानाधिकरण्यस्य च अतिस्वरसो निर्वाह इति ।&lt;br&gt;&#xA;&amp;quot; नायं पक्षस्साधुः - तथा भवत्वेवमिह निर्वहणं, तथापि तत्त्वमसि (छां.उ.6-8-7) इत्यत्र&amp;quot;&lt;br&gt;&#xA;तत्पदस्य त्वं वा अहमस्मि भगवो देवते अहं वै त्वमसि (वरा.उ.2-34) इत्यादिषु त्वंपदस्य&lt;br&gt;&#xA;च परदेवतावाचकत्वेन त्वदुक्तनिर्वाहस्य तत्राभावात् अकामेनापि तत्र अस्मदुक्तनिर्वाहस्य&lt;br&gt;&#xA;समाश्रयणे तत्समानन्यायतया अत्रापि तस्यैव अनुसर्तुम् उचितत्वात् इति ।&lt;br&gt;&#xA;(मध्यमोत्तमपुरुषव्यवस्थासमर्थनम्)&lt;br&gt;&#xA;&amp;quot; स्यादेतत् । त्वं वा अहमस्मि भगवो देवते अहं वै त्वमसि&amp;quot;&lt;br&gt;&#xA;(वरा.उ.2-34) इत्यत्र कथं पुरुषव्यवस्था&lt;br&gt;&#xA;? त्वमहं पदयोरुभयोरपि श्रवणात् ।&lt;br&gt;&#xA;&amp;quot; उद्देश्यविषयकमेव युष्मदादिपदम् उपपदत्वेन पाणिनिसूत्राभिमतम्,&amp;quot;&lt;br&gt;&#xA;तथा च उद्देश्यसमर्पकोपपदवशादेव&lt;br&gt;&#xA;अत्र मध्यमोत्तमयोर्व्यवस्था सिद्धयतीति चेत् - अस्त्वेवमिह समाधानं ; तथापि तत्त््वमसि&lt;br&gt;&#xA;(छां.उ.6-8-7) इत्यत्र पुरुषव्यवस्था न घटते, तत्र त्वंपदयोगवत् तत्पदयोगस्यापि सत्त्वात्&lt;br&gt;&#xA;। तथा च असीतिवत् अस्तीति प्रथमपुरुषस्यापि प्रसंगः, न ह्यत्रापि त्वंपदम् उद्देश्यसमर्पकं,&lt;br&gt;&#xA;येन त्वंपदमेव पुरुषनिमित्तं न तत्पदमपीति व्यवस्था स्यात् ।&lt;br&gt;&#xA;&amp;quot; तथा च तत्त्वमसिनिरूपणावसरे भाष्ये नात्र किंचिदुद्दिश्य किमपि विधीयते (श्री.भा.1-1-1)&amp;quot;&lt;br&gt;&#xA;इति । तस्मात् तत्त्वमसि (छां.उ.6-8-7) इतिवत् तत्त्वमस्तीति प्रयोगोऽपि दुर्निवार इति ।&lt;br&gt;&#xA;&amp;quot; अत्रोच्यते - तत्त्वमसि (छां.उ.6-8-7) इत्यत्रापि त्वंपदार्थ&amp;quot;&lt;br&gt;&#xA;उद्देश्य एव । ततश्च उद्देश्यविषयकयुष्मत्पदवशात्&lt;br&gt;&#xA;तत्र मध्यम एवेति न प्रथमपुरुषप्रसंगः ।&lt;br&gt;&#xA;&amp;quot; नन्वेवं भाष्यविरोध इति चेन्न - भाष्यस्य विधेयांशमात्रनिषेधपरतया&amp;quot;&lt;br&gt;&#xA;उद्देश्यांशनिषेधकत्वाभावात्&lt;br&gt;&#xA;। तथा हि न ह्येवं भाष्याभिप्रायः, नात्र किंचिदुद्दिश्यते, न च किंचिद्विधीयते इत्यपि ।&lt;br&gt;&#xA;&amp;quot; तर्ह्येवं भाष्याभिप्राये त्वंपदेन किंचिदुद्दिश्यत एव, किन्तूद्दिष्टेन किंचिद्विधीयत&amp;quot;&lt;br&gt;&#xA;इति कथमिदवगम्यत इति चेन्न, प्राप्तस्यैव उपसंहारकत्वोपपादकभाष्येणैव विधेयांश एव निषिध्यते&lt;br&gt;&#xA;इत्यभिप्रायस्य व्यक्तत्वात् ।&lt;br&gt;&#xA;(उपचारपक्षनिराकरणम्)&lt;br&gt;&#xA;&amp;quot; अन्योऽप्याह - त्वं राजासि अहं राजास्मि इत्यादिवत् तादधीन्याद्युपचारविवक्षया तत्त्वमसि&amp;quot;&lt;br&gt;&#xA;सोऽहमस्मि (छां.उ.4-11-1) इत्यादिषु मध्यमोत्तमसामानाधिकरण्यानां सामंजस्यमिति, तदप्युपेक्षणीयमेव&lt;br&gt;&#xA;। लोकवेदयोश्चेतनपर्यन्तदेवमनुष्यादिव्यवहारबलेन जातिगुणशब्दवत् मुख्यवृत्त्यैव निर्वाहसम्भवे&lt;br&gt;&#xA;उपचारकल्पनस्य अन्याय्यत्वात् इत्यलं विस्तरेण ।।&lt;/p&gt;</description>
    </item>
    <item>
      <title>१७</title>
      <link>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/17/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/17/</guid>
      <description>&lt;p&gt;सप्तदशो मन्त्रः&lt;br&gt;&#xA;वायुरनिलममृतम्- अथेदं भस्मान्तँ शरीरम् ।&lt;br&gt;&#xA;ओं क्रतो स्मर कृतँ स्मर-क्रतो स्मर कृतँ स्मर ।।17।।&lt;br&gt;&#xA;(क्रतुस्वरूपे भगवति प्रारब्धपापनिवृत्तिपूर्वकरक्षणप्रार्थना)&lt;br&gt;&#xA;B.17&lt;br&gt;&#xA;&amp;quot; प्र.-एवं परावरतत्त्वविवेकपरमनिश्श्रेयससाधनभूतसाङ्गभक्तियोगं&amp;quot;&lt;br&gt;&#xA;तन्निष्टस्य अनुसन्धेयमन्त्रद्वयं&lt;br&gt;&#xA;च उपदिश्य इदानीं भक्तियोगे ज्ञानशक्त्यादिशून्यतया शरणागतिमवलम्बमानानां&lt;br&gt;&#xA;तदनुष्ठानमन्त्रौ उपदिशति ।&lt;br&gt;&#xA;(शरणागतिपरतया मन्त्रविवरणम्)&lt;br&gt;&#xA;&amp;quot; 1यद्यप्यागमे आचार्यैः इमौ शरणागतिमन्त्राविति रहस्यत्वात् कण्ठरवेण नाऽभिहितौ ;&amp;quot;&lt;br&gt;&#xA;तथापि प्राज्ञानाम् अर्थसामर्थ्यात् यथा तत्परत्वावगमः सुशकः;तथातयोः श्लोकयोः अर्थवर्णनं&lt;br&gt;&#xA;कृतम् । अभाषि च इत्थमन्ते -&lt;br&gt;&#xA;व्यक्ताव्यक्ते वाजिनां संहितान्ते व्याख्यामित्थं वाजिवक्त्रप्रसादात् ।&lt;br&gt;&#xA;वैश्वामित्रो विश्वमित्रं व्यतानीद्विद्वच्छात्रप्रीतये वेंकटेशः ।। (ई.उ.वे.भा.18) इति ।&lt;br&gt;&#xA;अत्र विद्वच्छात्रप्रीतये इत्यनेन स्वप्रबन्धस्य निगूढाभिप्रायत्वं व्यञ्जितम् ।&lt;br&gt;&#xA;&amp;quot; एवमाचार्याभिप्रायविषयत्वात् शरणागतिपरतया मन्त्रद्वयं व्याख्यास्यते । तत्र वायुरनिलम्&amp;quot;&lt;br&gt;&#xA;इति प्रथमश्लोकः 2 पूर्वखण्डसमानार्थकः । अग्ने नय (ई.उ.18) इत्यादिश्च अपरश्लोक&lt;br&gt;&#xA;उत्तरखण्डसमानार्थकः । तथा च -&lt;br&gt;&#xA;प्राप्यस्य ब्रह्मणो रूपं प्राप्तुश्च प्रत्यगात्मनः ।&lt;br&gt;&#xA;प्राप्त्युपायं फलं प्राप्तेस्तथा प्राप्तिविरोधि च ।। (हा.सं.)&lt;br&gt;&#xA;इत्येवमाद्याः पूर्वोत्तरखण्डयोर्विशोधिता ये पदार्थाः, ये च वाक्यार्थभेदाः,ते सर्वेऽपि&lt;br&gt;&#xA;इह पूर्वोत्तरयोः श्लोकयोः अनुसन्धेयाः ।&lt;br&gt;&#xA;(ब्रह्मणि आत्मसमर्पणम्)&lt;br&gt;&#xA;*3 सर्वोपायविनिर्मुक्तं क्षेत्रज्ञं ब्रह््णि न्यसेत् ।&lt;br&gt;&#xA;एतज्ज्ञानं च योगश्च शेषोऽन्यो ग्रन्थविस्तरः ।। (द.स्मृ.)&lt;br&gt;&#xA;इत्यादिशास्त्रैः प्रोक्षणादिभिः समिदादिकमिवपरिशुद्धस्वरूपयाथाम्यज्ञानेन&lt;br&gt;&#xA;संस्कृत्यैव आत्महविस्समर्पणीयमित्युक्तत्वात् इहापि शरीरेन्द्रियादिभ्यो विविक्तं&lt;br&gt;&#xA;स्वात्मानं प्रथमं विशोध्य ब्रह्मणि समर्प्य स्वाधिकारानुगुणमर्थयते - वायुः इति । भोक्ता&lt;br&gt;&#xA;भोग्यं प्रेरितारं च मत्वा (श्वे.उ.1-12) इत्यादिश्रुत्यन्तरप्रसिद्धः चिदचिदीश्वरतत्त्वक्रमः&lt;br&gt;&#xA;इहापि द्रष्टव्यः । वायुः - विद्याकर्मानुगुणभगवत्संकल्पवशेन तत्र तत्र गन्तृत्वाद्वायुः&lt;br&gt;&#xA;अनेन जीवस्य अणुपरिमाणत्वं परमात्माधीनत्वं च सिद्ध्यति । वा गति-गन्धनयोः (पा.धा.1050)&lt;br&gt;&#xA;इति धातुः । निलयनरहितत्वात्क्वचिदपि व्यवस्थितत्वाभावाच्च अनिलम् । अमृतम् - म्रियमाणेऽपि&lt;br&gt;&#xA;देहसन्ताने स्वयममृतं स्वरूपतो धर्मतश्च अविनाशीत्यर्थः। अविनाशी वा अरेऽयमात्मा अनुच्छित्तिधर्मा&lt;br&gt;&#xA;(बृ.उ.6-5-14) न विज्ञातुर्विज्ञातेर्विपरिलोपो विद्यते (बृ.उ.6-3-30) न विद्यते उच्छित्तिः&lt;br&gt;&#xA;विनाशो यस्य सः अनुच्छित्तिः नित्य इत्यर्थः । अनुच्छित्तिः धर्मो यस्यासावनुच्छित्तिधर्मेति&lt;br&gt;&#xA;पुनर्बहुव्रीहिः । नित्यज्ञानवान् इति भावः । आहुश्च यामुनाचार्याः -&lt;br&gt;&#xA;तदेवं चित्स्वभावस्य पुंसः स्वाभाविकी चितिः ।&lt;br&gt;&#xA;तत्तत्पदार्थसंसर्गात्तत्तद्वित्तित्वमश्नुते ।। (आ.सि.23)&lt;br&gt;&#xA;इति । इदममृतत्वम् अपहतपाप्मत्वादीनामप्युपलक्षणम्, परिशुद्धजीवविषये प्रजा- पतिवाक्ये,&lt;br&gt;&#xA;य आत्मापहतपाप्मा विजरो विमृत्युर्विशोको विजिघत्सोऽपिपासस्सत्य कामस्सत्यसङ्कल्पः&lt;br&gt;&#xA;(छां.उ.8-7-1) इति पाठात् । अनिलममृतम् इति पदद्वयमपि पुल्लिंगत्वेन विपरिणेयम्, वायुरिति&lt;br&gt;&#xA;पुल्लिंङ्गत्वेनोपक्रमात् ।&lt;br&gt;&#xA;&amp;quot; अत्र वायुश्चान्तरिक्षं च एतदमृतम् (बृ.उ.4-3-3) इत्यादिकं परामृश्य वाय््वादिशब्दानां&amp;quot;&lt;br&gt;&#xA;भूतद्वितीयविषयकत्वं नाशङ्कनीयम् ; पूर्वापराभ्याम् असंगतेः, नापि&lt;br&gt;&#xA;विशिष्टवृत्त्या वायुगतपरमात्मविषयत्वम्&lt;br&gt;&#xA;आशङ्कनीयम् ; नश्वरस्य देहस्य अनन्तरवचनेन तद्वचवृत्तप्रत्यगात्मपरत्वस्यैव न्याय््यत्वात्&lt;br&gt;&#xA;। क्षरं प्रधानममृताक्षरं हरः क्षरात्मानावीशते देव एकः (श्वे.उ.1-10) । स्वभोग्यतया&lt;br&gt;&#xA;प्रधानं हरतीति हरः जीव इत्यर्थः । क्षरं त्वविद्या ह्यमृतं तु विद्या विद्याविद्ये&lt;br&gt;&#xA;ईशते यस्तु सोऽन्यः (श्वे.उ.5-1) इति श्वेताश्वतरीये भोग्यभोक्तृनियन्त्र्तॄणां&lt;br&gt;&#xA;विवेचने अमृतशब्देन प्रत्यगात्मनोऽ 1भिसन्धान दर्शनाच्च अत्रापि अमृतशब्दो जीवात्मपर&lt;br&gt;&#xA;इत्येव युक्तम् ।&lt;br&gt;&#xA;&amp;quot; एवं प्रत्यगात्मस्वरूपस्य न जायते म्रियते वा विपश्चित् (क.उ.2-18)&amp;quot;&lt;br&gt;&#xA;इत्यादि प्रसिद्धम् अमृतत्वमभिधाय क्षेत्रस्य शरीरस्य मृतत्वम् अवश्यम्भावीत्याह - अथेदं&lt;br&gt;&#xA;भस्मान्तं शरीरम् इति । प्रकृतादर्थादर्थान्तरविवक्षयात्राथशब्दः, जिवात्मोत्-&lt;br&gt;&#xA;क्रमणानन्तर्यार्थको&lt;br&gt;&#xA;वा ; यद्वा कात्स्न्र्यपरः । स्मर्यते च -&lt;br&gt;&#xA;ब्रह्मादिषु प्रलीनेषु नष्टे स्थावरजंगमे ।&lt;br&gt;&#xA;एकस्तिष्ठति विश्वात्मा स तु नारायणोऽव्ययः ।। (म.भा.सभा.)&lt;br&gt;&#xA;इति । भस्मशब्दो दाहाख्यसंस्कारपरः । स खननादेरपि उपलक्षकः । अथवा कलेबरं विट््क्रिमिभस्मसंज्ञितम्&lt;br&gt;&#xA;इत्यन्यत्र प्रसिद्धक्रिम्यन्तत्वादेरुपलक्षको भस्मान्तशब्दः । त्यागे कृते क्रव्यादभक्षितं&lt;br&gt;&#xA;शरीरं विट््संज्ञितं भवति ; खनने क्रिमिसंज्ञितम् दाहे भस्मसंज्ञितमिति भावः ।&lt;br&gt;&#xA;(शरीरस्य भस्मान्तोपदेशे प्रयोजनम्)&lt;br&gt;&#xA;&amp;quot; ननु केषुचिच्छरीरेषु प्रत्यक्ष एव विनाशो दृष्टः ; अविनष्टेष्वपि अन्येषु अनुमानात्&amp;quot;&lt;br&gt;&#xA;विनाशित्वं सुनिश्चितम् ; अन्यथा शत्रून्प्रति शस्त्रादिकं&lt;br&gt;&#xA;न प्रयुज्यत ; स्वयमपि शत्रुप्रयुक्तशस्त्रशरादिकं&lt;br&gt;&#xA;न निवारयेत् । एवं सम्प्रतिपन्नस्य भस्मान्ततादेः इह उपदेशे किं प्रयोजनम् इति चेत्&lt;/p&gt;</description>
    </item>
    <item>
      <title>१८</title>
      <link>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/18/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/vedAH_yajuH/vAjasaneyam/mAdhyandinam/IshAvAsyopaniShat/kUra-nArAyaNaH/18/</guid>
      <description>&lt;p&gt;अष्टादशो मन्त्रः&lt;br&gt;&#xA;अग्ने नय सुपथा राये अस्मान् विश्वानि देव वयुनानि विद्वान् ।&lt;br&gt;&#xA;युयोध्यस्मज्जुहुराणमेनो भूयिष्ठां ते नम उक्तिं विधेम ।।18।।&lt;br&gt;&#xA;B.18&lt;br&gt;&#xA;&amp;quot; प्र.-पुनरपि अग्निनशब्दवाच्यं भगवन्तं प्रति इष्टप्राप्तिम् अनिष्टनिवृत्तिं च&amp;quot;&lt;br&gt;&#xA;प्रार्थयते-अग्ने नय इति ।&lt;br&gt;&#xA;&amp;quot; बृहदारण्यके च सप्तमाध्याये यदा वै पुरुषोऽस्माल्लोकात्प्रैति स वायुम् (बृ.उ.7-10-1)&amp;quot;&lt;br&gt;&#xA;इत्यादिना अर्चिरादिकं पन्थानम् उपादिश्य षश्चात् अध्यायावसाने&lt;br&gt;&#xA;*1.अभेदं भोक्तृणां इति - उपनिषदियं शंकर-भास्कर-यादवप्रकाश-रूपत्रिविधाद्वैतिनामपि साकल्येन&lt;br&gt;&#xA;विरुद्धा -इति श्लोकेनानेन तत्तन्मतखण्डने, दिक्प्रदर्शनं श्रीदेशिकैः क्रियते । तत्र&lt;br&gt;&#xA;जीवब्रह्मणोः ऐक्यप्रतिपादनं त्रिषु समानम् । शांकरेषु अवान्तरभेदोऽपि एकजीववादिनः&lt;br&gt;&#xA;नानाजीववादिनश्चेति । श्लोके भोक्तणां अभेद इति जीवैक्यवादकथनम् । भविनामेव परतां इति&lt;/p&gt;</description>
    </item>
  </channel>
</rss>
