+++
title = "०७-०१"

+++
**बृहदारण्यकोपनिषत् अथ सप्तमोऽध्यायः  प्रथमं ब्राह्मणम्  \[प्रणवप्रशंसा\]  ओं पूर्णमदः पूर्णमिदं पूर्णात्पूर्णमुदच्यते । पूर्णस्य पूर्णमादाय पूर्णमेवावशिष्यते ॥ १ ॥  प्र. -**   प्रणवोपासनां विधित्सन् प्रणवं परोक्षरूपेण स्तौति । **पूर्णमदः..... पूर्णमेवावशिष्यते । अदः -**    परोक्षरूपः परलोकः **इदम् -**    अयं च लोकः **पूर्णं**    - वेदेन

पूर्णमित्यर्थः । शब्दप्रभवत्वात् सर्वस्य लोकस्य *स भूरिति व्याहरत् स भूमिमसृजत*

(तै.बा.२-२-४) इति लोकानां व्याहृतिप्रभवत्वाम्नानात् । कारणेन च कार्यस्य व्याप्तत्वात् ।

**पूर्णात् पूर्णमुदञ्च्यते । पूर्णात्**    - पूर्यमाणाल्लोकात् **पूर्णं**    - पूरणकर्तृ **उदञ्च्यते**   

उद्गतं भवति । *अञ्चु गतिपूजनयोः* (धा.पा.१८८) कर्मणि प्रत्ययः । उद्गतं भवति - श्रेष्ठं

भवतीत्यर्थः । ततश्च पूर्यमाणलोकापेक्षया पूरणकर्तृव्याहृतिरूपः शब्दः उत्कृष्ट इत्यर्थः ।

**पूर्णस्य पूर्णमादाय - पूर्णस्य**    व्याहृतिव्याप्तस्य लोकस्य **पूर्णं**    - पूरणकर्तृव्याहृतिरूपं

वस्तु **आदाय**    - उपसहृंत्य **पूर्णमेवावशिष्यते**    । तस्यापि यत् **पूर्णं**    - पूरयितृ ओङ्कारात्मकं

वस्तु, तदेव परिशिष्यत इत्यर्थः । *ओङ्कारेण सर्वा वाक् संतृष्णा* (छ.उ.२-२३-३) इति

श्रुतेः ओङ्कारस्य सर्वव्यापकत्वेव पूर्णत्वात् तदेव कारणं व्याहृत्यादिषु शब्देषु कार्येषु

विनष्टेषु परिशिष्यत इत्यर्थः । *ओङ्काराद्व्याहृतिर्भवति व्याहृत्या गायत्री भवति* इति

सर्वशब्दनिदानत्वात् तदेव परिशिष्यत इत्यर्थः । इदं च रुच्युत्पादनाय प्रणवस्तुतिमात्रम् ।

अन्यथा निमित्तकारणस्य व्याहृत्यादेः कार्यव्यापकत्वासम्भवात् : उपादानभूतस्य भूतपञ्चकस्यैव

व्यापकत्वसम्भवात् असामञ्जस्यं स्यादिति द्रष्टव्यम् ॥ १ ॥

** ओं३ खं ब्रह्म । खं पुराणम् । वायुरं खमिति ह स्याह कौरव्यायणीपुत्रः । वेदोऽयं ब्राह्मणाः विदुर्वेदैनेन यद्वेदितव्यम् ॥ २ ॥  ॥ इति सप्तमाध्याये प्रथमं ब्राह्मणम् ॥ प्र. - ओं खं ब्रह्म**    । ओकार एव **खम् -**    अपरिच्छिन्नं ब्रह्म इत्यर्थः । ततश्च

ओङ्कारे अपरिच्छिन्नब्रह्मोपासनं कर्तव्यमित्यर्थः । **खं ब्रह्मेति**    ब्रह्मविशेषणीभूततयोक्तस्य

खशब्दस्य स्वाभिमतमर्थमाह **खं पुराणम् -**    खमित्यनेन न वायुमान् आकाश उच्यते;

अपि तु यत् पुराणं देशकालापरिच्छिन्नं परं ब्रह्म, तदेव खसादृश्यात् खमित्युच्यते ।

**खम्**    - अपरिच्छिन्नमित्यर्थः । **वायुरं- खमिति ह स्माह कौरव्यायणीपुत्रः**    ।

कौरव्यायणीपुत्रस्तु कश्चन ऋषिः **वायुरमेव**    वायुमदम्बरमेव **खं**    - खशब्देनोच्यते ।

ततश्चाकाशशरीरकं ब्रह्म प्रणवे अध्यस्योपास्यमित्याह इत्यर्थः । प्रणवे ब्रह्मोपास्यम्

इत्यत्र न विवादः । तत्राध्यस्यमानञ्च ब्रह्म अपरिच्छिन्नत्वेन गुणेनोपास्यत्वम्, उत

भूताकाश शरीरकत्वेनैवोपास्यमित्यत्रेव विवाद इति भावः ।

**वेदोऽयं ब्राह्मणा विदुः वेदैनेन यद्वेदितव्यम् ।**    यस्मादसौ वेदिता **एनेन -**   

एतेन ओङ्कारेण **यद्यद्वेदितव्यं**    - ज्ञातव्यम्। तत्तत्सर्वं **वेद**    - जानाति, तस्मादयमेव

प्रणवो वेदः, वेदयितृत्वरूपयौगिकार्थस्य पुष्कलत्वात् । इतरेषां तु वेदत्वममुख्यम्

इति ब्राह्मणा मन्यन्ते इत्यर्थः ॥ १ ॥

**॥ इति सप्तमाध्याये प्रथमब्राह्मण प्रकाशिका ॥ समभाध्याये द्वितीयं ब्राह्मणम् \[दमदानदयाशिक्षणम्\]  त्रयाः प्राजापत्याः प्रजापतौ पितरि ब्रह्मचर्यम् ऊषुर्देवा मनुष्या असुराः । उषित्वा ब्रह्मचर्यं देवा ऊचुर्ब्रवीतु नो भवानिति । तेभ्यो हैतदक्षरमुवाच द इति; व्यज्ञासिष्टा३ इति । व्यज्ञासिष्मेति होचुः, दाम्यतेति न आत्थेति । ओमिति होवाच, व्यज्ञासिष्टेति ॥ १ ॥ प्र.- त्रयाः प्राजापत्या...... ब्रह्मचर्यमूषु: । त्रयाः**    त्रिप्रकाराः - *द्वित्रिभ्यां*

*तयस्यायज्वा* (पा. सू.५-२-४३) इति **त्रे:**    परस्य तपस्या (तयपोऽ) यनादेशः । **प्राजापत्या**   :

प्रजापतिपुत्राः पितरि प्रजापतौ ब्रह्मचर्यम् **ऊषुः**    - उषितवन्तः । के ते इत्यत्राह - **देवा मनुष्या आसुराः । उषित्वा ब्रह्मचर्यं देवा ऊचुः ब्रवीतु नो भवानिति । ब्रवीतु ।**   

उपदेष्टव्यमिति शेषः । **तेभ्यो हैतदक्षरम् उवाच द इति । व्यज्ञासिष्टा३ इति**    । तेभ्यो

**द**    इत्येतत् अक्षरमुक्त्वा प्रजापतिः **किं**    यूयं **व्यज्ञासिष्टा**    मदभिप्रायं ज्ञातवन्तः किमिति

पप्रच्छ इत्यर्थः । **व्यज्ञासिष्मेति होचुः**    । वयं ज्ञातवन्त इति देवाः प्रत्यूचुरित्यर्थः ।

कथमित्यत्र आहुः - **दाम्यतेति न आत्थेति । नः**    अस्मान् प्रति **दाम्यत**    दान्ता भवत

इति खलु **आत्थ**    -वदसि इत्यूचरित्यर्थः । दमेः स्यनि शमादित्वाद्दीर्घः । **ओमिति होवाच, व्यज्ञासिष्टेति ।**    *ओं सत्यम्, व्यज्ञासिष्टेति* प्रजापतिरुवाच इत्यर्थः । ननु कथं

**द**    इत्युच्चारणमात्रेण, *दाम्यतेति न आत्था* इति देवाः प्रत्यपद्यन्त । उच्यते - देवानामैश्चर्य-

शालितया भोगप्रावण्येन मदान्धत्वात् स्वदोषं जानतां (देवानां) **द**    शब्दोच्चारणमात्रेण

तत्प्रतिपत्तिः सम्भवतीति द्रष्टव्यम् ॥ १ ॥

**अथ हैनं मनुष्याः ऊचुर्ब्रवीतु नो भवानिति । तेभ्यो हैतदेवाक्षरमुवाच द इति व्यज्ञासिष्टा३ इति । व्यज्ञासिष्मेति होचुर्दत्तेति न आत्थेति । ओमिति होवाच, व्यज्ञासिष्टेति ॥ २ ॥ प्र. - अथ हैनं मनुष्याः...... व्यज्ञासिष्टेति । दत्तेति न आत्थेति । दत्त -**   

दानं कुरुत इत्यर्थः । शिष्टं पूर्ववत् ॥ २ ॥

** अथ हैनमसुरा ऊचुर्ब्रवीतु नो भवानिति । तेभ्यो हैतदेवाक्षरमुवाच द इति, व्यज्ञासिष्टा३ इति । व्यज्ञासिष्मेति होचुः दयध्वमिति न आत्थेति । ओमिति होवाच, व्यज्ञासिष्टेति ।  तदेतदेवैषा दैवी वागनुवदति स्तनयित्नुः द द द इति, दाम्यत दत्त दयध्वमिति । तदेतत् त्रयँ शिक्षेद् दमं दानं दयामिति ॥ ३ ॥  ॥ इति सप्तमाध्याये द्वितीयं ब्राह्मणम् ॥ प्र. -अथ हैनमसुराः...... व्यज्ञासिष्टेति । दयध्वमिति न आत्थेति । दयध्वं -**    प्राणिषु दयां कुरुत इत्यर्थः । **तदेतदेवैषा...... दयध्वमिति । दाम्यत**   

दान्ता भवत, **दत्त**    - दानं कुरुत; **दयध्वं**    - दयां कुरुतेति दमदानदयालक्षणं तदेतत्

त्रितयं **स्तनयित्नुः**    - मेघः **द द द**    इति दकारत्रयोच्चारणेनानुवदति । सैषा **दैवी वाक्**    ;

न तु स्तनयित्नुशब्दमात्रम् ।

**तदेतत् त्रयं शिक्षेद्दमं दानं दयामिति ।**    तस्मादद्यापि दमदानदयालक्षणं

धर्मत्रयं **शिक्षेत्**    - उपादद्यात् (उपाददीत?) प्रजापतेरनुशासनमस्माभिः कर्तव्यमित्येवं

मतिं कुर्यादित्यर्थः । तथा च स्मृतिः

*त्रिविधं नरकस्यैतत् द्वारं नाशनमात्मनः ।*

*कामः क्रोधस्तथा लोभः तस्मादेतत् त्रयं त्यजेत् ॥ इति ।* (भ.गी.१६-२१)

अस्य विधेः शेषः प्राचीनोऽर्थवादः ॥ ३ ॥

**॥ इति सप्तमाध्याये द्वितीयब्राह्मणप्रकाशिका ॥ सारमाध्याये तृतीयं ब्राह्मणम् \[हृदयविषयकमुपासनम्\] एष प्रजापतिर्यद्धृदयमेतद् ब्रह्मैतत् सर्वम् । तदेतत् त्र्यक्षरं हृदयमिति । हृ इत्येकमक्षरम्: अभिहरन्त्यस्मै स्वाश्चान्ये च य एवं वेद । द इत्येकमक्षरम्। ददत्यस्मै स्वाश्चान्ये च य एवं वेद । यमित्येकमक्षरम् एति स्वर्गं लोकम्, य एवं वेद ॥१॥  ॥ इति सासमाध्याये तृतीयं ब्राह्मणम् ॥ प्र. -**    एवं सर्वोपासनाङ्गभूतं दमदानदयालक्षणमर्थत्रयम् उपदिश्य ब्रह्मोपासनाङ्गभूतं

हृदयोपासनमाह - **एष प्रजापतिर्यद्धृदयमेतत् ब्रह्मेतत् सर्वम्**    । पूर्वं दमाद्यनुशास्तृत्वेन

प्रस्तुतो योऽयं प्रजापतिः सोऽपि हृदयमेव । तदेतत् **ब्रह्म**    - बृहत् । **एतत् सर्वम्**    ।

पञ्चमाध्याये शाकल्यब्राह्मणोक्तरीत्या हदयस्य सर्वत्वं द्रष्टव्यम् । **एवं**    हृदयस्य प्रजापतित्व-

बृहत्त्वसर्वत्वरूपविशेषणविशिष्टतया हृदयोपासनं विधाय उपास्यं हृदयं हदयशब्दनिर्वचनेन

स्तौति **तदेतत् त्र्यक्षरं हृदयमिति**    । तत्र प्रत्येकमक्षरार्थान्, तद्वेदनफलानि चाह **हृ इत्येकमक्षरम्...... य एवं वेद**    । हृ इति हृञो' रूपम् । यस्माद्धृदयाय **स्वाश्च**    इन्द्रियाणि

च **अन्ये च**    विषयाश्च शब्दादयः स्वं स्वं कार्यम् **अभिहरन्ति**   ...... स्वकार्यं सर्वं तदधीनं

कुर्वन्ति । तत्तज्ज्ञानस्य सर्वस्यापि अन्त:करणादीनत्वादिति भावः । अतो हृदयनाम्नो **हृ**   

इत्येतदक्षरमिति यो वेद, **अस्मै**    - विदुषे **स्वाश्च**    - ज्ञातयः **अन्ये च**    - सम्बन्धिनो

बलिमुपहरन्ति; तत्क्रतुन्यायात् इति भावः । **द इति...... वेद**    । यस्मा**द्धृद**   याय **स्वा:**    -

इन्द्रियाणि अन्ये च विषया: स्वं स्वं वीर्यं ददति, अत: दकारोऽस्मिन्नाम्नि निबद्ध इति यो

वेद, तस्यापि स्वीयाः (स्वकीयाः), अन्ये च स्यं स्वं वीर्यं प्रयच्छन्तीत्यर्थः । **यमिति**   ......

**वेद**    । इणः गत्यर्थस्य यमित्येतदूपमस्मिन्नानि निबद्ध मिति यो वेद, स स्वर्गं लोकमेति ॥

एवं नामाक्षरनिर्वचनज्ञानादपि ईशं विशिष्टं फलं लभ्यते, किमुत तदुपासनया

इति हृदयस्य स्तुतिः कृता भवति ॥१॥

**॥ इति साप्तमाध्याये तृतीयब्राह्मणप्रकाशिका ॥ सामाध्याये चतुर्थं ब्राह्मणम् \[हृदयब्रह्मोपासनम्\]  तद्वै तदेतदेव तदास सत्यमेव । स यो हैतन्महद्यक्षं प्रथमजं वेद सत्यं ब्रह्मेति, जयति इमान् लोकान्, जित इन्बसावसत् । य एवमेतन्महद्यक्षं प्रथमजं वेद सत्यं ब्रह्मेति । सत्यँ ह्येव ब्रह्म ॥ १ ॥ प्र.**    - हृदयस्य प्रजापतित्वेनोपासनामुक्त्वा सत्यत्वेन उपासनामाह - **तद्वै तदेतदेव तदास सत्यमेव**    । वैशब्दोऽवधारणे । **तद्वै तदेव तत्**    - तादृशं हृदयम् **एतदेव तदास - एतत्**    - वक्ष्यमाणं तदास इत्यर्थः । किं तदास इत्यत्राह - **सत्यमेव**    इति । *द्वे वाव*

*ब्रह्मणोरूपे* (इत्यत्र सत्त्यच्छब्दितं मूर्तञ्चामूर्तञ्च च सत्यम् । अव्याकृतपञ्चभूतात्मकम्

(विराड् रूपम्) अभवत् इत्यर्थः । तदुपासनस्य फलमाह - **स यो....... इन्वसावसत् । यः**    कश्चिदेतत् हृदयं महत्; अत एव **यक्षं**    - पूज्यं **प्रथमजं**    प्रथमजातं सर्वस्मात्

कार्यजातात् प्रथमजं **सत्यम्**    - अव्याकृतपञ्चभूतात्मकम् **ब्रह्म**    - बृहदिति यः कश्चिदेतद्धृदयम्

**वेद**    - उपास्ते स इमाँल्लोकान् जयति । **जितः**    - वशीकृतः **इन्नु**   --इत्थम् **असौ-**    .

शत्रुरुपासकस्य यथा ब्रह्मणा जितः, **असत्**    (असत्प्रायो) भवेदित्यर्थः । तस्यैतत्

फलमिति पुनर्निगमयति **य एवमेतत्....ब्रह्म**    । यः एवं महद्यक्षं प्रथमजं सत्यं हृदयमुपास्ते',

तच्छत्रोरसत्वं युक्तमेव । **हि**    यतः एतदुपासनं सत्यं ब्रह्म, अतोऽयं सत्योपासक इत्यतः

तदुपासकस्य सत्त्वम्, तद्विरोधिनश्चासत्वं युक्तमेवेति भावः ॥ १ ॥

**आप एवेदमग्र आसुः । ता आपः सत्यमसृजन्त । सत्यं ब्रह्मः ब्रह्म प्रजापतिम्। प्रजापतिर्देवान् । ते देवाः सत्यमेवोपासते । तदेतत् त्र्यक्षरँ सत्यमिति; स इत्येकमक्षरम्, तीत्येकमक्षरम्, यमित्येकमक्षरम् । प्रथमोत्तमे अक्षरे सत्यम् : मध्यतोऽनृतम् । तदेतदनृतँ उभयतस्सत्येन परिगृहीतँ सत्यभूयमेव भवति । नैनं विद्धाँसमनृतँ हिनस्ति ॥ २ ॥  ॥ इति सप्तमाध्याये चतुर्थं ब्राह्मणम् ॥ प्र. -**    सत्यस्य ब्रह्मणः स्तुत्यर्थं **महद्यक्षं प्रथमजम्**    इत्युक्तम्, तत् कथं

प्रथमजत्वमित्यत्राह **आप एवेदमग्र आसुः । इदं**    - व्याकृतं जगत् **अग्रे**    - अण्डसृष्टेः प्राक्

**आप एवासुः**    - अव्याकृतपञ्चभूतात्मना अवर्तत इत्यर्थः । **ता आपः सत्यमसृजन्त । ता आपः**    - अव्याकृतपञ्चभूतानि **सत्यं**    - पञ्चीकृतपञ्चभूतात्मकं कार्यमण्डम् असृजन्तेत्यर्थः ।

**सत्यं ब्रह्म**    - तच्च सत्यं **ब्रह्म**    - चतुर्मुखम् असृजत इत्यर्थः । **ब्रह्मेति**    - नपुंसकत्वं

छान्दसम् । **ब्रह्म प्रजापतिम्**    । ब्रह्मा प्रजापति दक्षादिप्रजापतिम् असृजत इत्यर्थः ।

जातावेकवचनम् । **प्रजापतिर्देवान्**    । असृजतेति शेषः । **ते देवा:**   ....... **यमित्येकमक्षरम्**    ।

स्पष्टम् । **तीत्येकमक्षरम्**    इत्यत्रति इति इकारानुबन्धो निर्देशार्थः । **प्रथमोत्तमे अक्षरे सत्यं मद्ध्यतोऽनृतम् । प्रथमोत्तमे अक्षरे**    - सकारयकारौ सत्यम् । मृत्युरूपाभावात् ।

मध्यतः - तकारस्त्वनृतम् । अनृतं हि मृत्युः, मृत्य्वनृतयोः तकारसामान्यात् । **तदेतदनृतं सत्यभूयमेव भवति**    । तदेतदनृतं मृत्युरूपम् उभयतः सत्येन सकारयकारलक्षणेन परिगृहीतं

संदष्टं **सत्यभूयमेव**    - सत्यबाहुल्यमेव भवति । **नैनं विद्वांसमनृतं हिनस्ति**    । एवं

सत्यबाहुल्यं सर्वस्य मृत्योरनृतस्य अकिञ्चित्वञ्च यो विद्वान, तमेवं विद्वांसम् अनृतं

प्रमादोत्थं कदाचिदपि न हिनस्ति इत्यर्थः ॥ २ ॥

**॥ इति सप्तमाध्याये चतुर्थब्राह्मण प्रकाशिका ॥ सप्तमाध्याये पञ्चमं ब्राह्मणम् \[सत्याख्यब्रह्मणः उपासनम्\]  तद्यत् सत्यमसौ स आदित्यो य एष एतस्मिन् मण्डले पुरुषो यश्चायं दक्षिणेऽक्षन् पुरुषः । तावेतावन्योन्यस्मिन् प्रतिष्ठितौ । रश्मिभिरेषोऽस्मिन् प्रतिष्ठितः; प्राणैरय- ममुष्मिन् । स यदोत्क्रमिष्यन् भवति शुद्धमेवैतन्मण्डलं पश्यति; नैनमेते रश्मयः प्रत्यायन्ति ॥ १ ॥ प्र. -**    एवं सत्यत्वेन हृदयोपासनमुक्त्वा **आक्ष्यादित्यान्तर्वतिनो**    ब्रह्मणो निर्विकारत्व-

रूपसत्यत्वेन व्याहृतिशरीरकत्वेन च उपासनं दर्शयति - **तद्यत्सत्यमसौ...दक्षिणेऽक्षन् पुरुषः । तद्यत् -**    प्रसिद्धं सत्यम्, असौ स आदित्यः । स क इत्यत्राह **य एष एतस्मिन् मण्डले पुरुष**    इति । *य एषोऽन्तरादित्ये हिरण्मय: पुरुषो दृश्यते* (छां.उ.१-६-६) *य*

*एषोऽन्तरक्षिणि पुरुषो दृश्यते* (छां.उ.४-१५-१) इति श्रुतिप्रसिद्ध इत्यर्थः । **अक्षन् -**   

अक्ष्णीत्यर्थः । **तावेतावन्योन्यस्मिन् ...... अमुष्मिन्**    । अधिदैवतमध्यात्मञ्चाव-

स्थितावादित्यचाक्षुषपुरुषौ **अन्योन्यस्मिन् प्रतिष्ठितौ**    परस्परोपकारकौ भवतः । रश्मिद्वारा

आदित्यपुरुषः चाक्षुषपुरुषस्योपकारकः; आदित्यरश्मिसम्बन्धाभावे चाक्षुषपुरुषस्य

परमात्मनः स्वकार्यासामर्थ्यात् । चाक्षुषश्च पुरुष: प्राणद्वारा आदित्यपुरुषस्योपकारकः।

प्राणनाभावे आदित्यपुरुषस्य परमात्मनः प्रकाशकत्वाभावात् । **स यदोत्क्रमिष्यन् भवति, शुद्धमेवैतन्मण्डलं पश्यति । नैनमेते रश्मयः प्रत्यायन्ति**    । एवं विद्वान् उत्क्रान्तिवेलायां

द्वारभूतमादित्यमण्डलं शुद्धं रश्मिप्रतिघातरहितं द्रष्टुं शक्नोति । सूर्यस्य रश्मय: एनं **प्रति-**   

प्रतिकूलं **नायन्ति**    - अस्योपासकस्य चक्षुःप्रतिघाताय न प्रभवन्तीत्यर्थः । चक्षुरादित्य-

मण्डलस्थयोः पुरुषयोः परस्परोपकार्योपकारकभावज्ञानवैभवादिति भावः ॥ १ ॥

**य एष एतस्मिन् मण्डले पुरुषः, तस्य भूरिति शिरः । एकँ शिरः; एकमेतत् अक्षरम् । भुव इति बाहू । द्वो बाहू; वे एते अक्षरे । सुवरिति प्रतिष्ठा । वे प्रतिष्ठे द्वे एते अक्षरे । तस्योपनिषदहरिति; हन्ति पाप्मानं जहाति च, य एवं वेद ॥ २ ॥ प्र. - य एष....भूरिति शिरः ।**    आदित्यमण्डले वर्तमानस्य सत्यपुरुषस्य भूरिति

व्याहृतिः शिर इत्यर्थः । तच्छिरस्कत्वेन ध्यानं कर्तव्यमिति भावः । तत्रोपपत्तिमाह -

**एकँ शिरः, एकमेतदक्षरम्**    । एकत्वसङ्ख्यासाम्यादिति भावः । तथा **भुव इति**    व्याहृतिः

बाहू ध्यातव्या । तत्रोपपत्तिमाह **द्वौ बाहू द्वे एते अक्षरे**    । द्वित्वसङ्ख्यासाम्यादिति भावः ।

**सुवरिति प्रतिष्ठा । प्रतिष्ठा**    पादौ इत्यर्थः । तत्रोपपत्तिमाह **द्वे प्रतिष्ठे द्वे एते अक्षरे**    ।

**तस्योपनिषदहरिति**    । **तस्य**    - आदित्यमण्डलान्तर्वर्तिनः पुरुषस्य **अहः इत्युपनिषत्**   

रहस्यनाम इत्यर्थः । उक्तञ्च व्यासार्यै: - *सम्बन्धादेवम् अन्यत्रापि* (ब्र.सू.३-३-२०) इत्यत्र

उपनिषदौ रहस्यनामनी इत्यर्थ इति । अहः इत्यस्य हन्तेर्जहातेश्च रूपसंभवम् अभिप्रेत्य

तदनुसारेण फलमाह - **हन्ति पाप्मानं जहाति च, च एवं वेद । य एवं वेद**    - उपास्ते;

**स पाम्मानं हन्ति जहाति**    च इत्यर्थः ॥ २ ॥

**प्योऽयं दक्षिणेऽक्षन् पुरुषः तस्य भूरिति शिरः । एकँ शिरः, एकमेतदक्षरम् । भुव इति बाहू । द्वौ बाहू, द्वे एते अक्षरे । सुवरिति प्रतिष्ठा । द्वे प्रतिष्ठे, द्वे एते अक्षरे । सुवरिति प्रतिष्ठा । द्वे प्रतिष्ठे; द्वे एते अक्षरे । तस्योपनिषदहमिति; हन्ति पाप्मानं जहाति च, य एवं वेद ॥ ३ ॥ प्र-**    एवमुत्तरत्रापि द्रष्टव्यम् **योऽयं दक्षिणेऽक्षन् पुरुष**    इत्यादौ । **तस्योप- निषदहमित्यपि**    पूर्ववद्रूपम् । तदनुसारि फलञ्च **हन्ति पाप्मानं जहाति च य एवं वेद**    इति ।

इदञ्च चिन्तितं गुणोपसंहारपादे - *य एष एतस्मिन् मण्डले पुरुषे यश्चायं दक्षिणेऽक्षन्*

(बृ.उ.७-५-३) इत्यादिना अक्ष्यादित्यवर्तितया व्याहृतिशरीरकतया च उपास्यत्वेनोपदिष्टस्य

ब्रह्मणः *तस्योपनिषदहरित्यधिदैवतम्, तस्योपनिषदहमित्यध्यात्मम्* इति ये अहरिति

अहरिति च रहस्यनामनी उपदिष्टे, ते किं स्थानविशेषनियते - अतश्चाहरिति नाम आदित्य-

मण्डलस्थानविशिष्टस्यैव अहमिति च नाम अक्षिस्थपुरुषस्यैवेति नियमोऽस्ति - उत नेति

चिन्तायां पूर्वपक्षे उच्यते; *सम्बन्धादेवमन्यत्रापि* (ब्र.सू.३-३-२०)। यथा मनोमयत्वादि-

विशिष्टस्यैकत्वादुपास्यैक्येन विद्यैक्यात् शाण्डिल्यविद्यायां गुणोपसंहारः, एवम् अक्ष्यादित्य-

सम्बन्धिनो ब्रह्मणः सत्यस्य व्याहृतिशरीरकस्यैकत्वेन विद्यैक्यात् तत्सम्बन्धिनोर्नाम्नोरपि

अनियमेन स्थानद्वयेऽप्युपसंहार इति ।

एवं प्राप्ते उच्यते - *न वा विशेषात्* (ब.सू. ३-३-२१)। *य एष एतस्मिन् मण्डले*

*पुरुषो यश्चायं दक्षिणेऽक्षन् पुरुषः, तावेतावन्योन्यस्मिन् प्रतिष्ठितौ* (बृ.उ.७-५-२) इति

द्वित्वसङ्ख्याया प्रधानोपास्यभेदप्रतीतेः आदित्याक्षिस्थानभेदेन रूपभेदाच्च विद्याभेदात् न

नाम्नोरनियमेन स्थानद्वयेऽप्युपसंहारः ।

*दर्शयति च* (ब्र.सू.३-३-२२) । *तस्यैतस्य तदेव रूपम्, यदमुष्य रूपम्*

(छां.उ.१-७-५) इत्यादिश्छान्दोग्यश्रुतिरेव स्थानभेदे परस्परगुणाप्राप्तिं दर्शयति हि चाक्षुषे

पुरुषे आदित्यपुरुषरूपाद्यतिदेशेन । यदि हि स्थानभेदेऽपि परस्परंगुणप्राप्तिः; तर्ह्यति-

देशानर्थक्यामेव स्यात् । अत: आदित्यस्थानविशिष्टस्यैव अहरिति नाम; अक्षिस्थस्यैव

अहमिति नाम इति व्यवस्थेति स्थितम् । प्रकृतमनुसरामः ॥ ३ ॥

**॥ इति सप्तमाध्याये पञ्चमब्राह्मण प्रकाशिका ॥ षष्ठं ब्राह्मणम् \[शाण्डिल्यविद्या\]  मनोमयोऽयं पुरुषो भाः सत्यः तस्मिन्नन्तर्हृदये यथा व्रीहिर्वा यवो वा । स एष सर्वस्येशान: सर्वस्याधिपतिः सर्वमिदं प्रशास्ति यदिदं किञ्च ॥ १ ॥  ॥ इति सप्तमाध्याये षष्ठं ब्राह्मणम् ॥ प्र.**    - शाण्डिल्यविद्यामाह - **मनोमयोऽयं पुरुषो भाः सत्यः । मनोमयः-**   

विशुद्धमनोग्राह्यः । **भा:**    - भारूपः। समानप्रकरणे छान्दोग्ये, *मनोमयः प्राणशरीरो*

*भारूप:* (छो.उ.३-१४-२) इति श्रवणात् । **सत्यः**    - निर्विकारः । देहादिध्वंसेऽपि निर्विकार

इति यावत् । **तस्मिन्नन्तर्हृदये यथा व्रीहिर्वा यवो वा । अन्तर्हृदये**    - हृदयान्तर्गतः

तदवच्छेदनिबन्धनस्वल्पपरिमाणः इत्यर्थः । **स एष...... किञ्च । सर्वस्येशान: -**    नियन्ता ।

**सर्वस्याधिपतिः**    - शेषी । सर्वमिदं **प्रशास्ति**    यदिदं किञ्च । प्रशासनेन धारक इत्यर्थः ।

अत्र नियन्तृत्व-धारकत्वशेषित्वानि त्रीण्यप्युक्तानि । अत्र वशित्वादेः बृहदारण्यक-

माध्यन्दिनशाखागतस्य छान्दोग्यशाण्डिल्यविद्यागतसत्यसङ्कल्पत्वविततिरूपत्वात्

वेद्यरूपभेदाभावात् विद्यैक्यमिति द्रष्टव्यम् । गुणोपसंहारपादे - एकस्यामेव वाजसनेयशाखायाम्

अग्निरहस्ये *स आत्मानमुपासीत मनोमयं प्राणशरीरं भारूपं सत्यसङ्कल्पमाकाशात्मानम्*

(अग्नि.र.१०-६) इति श्रुतशाण्डिल्यविद्यात: *मनोमयोऽयं पुरुषो भास्सत्यस्तस्मिन्नन्तर्हृदये*

*यथा व्रीहिर्वा यवो वा स एष सर्वस्य वशी सर्वस्येशानः सर्वस्याधिपतिः सर्वमिदं प्रशास्ति*

*यदिदं किञ्च इति श्रुता* शाण्डिल्य विद्या भिद्यते, सत्यसङ्कल्पत्ववशित्वरूपगुणभेदादिति

पूर्वपक्षे प्राप्ते उच्यते - *समान एवञ्चाभेदात्* (ब.सू.३-३-१९) । उभयत्रापि मनोमयत्वादिके

समाने सति वशित्वादेः सत्यसङ्कल्पत्वविततिरूपत्वेन वशित्व सत्यसङ्कल्पत्वयोः

अभेदात् रूपभेदाभावात् विद्यैक्यमिति स्थितम् ॥ १ ॥

** ॥ इति सप्तमाध्याये षष्ठब्राह्मण प्रकाशिका ॥ सप्तमं ब्राह्मणम् \[विद्युद्ब्रह्मदृष्टिः\]  विद्युद् ब्रह्मेत्याहुः । विदानाद्विद्युत् । विद्यत्येनं पाप्मनो य एवं वेद विद्युद् ब्रह्मेति । विद्युद्ध्येव ब्रह्म ॥ १ ॥ प्र. - विद्युद्ब्रह्मेत्याहुः**    । विद्युति ब्रह्मदृष्टि: कर्तव्या इति केचिदाहुः । विद्युति

ब्रह्माध्यासहेतुभूतं सादृश्यमाह **विदानाद्विद्युत्**    । मेघान्तःस्थितान्धकारखण्डनात् विद्युत्

ब्रह्म च अज्ञानलक्षणतमःखण्डकम् इति विद्युत्त्वमस्तीति भावः । **विद्यत्येनं पाप्मनो....**   .

ब्रह्म । यः, विद्युद्ब्रह्म इत्येवं वेद; **एनं पाप्मनो विद्यति**    । एनं प्रति प्रतिकूलभूता ये पाप्मानः,

तान् सर्वान् **विद्यति**    - विशेषेण द्यति - खण्डयति । *दो अवखण्डने* (धो.पा.११४८) इति हि

धातुः । तत्रोपपत्तिमाह **विद्युद्ध्येव ब्रह्म**    । ब्रह्मणो विद्युद्वत् खण्डकत्वात् इत्यर्थः ॥ १ ॥

**॥ इति सप्तमाध्याय सप्तमब्राह्मण प्रकाशिका ॥ अष्टमं ब्राह्मणम् \[वाग्धेनूपासनम्\]  वाचं धेनुमुपासीत । तस्याश्चत्वारः स्तनाः, स्वाहाकारो, वषट्कारे, हन्तकार: स्वधाकारः । तस्यै द्वौ स्तनौ देवा उपजीवन्ति स्वाहाकारञ्च वषट्कारञ्च हन्तकारं मनुष्याः; स्वधाकारं पितरः । तस्याः प्राण प्रषभो मनो वत्सः ॥ १ ॥  ॥ इति सप्तमाध्याये अष्टमब्राह्मणम् ॥**   

**प्र.**    - उपासनान्तरमाह - **वाचं धेनुमुपासीत । त्रयीलक्षणं वाचं धेनुरित्युपसीत**   

इत्यर्थः **। तस्याश्चत्वारः...... स्वधाकारः**    स्पष्टम् **। तस्यै द्वौ स्तनो देवा उपजीवन्ति ।**   

**तस्यै -**    तस्याः । वाग्धेन्वा इत्यर्थः । स्वाहाकारञ्च वषट्कारञ्च । स्वाहाकारेण वा वषट्कारेण

वा देवेभ्यो हविः प्रदानादिति भावः । हन्तकारं मनुष्याः। हन्त इति हि मनुष्ययज्ञे

मनुष्येभ्यो अन्नं प्रयच्छन्तीति भावः । स्वधाकारं पितरः । स्वधाकारेण हि पितृभ्यः

स्वधां प्रयच्छन्तीति भावः । तस्याः प्राण ऋषभः । प्राणेन हि वाक् प्रसूयते । मनो

वत्सः । मनसा हि प्रस्नाव्यते । मनसा हि आलोचिते विषये वाक् प्रवर्तते । तस्मात्

मनो वत्सस्थानीयमिति भावः ॥ १ ॥

**॥ इति सप्तमाध्याये अष्टमब्राह्मण प्रकाशिका ॥**   

**नवमं ब्राह्मणम्**   

**\[अग्निवैश्वानरब्राह्मण उपासनम्\]**   

****

**अयमग्निर्वैश्वानरो योऽयमन्तः पुरुषे, येनेदमन्नं पच्यते, यदिदमद्यते ।**   

**तस्यैष घोषो भवति, यमेतत् कर्णावपिधाय शृणोति । स यदोत्क्रमिष्यन् भवति,**   

**नैनं घोषँ शृणोति ॥ १ ॥**   

****

**॥ इति सप्तमाध्याये नवमब्राह्मणम् ॥**   

**प्र. -**    प्रसङ्गादुत्क्रान्तिं वक्तुं तदुपक्रममाह - **अयमग्निः वैश्वानरो योऽयमन्त;**   

**पुरुषे**    । कोऽसौ इत्यत्राह - **येनेदमन्नं पच्यते, यदिदमद्यते**    । यदिदमद्यते, तदिदं

भुज्यमानं येनाग्निना पच्यते स वैश्वानराग्निरित्यर्थः । **तस्यैष घोषो भवति......**   

**शृणोति । तस्य -**    वैश्वानराग्नेः जाठरस्यैष घोषो भवति, यं घोषं एतत् इदानीं

**कर्णावपिधाय**    - कर्णावङ्गुलिभ्यां विधाय शृणोति । तादृशवैश्वानराग्नौ ब्रह्मदृष्टिः कार्या

इत्यर्थसिद्धोऽर्थः । **स...... शृणोति**    । तदानीं जाठराग्नेरभावात् इति भावः ॥ १ ॥

**॥ इति सप्तमाध्याये नवमब्राह्मण प्रकाशिका ॥**   

****

**दशमं ब्राह्मणम्**   

**\[ब्रह्मविदः गतिः\]**   

****

**यदा वै पुरुषोऽस्माल्लोकात्प्रैति, स वायुमागच्छति । तस्मै स तत्र विजिहीते**   

**यथा रथचक्रस्य खम् । तेन स ऊर्ध्वं आक्रमते । स आदित्यमागच्छति । तस्मै**   

**स तत्र विजिहीते यथाऽऽडम्बरस्य खम् । तेन स ऊर्ध्व आक्रमते । स चन्द्र-**   

**मसमागच्छति । तस्मै स तत्र विजिहीते यथा दुन्दुभेः खम् । तेन स ऊर्ध्व**   

**आक्रमते । स लोकमागच्छत्यशोकमहिमम् । तस्मिन् वसति शाश्वती: समाः ॥ १ ॥**   

****

**॥ इति सप्तमाध्याये दशमं ब्राह्मणम् ॥**   

****

**प्र. -**    उत्क्रान्तिप्रसङ्गात् ब्रह्मविदः गतिमाह - **यदा वै..... शाश्वती: समाः ।**   

**यदा**    ब्रह्मवित् **पुरुषः अस्मालोकात् प्रैति,**    तदा अर्चिर्दिनपूर्वपक्षषडुदङ् मासाब्दद्वारा'

वायुमागच्छति । **तस्मै**    - आगताय ब्रह्मविदे **सः**    - वायुः **विजिहीते**    - आत्मावयवान्

विगमयति । छिद्रीकरोत्यात्मानम् इत्यर्थः । किं परिमाणं छिद्रमित्यत्राह - **यथा रथचक्रस्य**   

**खम्**    । रथचक्रमध्यवर्ति रन्ध्रं यत्परिमाणम् , तत्परिमाणं छिद्रं करोति । **तेन च**    छिद्रेण

ऊवं गत्वा **सः**    - ब्रह्मवित् आदित्य लोकमागच्छतीत्यर्थः ।

न च *देवलोकमादित्यलोकम्* इति श्रुत्या विरोध इति वाच्यम् - *योऽयं पवते,*

*एष देवानां गृहाः* इति श्रुतेः वायोरेव तत्र देवलोकशब्दवाच्यत्वात् । सूत्रितञ्च *वायुमब्दाद-*

*विशेषणविशेषाभ्याम्* (ब्र.सू.४-३-२) इति । वायुम् अब्दात् संवत्सरादूर्ध्वमधिगच्छेत् ।

अविशेषविशेषणाभ्याम् - सामान्यविशेषाभ्यां देवलोकशब्दो हि सामान्यशब्दः । वायुशब्दो

विशेषः । अतो वायुरेव देवलोक इति स्थितम् । **तस्मै स...... खम्**    । आदित्यो

ब्रह्मलोकं जिगमिषोर्मार्गनिरोधं कृत्वा स्थितोऽपि **तस्मै**    - एवं विदे उपासकाय प्राप्ताय

आडम्बराख्यवाद्यविशेषस्य **खं**    - छिद्रमिव छिद्रं करोति । तेन ऊर्ध्वमाक्रम्य चन्द्रमसम्

आगच्छति । **तस्मै स...... खम्**    । **सोपि**    चन्द्रमाः **तस्मै**    - ब्रह्मविदे दुन्दुभिरन्ध्रसदृशं

रन्ध्रं करोति । तत्प्रमाणेन मार्गेण स ऊर्ध्वमाक्रम्य विद्युद्वरुणेन्द्रधातृलोकान् अतिक्रम्य

**अशोकं**    - शोकशून्यम् **अहिमं**    - हिमाद्याधिदैविकदुःखशून्यं परब्रह्मलोकं' गत्वा

**शाश्वतीः समाः**    -अनन्तात् संवत्सरात् तत्रैव वसति । न पुनरावर्तत इत्यर्थः ॥ १ ॥

**॥ इति सप्तमाध्याये दशमब्राह्मण प्रकाशिका ॥**   

****

**एकादशं ब्राह्मणम्**   

**\[व्याधिसन्तापादौ तपोदृष्टिः\]**   

****

**एतद्वै परमं तपो 'यद्व्याहित स्तप्यते । परमं हैव लोकं जयति य एवं**   

**वेद । एतद्वै परमं तपो ये प्रेतमरण्य हरन्ति । परमँ हेव लोकं जयति य एवं**   

**वेद । एतद्वै परमं तपो यं प्रेतमग्नावभ्यादधति । परमं हैव लोकं जयति य एवं**   

**वेद ॥१॥**   

****

**॥ इति सप्तमाध्याये एकादशं ब्राह्मणम् ॥**   

**प्र. - एतद्वे...... वेद । व्याहितः**    - व्याधितः । ज्वरादिपरिगृहीतस्सन् यत्

तप्यते; तदेव परमं तप इत्येवं चिन्तयेत् । दुःखसामान्यात् । तस्यैवं चिन्तयतो विदुषः

\[अनिन्दितोऽविहितश्च\] कर्मक्षयहेतुः तदेव तपो भवति । स एवं तेन विज्ञानेन तपसा

दग्धकिल्बिषः **परमं हैव लोकं जयति, य एवं वेद । एतद्वै परमं...... वेद**    । यं प्रेतं

ग्रामादरण्यम् ऋत्विजो **हरन्ति**    तस्मिन् कर्मणि ग्रामादरण्यगमनत्वसामान्यात् परमं तपो

भविष्यतीति तत्र परमतपस्त्वबुद्धिं जीवद्दशायां यः करोति, स **परमं लोकं. जयति**    ।

**एतद्वै परमं...... एवं वेद**    । अग्निप्रवेशसामान्यात् भविष्यति प्रेतभूतस्य स्वस्याग्नौ

अभ्याधाने परमतपस्त्वबुद्धिं कुर्वतः परलोकप्राप्तिरित्यर्थः ॥ १ ॥

****

**॥ इति सप्तमाध्याये एकादशब्राह्मण प्रकाशिका ॥**   

**द्वादशं ब्राह्मणम्**   

**\[अन्नं ब्रह्म इत्युपासनम्\]**   

****

**अन्नं ब्रह्मेत्येक आहुः । तन्न तथा; पूयति वा अन्नमृते प्राणात् । प्राणो**   

**ब्रह्मेत्येक आहुः । तन्न तथा; शुष्यति वै प्राण ऋतेऽन्नात् । एते ह त्वेव देवते**   

**एकधाभूयं भूत्वा परमतां गच्छतः । तद्ध स्माह प्रातृदः पितरम्। किँस्विदेवैवं विदुषे**   

**साधु कुर्याम्, किमेवास्मा असाधु कुर्यामिति । स ह स्माह पाणिना मा प्रातृद!**   

**कस्त्वेनयोरेकधाभूयं भूत्वा परमतां गच्छतीति । तस्मा उ हैतदुवाच, वीति । अन्नं**   

**वै वि । अन्ने हीमानि सर्वाणि भूतानि विष्टानि । रमिति । प्राणो वै रम् । प्राणे**   

**हीमानि सर्वाणि भूतानि रमन्ते । सर्वाणि ह वा अस्मिन् भूतानि विशन्ति;**   

**सर्वाणि भूतानि रमन्ते, य एवं वेद ॥ १ ॥**   

**प्र.- अन्नं ब्रह्म...... प्राणात् ।**    केचिदन्नं ब्रह्म इत्याहुः आचार्याः । तन्न तथा

युज्यते । प्राणादृते तदन्नं **पूयति**    - पूतिभावमापद्यते । तस्मान्नान्नं ब्रह्मेति । **प्राणो......**   

**ऋतेऽन्नात्**    । केचित्प्राणो ब्रह्मत्याहुः । तदपि न युक्तम् । अन्नाभावे प्राणस्य शोषणदर्शनात्

इत्यर्थः । **एते ह त्वेव...... गच्छतः**    । तस्मादन्नप्राणरूपे **एते**    देवते **एकधाभूयं**   -

एकधाभाव **भूत्वा**    - गत्वा **परमतां**    - परमत्वं गच्छतः । **तद्ध स्मा ह प्रातृदः पितरम् -**   

तदेवमध्यवस्य ह स्म प्रातृदो नाम पुत्रः पितरमाह किमिति इत्यत्राह - **किं स्विदेवैवं.....**   .

कुर्याम् इति । अन्नप्राणौ एकीभूतौ ब्रह्मेति विदुषे अस्मै मह्यं' किं वा साधु कर्म कुर्याम्;

किं वा असाधु कर्म कुर्याम् । कृतकृत्यस्य मे साध्वसाधुकर्मभ्यां किं भविष्यतीति भावः ।

**अस्मा**    इति स्वात्मानमेव निर्दिशति देहादिविवेकज्ञापनाय । अथवा **अस्मा**    इति कस्यचित्

तच्छिष्यस्य तद्विदुषो वा निर्देशः । **स ह स्माह...... गच्छतीति**    । तमेवं वादिनं पुत्रं हस्तेन

निवारयन् स ह पिता आह स्म । किमिति? हे **प्रातृद**   ! मैवं वोचः - **कस्त्वेनयोः**   

अन्नप्राणयोः एकधाभूयं **भूत्वा**    - गत्वा स्थितयोः **परमतां**    - विद्वान् परमतां गच्छति ।

न कश्चिदपि विद्वान् अनेन दर्शनेन परमतां गच्छति । तस्मात् मैवं वक्तुमर्हसि,

कृतकृत्योऽसाविति । इति पित्रोक्तः पुत्रः यद्येवं, ब्रवीतु भगवान्, कथं परमतां गच्छतीति

पितरं पप्रच्छ । **तस्मा उ हैतदुवाच । तस्मै -**    एवं पृष्टवते पुत्राय पिता **एतत्**   

वक्ष्यमाणमुवाच इत्यर्थः । तदेवाह - **वीत्यन्नं वै वि**    इत्यादि । अन्ने हि यस्मादिमानि

सर्वाणि भूतानि विष्टानि आश्रितानि । अतोऽन्नं **वीत्यु**   च्यते इत्यर्थः । अतो 'वि'

इत्यन्नमुपास्यमित्यर्थः । **'रमिति'**    । प्राण उपास्य इति शेषः । तदेव उपपादयति । **प्राणो**   

**वै - - -रमन्ते**    इति । यस्मादिमानि सर्वाणि भूतानि प्राणे रमन्ते अतः प्राण एव

रमित्यर्थः । विरमिति गुणविशिष्टान्नप्राणोपासनस्य फलमाह - **सर्वाणि ह वा अस्मिन्**   

**भूतानि विशन्ति सर्वाणि भूतानि रमन्ते य एवं वेदेति'**    । स्पष्टोऽर्थः ॥ १ ॥

**॥ इति सप्तमाध्याये द्वादशब्राह्मण प्रकाशिका ॥**   

****

**त्रयोदशं ब्राह्मणम्**   

****

**\[प्राणे उक्थादिदृष्टय:\]**   

****

**उक्थम् । प्राणो वा उक्थम्। प्राणो हीदँ सर्वम् उत्थापयति । उद्धारमा दुक्थ**   

**विद्धीरस्तिष्ठति, उक्थस्य सायुज्यँ सलोकतां जयति। य एवं वेद ॥ १ ॥**   

**प्र.-**    प्राणस्यैव ऋग्यजुस्सामत्वेन उपासनमाह - **उक्थम्**    । *इति प्राणमुपासीत*

इति शेषः । उक्थशब्दः शस्त्रविशेषवचनोऽपि यजुस्सामप्रायपाठात् ऋङ्मात्रपरः ।

शस्त्रपरत्वेऽपि न दोषः । तत्रोपपत्तिमाह - **प्राणो वा उक्थम्**    । प्राणस्योक्थत्वमुपपादयति

**प्राणो हीदं सर्वमुत्थापयति**    । न ह्यप्राणः कश्चिदुत्तिष्ठतीति भावः । **उद्धास्मादुक्थ**   

**विद्धीरस्तिष्ठति । अस्मात्**    - एवंविदः **उक्थवित्**    उक्तप्राणवित् धीरः पुत्रः उत्तिष्ठतीति

व्यवहितेन संबन्धः । एवं दृष्टफलमुक्त्वा अदृष्टं फलमाह **उक्थस्य सायुज्यं...... वेद**    ।

उक्थप्राणेन सायुज्यं सलोकतां प्राप्नोतीति भावः ॥ १ ॥

****

**यजुः । प्राणो वै यजुः । प्राणे हीमानि सर्वाणि भूतानि युज्यन्ते । युज्यन्ते**   

**हास्मै सर्वाणि भूतानि श्रैष्ठ्याय यजुषस्सायुज्यँ सलोकतां जयति, य एवं वेद ॥ २ ॥**   

**प्र. - यजुः**   - *इति प्राणमुपासीत* इति शेष इत्यादि पूर्ववत् । प्राणे सति हीमानि

सर्वाणि भूतानि **युज्यन्ते**    - सन्नह्यन्त उद्युञ्जते । अतः प्राणो यजुः । **युज्यन्ते हास्मै........**   

**वेद**    । अस्माकमसौ श्रेष्ठो भवतु इत्येवंविदः श्रैष्ठयाय युज्यन्ते सन्नह्यन्ति उद्युञ्जते सर्वाणि

भूतानि इत्यर्थः । शिष्टं स्पष्टम् ॥ २ ॥

****

**साम । प्राणो वै साम । प्राणे हीमानि सर्वाणि भूतानि सम्यञ्चि ।**   

**सम्यञ्चि हास्मै सर्वाणि भूतानि श्रैष्ठ्याय कल्पन्ते, साम्नः सायुज्यँ सलोकतां जयति,**   

**य एवं वेद ॥३॥**   

**प्र.- साम । प्राणो वै साम...... ।**    पूर्ववत् । **सम्यञ्चि**    - सङ्गतानि भवन्ति

इत्यर्थः । अस्मै श्रैष्ठ्याय सम्यञ्चि कल्पन्ते नः श्रेष्ठो भवत्विति । प्राणविदः श्रैष्ठ्याय

सङ्गतानि सन्ति कल्पन्ते इत्यर्थः । शिष्टं स्पष्टम् ॥ ३ ॥

****

**क्षत्रम् । प्राणो वै क्षत्रम् । प्राणो हि वै क्षत्रम् । त्रायते हैनं प्राण: क्षणितोः ।**   

**प्र क्षत्रमत्र माप्नोति, क्षत्रस्य सायुज्यँ सलोकतां जयति, य एवं वेद ॥ ४ ॥**   

****

**प्र.- क्षत्रम् ।**    इति प्राणमुपासीत इति शेषः । तत्रोपपत्तिः प्राणो वै क्षत्रम् ।

अत्र विवदमानं प्रत्याह - **प्राणो हि वै क्षत्रम्**    । प्राणस्य क्षत्रत्वप्रसिद्धेरिति भावः ।

तदुपपादयति **त्रायते हैनं प्राणः क्षणितो:**    । *क्षणु हिंसायाम्* (धा.पा.१४६६) इत्यस्मात्,

*सर्वधातुभ्यः इन्* (उणादि.५५७) इति इन् । क्षणि: हिंसा । तस्मात् पञ्चम्यर्थे तोसुन्

प्रत्ययः । हिंसातः त्रायते ह्येनं प्राण इत्यर्थः । शस्त्रादिहिंसायामपि प्राणसद्भावे पुनर्मांसेन पूर्णं

भवति इत्यर्थः । विद्यायाः फलमाह - **प्रक्षत्रमत्रमाप्नोति...... य एवं वेद**    । न त्रायते अन्येन

केनचित् इति **अत्रं**   -प्राणः । तमत्रं **क्षत्रं**    क्षत्रत्वगुणविशिष्टं प्राप्नोतीत्यर्थः । **क्षत्रस्य**   

**सायुज्यं सलोकतां जयति**    । क्षत्रप्राणस्य सायुज्यसालोक्ये गच्छति इत्यर्थः ॥ ४ ॥

**॥ इति सप्तमाध्याये त्रयोदशब्राह्मण प्रकाशिका ॥**   

****

**चतुर्दशं - गायत्रब्रह्मोपासनाब्राह्मणम्**   

**\[सावित्रीगायत्र्युपाधिकब्रह्मोपासनम्\]**   

भूमिरन्तरिक्षं द्यौरित्यष्टावक्षराणि । अष्टाक्षरँ हवा एकं गायत्र्यै पदम् ।

एतदु हैवास्या एतत् । स यावदेषु त्रिषु लोकेषु तावद्ध जयति, योऽस्या एतदेवं

पदं वेद ॥१॥

**प्र. -**    एवं मनोहृदयाद्यनेकविशिष्टस्य उपासनमुक्त्वा गायत्र्युपाधिविशिष्टस्य उपासन-

माह - **भूमिरन्तरिक्षं द्योरित्यष्टावक्षराणि**    । अत्र द्यौरित्यक्षरद्वयं कृत्वा यकारेण

सहाष्टत्वं द्रष्टव्यम् । **अष्टाक्षरं ह वा एकं गायत्र्यै पदम्**    । गायत्र्या एकं पदमष्टाक्षरम् ।

एकैकः पादोऽष्टाक्षर इत्यर्थः । **एतदु हैवास्या एतत् । एतत्**    - लोकत्रयात्मकम् **अस्याः**    -

गायत्र्याः **एतत् पदम्**    - एकं पदमित्यर्थः । लोकत्रये गायत्र्येकपदत्वज्ञानस्य फलमाह

**स यावदेषु - वेद**    । एवमेतत् पदं यो वेद; **स त्रिषु लोकेषु,**    यावत् जेतव्यम् तावज्जयति

इत्यर्थः एवमुत्तत्रापि ॥ १ ॥

****

**ऋचो यजूँषि सामानीत्यष्टावक्षराणि । अष्टाक्षरँ ह वा एकं गायत्र्यै पदम् ।**   

**एतदु हैवास्या एतत् । स यावतीयं त्रयी विद्या तावद्ध जयति, योऽस्या एतदेवँ पदं**   

**वेद ॥२॥**   

**प्र.- ऋचो यज्ञेषि...... । एतदु हैवास्या एतत् ।**    एतत् वेदत्रयात्मकम्

**अस्याः**    गायत्र्याः **एतत्**    - एकं पदमित्यर्थः । **स यावतीयं...... वेद ।**    इयं त्रयी विद्या

**यावती**    - यावत्फलप्रकाशिका, तत् फलं सर्वं जयतीत्यर्थः । गायत्र्याः वेदत्रयात्मकं पदं

जानन् त्रयीप्रतिपाद्यं सर्वं फलमाप्नोतीति यावत् ॥ २ ॥

**प्राणोऽपानो व्यान इत्यष्टावक्षराणि । अष्टाक्षरँ हवा एकं गायत्र्यै पदम् ।**   

**एतदु हैवास्या एतत् । स यावदिदं प्राणि तावद्ध जयति; योऽस्या एतदेवं पदं वेद ।**   

**अथास्या एतदेव तुरीयं दर्शतं पदं परोरजाः, य एष तपति । यद्वै चतुर्थं तत्**   

**तुरीयम् । दर्शतं पदमिति । ददृश इव ह्येषः । परोरजा इति । सर्वमु ह्येवैष रज**   

**उपर्युपरि तपति । एवँ हैव श्रिया यशसा तपति, योऽस्या एतदेवं पदं वेद ॥३॥**   

**प्र. - प्राणोऽपानो व्यान इत्यष्टौ ।**    अत्र वि 'या' **व्यान**    इति यकारेण

सहाष्टाक्षरत्वम् । **स यावदिदं - वेद**    । प्राणात्मकगायत्रीतृतीयपादोपासकः प्राणिजातं

सर्वं जयतीत्यर्थः ॥

**अथास्या एतदेव...... तपति । अस्याः-**    गायत्र्याः एतदेव तुरीयं पदम् ।

अत्र, **तुरीयदर्शतशब्दौ**    स्वयमेव व्याचष्टे - **यद्वै चतुर्थम् तत् तुरीवम् । दर्शतं पदमिति;**   

**ददृश इव ह्येषः ।**    लोके चतुर्थमिति प्रसिद्धमेव तुरीयम् । **एषः**    मण्डलान्तर्गतः पुरुषो

दृश्यत इव हि भासते । अतः दर्शतं पदमित्यर्थः । **परोरजा**    इत्येतद्याचष्टे **परो रजा**    इति,

**सर्वमु ह्येवैष रज उपर्युपरि तपति । सर्व रजः**    सर्वमपि राजसं 'लोकम् उपर्युपरि

अत्यन्तमूर्ध्वं स्थित्वा **एषः**    - मण्डलपुरुषः तपति इत्यर्थः । **एवं हैव...... वेद**    । यो

**अस्याः**    गायत्र्याः एतदेवं पदं तुरीयं वेद, स श्रिया यशसा च **एवमेव**    - तुरीयपदभूतमण्डलपुरुष

इव दीप्यत इत्यर्थः ॥ ३ ॥

**सैषा गायत्र्येतस्मिंस्तुरीये दर्शते पदे परोरजसि प्रतिष्ठिता । तद्वैतत्सत्ये**   

**प्रतिष्ठितम् चक्षुर्वै सत्यम् चक्षुर्हि वै सत्यम् । तस्माद्यदिदानीं द्वौ विवदमानावेयाता-**   

**महम् अदर्शमहमश्रौषमिति, य एवं ब्रूयादहमदर्शमिति तस्मा एवं श्रद्दध्याम । तद्वै**   

**तत्सत्यं बले प्रतिष्ठितम् । प्राणो वै बलम् । तत्प्राणे प्रतिष्ठितम् तस्मादाहुर्बलँ**   

**सत्यादोजीय इति । एवमेषा गायत्र्यध्यात्मं प्रतिष्ठिता । सा हैषा गयाँस्तत्रे ।**   

**प्राणा वै गया:। तत्प्राणाँस्तत्रे। तद्यद्गयाँस्तत्रे, तस्माद्गायत्री नाम । स यामेवामूँ**   

**सावित्रीमन्वाह: एषैव सा । स यस्मा अन्याह । तस्य प्राणाँस्त्रायते ॥ ४ ॥**   

**प्र. - सैषा...... प्रतिष्ठिता ।**    एषा गायत्री तुरीये दर्शते पदे परोरजसि मण्डलपुरुषे

प्रतिष्ठिता इत्यर्थः । **तद्वै...... सत्यम्**    । आदित्यश्चक्षुपि सत्ये प्रतिष्ठित इत्यर्थः चक्षुषः

सत्यत्वे विवदमानं प्रत्याह । **चक्षुर्हि वै तत्यम्**    । तत्रोपपत्तिमाह - **तस्माद्यदिदानीम्**    ।

**अश्रौषमिति**    । अहमदशीमत्येकः, अहमश्रोषमित्येकः, एवं द्वौ विवदमानौ **एयाताम्**    ।

आगच्छेताञ्चेदित्यर्थः । **य एव...... श्रद्दध्याम**    । चक्षुषा अहं दृष्टवानिति वचनादेव श्रद्धां

कुर्वीमहि; न तु तद्विरुद्धार्थात् अश्रौषमिति वचनात् श्रद्धा जायत इत्यर्थः । **तद्वै.....**   

**बलम्**    । स्पष्टार्थम् । **तत् प्राणे प्रतिष्ठितम् । तत्**    - सत्यं बलशब्दवाच्ये प्राणे प्रतिष्ठितम्

इत्यर्थः । **बलं सत्यादोजीयः । ओजीयः -**    ओजस्तर-मित्यर्थः । लोके यस्मिन् यत् आश्रितं

भवति; तस्मादाश्रितात् आश्रयस्य बलवत्त्वमिति भावः । **एवमेषा...... प्रतिष्ठिता ।**   

**एवम् -**    उक्तप्रकारेण अध्यात्मं प्राणे गायत्री प्रतिष्ठिता इत्यर्थः ।

गायत्रीनिर्वचनमाह - **सा हैया गयांस्तत्रे । तत्रे**    - *त्रैङ् पालने* (धा.पा.९६५)

अस्माल्लिटि रूपम् । पालयति स्म इत्यर्थः । गायशब्दं व्याचष्टे -**प्राणा वै गया:**   

**तत्प्राणांस्तत्रे । तत्प्राणान्**    - तान् प्राणान् इत्यर्थः । **तद्यद्गयांस्तत्रे तस्माद्गायत्री**   

**नाम**    । स्पष्टम् । **स यामेवामूं सावित्रीमन्वाह, एषैव सा । सः**    आचार्यः,

*पच्छोद्धर्चशस्सर्वाम्* इति प्रकारेण यां सावित्रीमन्वाह; **सा**    सावित्री **एषैव**    - प्राणान्

नरकपतनादिभ्यः त्रायत इत्यर्थः । **स यस्मा...... त्रायते । सः-**    आचार्यों **यस्मै-**   

शिष्याय अन्याह; तस्य प्राणान् नरकपतनादिभ्यः त्रायते । \[अतो गायत्र्येव सावित्री\]

इत्यर्थः ॥ ४ ॥

****

**ताँ हैतामेके सावित्रीमनुष्टुभमन्वाहुः, वागनुष्टुप् एतद्वाचमनुब्रूम इति ।**   

**न तथा कुर्यात् । गायत्रीमेव सावित्रीमनुब्रूयात् । यदिह वा अप्येवंविद्वह्विव**   

**प्रतिगृह्णाति; न हैव तद्गायत्र्या एकञ्चन पदं प्रति ॥ ५ ॥**   

****

**प्र.- तां हैतामेके...... अनुब्रूम**    इति । केचन तामेतां सावित्री - 'मनुष्टुप्छन्द-

स्कमिवाहुः । तत्र हेतुः **वागनुष्टुप्...... इति**    । एतां वचनमनुब्रूम इति सावित्र्यनुवचने

प्रवर्तमानाः प्रवर्तन्ते, वाक् च अनुष्टुप् छन्दः प्रधानेति अनुष्टुप्छन्दस्कै(से)व सावित्री

उपदेष्टव्या । अतः तुरीयेणाष्टाक्षरेण पादेन युक्ता सावित्री उपदेष्टव्या । अतश्च

द्वात्रिंशदक्षरतया अनुष्टुप्छन्दस्का सावित्री उपपद्यते इत्यर्थः । तत् दूषयति - **न तथा**   

**कुर्यात् ।**    तथा न कुर्यात्, किन्तु **गायत्रीमेव सावित्रीमनुब्रूयात्**    । गायत्रीछन्दस्कामष्टाक्षरैः

त्रिभिः पादैः युक्तां गायत्रीमेव **सावित्रीमनुब्रूयात्**    इत्यर्थः । **यदि ह वा अप्येवंवित्......**   

**पदं प्रति । एवं**    प्रजानन् देहयात्रायै बहुप्रतिग्रहं करोति यदि, तत् प्रतिग्रहजातं गायत्र्या

एकैकस्य पदस्य न पर्याप्तम् , तेन न स्पर्द्धते । एवं पादविदः प्रतिग्रहदोषाः शमं यान्ति

इत्यर्थः ॥ ५ ॥

**स य इमाँस्त्रीन् लोकान् पूर्णान् प्रतिगृह्णीयात् सोऽस्या एतत्प्रथमं पदमाप्नुयात् ।**   

**अथ यावतीयं त्रयी विद्या यस्तावत् प्रतिगृह्णीयात्; सोऽस्या एतद् द्वितीयं पदमाप्नु-**   

**यात् । अथ यावदिदं प्राणि यस्तावत् प्रतिगृह्णीयात्; सोऽस्या एतत् तृतीयं**   

**पदमाप्नुयात् । अथास्या एतदेव तुरीयं दर्शतं पदं परोरजाः, य एष तपति । नैव**   

**केन च नाप्यम्; कुत उ एतावत् प्रतिगृह्णीयात् ॥ ६ ॥**   

**प्र. - स य इमां स्त्रीन् लोकान् . पदमाप्नुयात् ।**    य इमान् त्रीन् लोकान्

धनपूर्णान् प्रतिगृह्णाति, स गायत्री प्रथमपादज्ञानफलमाप्तवान् । प्रथमपादज्ञानस्य

लोकत्रयभोक्तृत्वं फलमित्यर्थः । यद्वा लोकत्रयप्रतिग्रहप्रायश्चित्तं प्रथमपादाध्ययनमित्यर्थः ।

एवमुत्तरत्रापि योज्यम् । **अथ यावतीयं - - - द्वितीयं पदमाप्नुयात्**    । त्रयीप्रकाश्य

सकलफलानुभवो द्वितीयपादज्ञानस्य फलमित्यर्थः । त्रयीप्रकाश्यसकलफलप्रतिग्रहप्रायश्चित्तं

द्वितीयपादज्ञानमिति वाऽर्थः । **अथ यावदिदं...... तृतीयं पदमाप्नुयात्**    । सर्वप्राणिनः

प्रतिशेषित्वं तृतीयपादज्ञानस्य फलमित्यर्थः । पूर्ववद्वा योज्यम् ॥ ६ ॥

**अथास्या एतदेव...... प्रतिगृह्णीयात् ।**    दर्शतस्य तुरीयपादस्य यत् फलम्, तत् **केन**   

**चन**    - केनापि **नाप्यं**    - न प्राप्तुं योग्यम् । कुत इत्यत्राह - **कुत उ एतावत् प्रतिगृह्णीयात्**    ।

एतदनुरूपं फलं कुतः स्यादित्यर्थः । तस्मात् तस्य आनन्त्यमेव फलम्, नान्यदित्यर्थः ॥ ६ ॥

****

**\[गायत्र्युषस्थानम्\]**   

****

**तस्या उपस्थानं गायत्र्यस्येकपदी द्विपदी त्रिपदी चतुष्पद्यपदसि; न हि**   

**पद्यसे । नमस्ते तुरीयाय दर्शताय पदाय परोजसे ।**   

****

**असावदो मा प्रापत् इति, यं द्विष्यात्, असावस्मै कामो मा समृद्धि इति वा, -**   

**न हैवास्मै स काम ऋध्यते, यस्मा एवमुपतिष्ठते - अहमदः प्रापम् इति वा ॥ ७ ॥**   

****

**प्र. - तस्या उपस्थानम् । तस्याः-**   गायत्र्याः **उपस्थानं**   - उपस्थानमन्त्र

उच्यते इत्यर्थः । मन्त्रमेवाह **गायत्रि असि एकपदी...... न हि पद्यते**    । हे गायत्री ! त्वं

भूर्भुवस्सुवर्लक्षणेन एकेन पादेन एकपद्यसि । त्रयीलक्षणेन द्वितीयेन पादेन द्विपदी ।

प्राणादिना तृतीयेन पादेन त्रिपदी । तुरीयेण पदेन परोरजसा चतुष्पद्यसि । **अपदसीत्ये**   -

तदुपपादयति **न हि पद्यसे । पद्यसे -**    गम्यसे - ज्ञायसे इत्यर्थः । अपरिच्छिन्न-

महिमत्वात् परिच्छिन्नतया ज्ञातुं न शक्यस इत्यर्थः ।

तुरीयं पादं नमस्यति **नमस्ते तुरीयाय दर्शताय पदाय**    । स्पष्टम् ।

**असावदो मा...... प्रापमिति वा**    । उक्तगायत्रीवित् यं द्विष्यात्; **असौ**    शत्रुः

**अदः**    इदं वाञ्छितं **मा प्रापत्**    मैव प्राप्नोतु इति वा; **असौ**    - कामः **अस्मै**    - शत्रवे **मा**   

**समर्द्धि - समृद्धं (समृद्धी**    - समृद्धिः) **माभूत्**    - व्रीह्यादित्वादिनिः - इति वा, **यस्मै-**   

शत्रवे यं शत्रुमुद्दिश्येति यावत् - **एवम्**    - उक्तमन्त्राभ्यां गायत्रीम् उपतिष्ठते; तस्मै स

कामो न **ऋध्यते**    - न वृद्धिमाप्नोति । अह**मदः**    श्रेयः **प्रापं**    - प्राप्तवानस्मीति वा मन्त्रेण

य उपतिष्ठते गायत्रीम् , तस्य तत् प्राप्नोतीत्यर्थः । एवञ्च एषां त्रयाणां मन्त्राणां विकल्पेन

प्रयोग इति द्रष्टव्यम् ॥ ७ ॥

**\[जनकेन अग्निरूपमुखोपदेशः\]**   

****

**एतद्ध वै तज्जनको वैदेहो बुडिलमाश्वतराश्विमुवाच, यन्नु हो तद्गायत्रीविदबूथाः,**   

**अथ कथँ हस्तीभूतो वहसीति । मुखँ ह्यस्याः सम्राण्ण विदाञ्चकारेति होवाच ।**   

**तस्या अग्निरेव मुखम् । यदिह वा अपि बह्व वाग्ना वभ्यादधाति, सर्वमेव तत्**   

**सन्दहति । एवँ हैवैवंवित् यद्यपि बह्विव पापं कुरुते, सर्वमेव तत् संसाय शुद्धः**   

**पूतोऽजरोऽमृतः सम्भवति ॥ ८ ॥**   

**प्र.- एतद्ध वै...... उवाच । एतत्**    - गायत्रीविज्ञानं प्रस्तुत्य **वैदेहो जनकः**   

नाम्ना बुडिलम् अश्वतराश्वस्य अपत्यम् आश्वतराश्चिम् उवाच इत्यर्थः । उक्तिमेवाह - **यन्नु**   

**हो...... इति । हो**    - अहो तत्, यद् गायत्रीविदस्मि इत्य**ब्रूथाः**    उक्तवानसि । तस्य

वचसोऽननुरूपमिदम् इत्यर्थः । तत् किमित्यत्राह - **अथ कथं हस्तीभूतो वहसीति ।**   

हस्तीव प्रतिग्रहादिजन्यं पापं वहसि । अथाप्यहं गायत्रीविदिति ब्रूषे ।नैतदनुरूपमित्यर्थ:।

स आह **मुखं ह्यस्याः सम्राण्ण विदाञ्चकारेति होवाच**    । हे सम्राट् ! अहं गायत्रीं जाने;

अपि तु तस्याः मुखं न ज्ञातवानस्मि । अतः पापं वहामि इत्युक्तवान् । इतर आह **तस्या**   

**अग्निरेव मुखम् । यदिह...... सम्भवति ।**    तस्याः गायत्र्याः अग्निर्मुखम् । यदि बह्वपि

इन्धनमग्नौ **अभ्यादधाति**    - प्रक्षिपति, तत् सर्वमग्निः दहति - एवमेवंविद् बह्वपि पापं

कुरुते चेत्, तत्कृतं पापं सर्वं **संसाय....**   .. *षो अन्तकर्मणि* (धा.पा.११४७) दग्ध्वा

इत्यर्थ: । **पूत:**   -ब्रह्मविद्याप्रतिबन्धकपापरहितः **शुद्धः**    - सम्पन्नब्रह्मविद्यः **अजरोऽमृतः**   

**सम्भवति**    । जरामरणशून्यो भवतीत्यर्थः ॥ ८ ॥

**॥ इति सप्तमाध्याये चतुर्दशब्राह्मण प्रकाशिका ॥**   

**सामाध्याये पञ्चदश ब्राह्मणम्**   

**\[मुमुक्षुकर्तृकप्रार्थनामन्त्राः\]**   

****

**हिरण्मयेन पात्रेण सत्यस्यापिहितं मुखम् ।**   

**तत् त्वं पूषन्नपावृणु सत्यधर्माय दृष्टये ॥**   

**पूषन्नेकर्षे यम सूर्य प्राजापत्य व्यूह, रश्मीन् समूह तेजः ।**   

**यत्ते रूपं कल्याणतमं तत्ते पश्यामि योऽसावसौ पुरुषः सोऽहमस्मि ॥**   

**बायुरनिलममृतमथेदं भस्यान्तँ शरीरम् ।**   

**ओं३ क्रतो स्मर कृतँ स्मर क्रतो स्मर कृतं स्मर ॥**   

**अग्ने नय सुपथा राये अस्मान् विश्वानि देव वयुनानि विद्वान् ।**   

**युयोध्यस्मज्जुहुराणमेनो भूयिष्ठां ते नम उक्तिं विधेम ॥ १ ॥**   

****

**॥ इति सप्तमाध्याये पञ्चदर्श ब्राह्मणम् ॥**   

****

**॥समाप्तश्च सप्तमोऽध्यायः ॥**   

**प्र.-**   अर्चिराद्यातिवाहिकानुप्रविष्टादित्यप्रार्थनामन्त्रः । **हिरण्मयेन...... मुखम् ।**   

**सत्यस्य-**   ब्रह्मणः **मुखं**    - द्वारम् - ब्रह्मगमनमार्ग इति यावत् **हिरण्मयेन पात्रेण-**   

तेजिष्ठेन तेजो मण्डलेन **अपिहितम्**    - आवृतम्, **तत्**    - द्वारं त्वं पूषन्! **अपावृणु**    -

अनावृतं कुरु । किमर्थमित्यत्राह - **सत्यधर्माय दृष्टये । सत्यं-**   ब्रह्म **धर्म**   :-आस्रय:

साधनं यस्य तस्मै ब्रह्मैकनिष्ठाय ब्रह्मदर्शनार्थिने मह्यं **दृष्टये**    - ब्रह्मदर्शनाय इत्यर्थः ।

**पूषन्नेकर्षे यम सूर्य प्राजापत्य**    । हे पूषन् ! एकश्चासौ ऋषिश्च **एकर्षिः**    ।

ऋषिर्द्रष्टा । सवितुः जगदेकचक्षुष्वादिति भावः । **यम**    - यमयितः । **सूर्य**    - सुष्टु ईरयति

रश्मीन् इति सूर्यः । **प्राजापत्य**    - प्रजापतेः पुत्र ! **व्यूह रश्मीन् समूह तेजः**    । तावकान्

रश्मीन् **व्यूह-**    अपगमय । तेजः **समूह**    - संक्षिप । किमर्थम् इत्यत्राह - **यत्ते रूपं**   

**कल्याणतमं तत्ते पश्यामि**    । तेजसां संक्षेपाभावे तव रूपं दुर्दर्शमिति भावः ।

**योऽसावसौ पुरुषस्सोहमस्मि**    । आत्मा यादृग्रूपः; तादृग्रूपोऽहमस्मि; तादृग्रूपतया

'वेद्मि । आत्मतत्त्वविदस्मि इत्यर्थः ।

**वायुरनिलममृतमथेदं भस्मान्तं शरीरम्**    । अर्चिरादिना गतस्य मे प्राणवायुः

वायो लीयताम् । मृतञ्चेदं शरीरं भस्मान्तञ्च भवतु । ततश्च देहेन्द्रियादिषु आत्माभिमानी

नाहमस्मि । तद्विलक्षणात्मज्ञानवान् इत्यर्थः ।

**ओं क्रतो स्मर कृतं स्मर**    । ओमिति प्रणवप्रतिपाद्यत्वात् आदित्यस्य संबोधनम् ।

**क्रतोः-**   *अधीगर्थदयेशां कर्मणि* (पा.सू.२-३-५२) इति कर्मणि षष्ठी - क्रतुम्

उपास्तिमनुष्ठितां स्मर । तदङ्गतया **कृत**    - कर्मापि स्मर । अहं देहविलक्षणात्मज्ञानी

कर्माङ्गकब्रह्मविद्यानिष्ठश्च । अतः त्वत्स्वरूपं प्रदर्शय; मुक्तिमार्गश्च प्रयच्छ इत्यर्थः ।

अर्चिरादिप्रथमपर्वाग्निप्रार्थनामन्त्रः । **अग्ने नय...... विद्वान्**    । हे अग्ने! **सुपथा-**   

शोभनैनार्चिरादिमार्गेण **राये**    - ऐश्वर्याय स्वाराज्याय - मोक्षायेति यावत् - अस्मान् **नय-**   

प्रापय । हे **देव**    - द्योतमान ! **विश्वानि वयुनानि -**    सर्वाणि ज्ञानानि विद्वान् भवसि ।

अतो मदीयमपि आत्मज्ञानं त्वं जानासि इत्यर्थः । **युयोध्यस्मज्जुहुराणमेनः । युयोधि -**   

अपनय । **अस्मत्**    - अस्मत्तः । **जुहुराणं**    - कुटिलम् । *हुर्च्छा कौटिल्ये* (धा.पा.२११)

इत्यस्मात् कानचि रूपम् । **एन:**    - पापं युयोधि इत्यन्वयः । **भूयिष्ठां**    - भूयसी नम

उक्तिं ते करवाम इत्यर्थः ॥ १ ॥

**॥ इति सप्तमाध्याये पञ्चदश ब्राह्मण प्रकाशिका ॥**   

**॥समाप्तश्च सप्तमोऽध्यायः ॥**   
