+++
title = "०८-०१"

+++
**बृहदारण्यकोपनिषत् अष्टमोऽध्यायः प्रथमं ब्राह्मणम् \[प्राणविद्या - ज्येष्ठ श्रेष्ठप्राणविद्या\]  यो ह वै ज्येष्ठञ्च श्रेष्ठञ्च वेद, ज्येष्ठश्च श्रेष्ठश्च स्वानां भवति । प्राणो वै ज्येष्टश्च श्रेष्ठश्च । ज्येष्ठश्च श्रेष्ठश्च स्वानां भवत्यपि च येषां बृभूषति, य एवं वेद ॥ १ ॥ प्र. -**    प्राणविषयकविद्या प्रस्तूयते - **यो ह वै.........य एवं वेद**    । प्राणो हि

इन्द्रियाणां मध्ये ज्येष्ठः । प्राणव्यापारानन्तरभावित्वात् इन्द्रियान्तरप्रवृत्तेः इति भावः ।

**श्रेष्ठश्च;**    वक्ष्यमाणरीत्या इति भावः । एवं तं प्राणमुपासीनो यः, स **स्वानां**    - ज्ञातीनां

**ज्येष्ठः श्रेष्ठश्च**    भवति । इतरेषाञ्च **येषां ज्येष्ठः श्रेष्ठो बुभूषति**    भवितुमिच्छति; तेषामपि

**ज्येष्ठः श्रेष्ठश्च**    भवतीत्यर्थः ॥ १ ॥

** यो ह वै वसिष्ठां वेदः वसिष्ठः स्वानां भवति । वाग् वै वसिष्ठा । वसिष्ठः स्वानां भवत्यपि च येषां बुभूषति, य एवं वेद ॥ २ ॥  प्र. - यो ह वै.......वेद ।**    अतिशयेन वसुमत्त्वं वसिष्ठत्वम् । **वाग् वै वसिष्ठा**    ।

वाग्मिन एव हि वसुमत्ता भवति । अतो वाचो वसिष्ठत्वं सिद्धम् । शिष्टं पूर्ववत् ॥ २ ॥

** \[चक्षुषः प्रतिष्ठात्वम्\]  यो ह वै प्रतिष्ठां वेद, प्रतितिष्ठति समे, प्रतितिष्ठति दुर्गे । चक्षुर्वै प्रतिष्ठा । चक्षुषा हि समे च दुर्गे च प्रतितिष्ठति । प्रतितिष्ठति समे प्रतितिष्ठति दुर्गे, य एवं वेद ॥ ३ ॥  प्र. - यो ह वै प्रतिष्ठां वेद.......। चक्षुर्वै प्रतिष्ठा ।**    चक्षुषः प्रतिष्ठात्वं नाम

समविषमदेशप्रदर्शनद्वारा पुरुषप्रतिष्ठाहेतुत्वम् । शिष्टं पूर्ववत् ॥ ३ ॥

** \[श्रोत्रस्य सम्पत्त्वम्\]  यो ह वै सम्पदं वेद, सँ हास्मै पद्यते यं कामं कामयते । श्रोत्रं वै संपत् । श्रोत्रे हीमे सर्वे वेदा अभिसम्पन्नाः । सँ हास्मै पद्यते यं कामं कामयते, य एवं वेद ॥ ४ ॥  प्र. - यो ह वै संपदं.........वेद । सं हास्मै पद्यते ।**    अस्मै संपद्यते । श्रोत्रे

सत्येव हि सर्वे वेदाः सम्पन्ना भवन्ति । तस्मात् तत् सम्पत्त्वगुणकं श्रोत्रं यो वेद, तस्य

काम्यमानः काम: सम्पद्यत इत्यर्थः ॥ ४ ॥

** \[मनसः आयतनत्वम्\]  यो ह वा आयतनं वेद, आयतनँ स्वानां भवति । आयतनं जनानाम् । मनो वा आयतनम् । आयतनँ स्वानां भवत्यायतनं जनानाम्, य एवं वेद ॥ ५ ॥  प्र.-यो ह वा आयतनं.......वेद ।**    इन्द्रियाणाम्
मनोऽधीनप्रवृत्तिकत्वात्

इन्द्रियान्तरापेक्षया मनस: आयतनत्वम् । अत एव जनानामपि आयतनत्वम् । शिष्टं

स्पष्टम् ॥ ५ ॥

** \[रेतसः प्रजातिगुणत्वम्\]  यो ह वै प्रजार्ति वेद, प्रजायते ह प्रजया पशुभिः । रेतो वै प्रजातिः । प्रजायते ह प्रजया पशुभिर्य एवं वेद ॥ ६ ॥  प्र. - यो ह वै प्रजाति......वेद । रेतो वे प्रजातिः । रेत**   श्शब्देन प्रजननेन्द्रिय

लक्ष्यते । तेन हि पुत्रपौत्रादिमत्तया प्रकृष्टतया जायते पुरुष इति तत् **प्रजातिः**    । शिष्टं

स्पष्टम् ॥ ६ ॥

** \[प्राणवागादीनां विवादः\]  ते हेमे प्राणा अहँश्रेयसे विवदमाना ब्रह्म जग्मुः । तद्धोचुः को नो वसिष्ठ इति । तद्धोवाच यस्मिन् उत्क्रान्ते इदँ शरीरं पापीयो मन्यते, स वो बसिष्ठ इति ॥ ७ ॥  प्र. - ते हेमे प्राणा...... बसिष्ठ**    इति । **ते हेमे**    - वागादयः **प्राणा**   :-

अहमर्थस्यात्मनः **श्रेयसे विवदमानाः ब्रह्म -**    चतुर्मुखम् नपुंसकत्वं छान्दसम् - **जग्मुः**    । तं

गत्वा **नः**    - अस्माकं मध्ये कः **वसिष्ठः**    - श्रेयान्? इति **तत् -**    ब्रह्म प्रति **ऊचुः**    । **तच्च -**   

ब्रह्म प्रत्युवाच' । किमिति? **वः**    - युष्माकं मध्ये यस्मिनुत्क्रान्ते इदं शरीरं **पापीयः-**   

पापिष्ठतरमिव जनो **मन्यते, स वः**    श्रेष्ठ इति प्रत्युवाच इत्यर्थः ॥ ७ ॥

**\[वाच: स्वसामर्थ्य परीक्षार्थम् उत्क्रमणम्\]  वाग्घोच्चक्राम । सा संवत्सरं प्रोष्यागत्योवाच, कथमशकत मदृते जीवितुमिति । ते होचुर्यथा कला अवदन्तो वाचा, प्राणन्तः प्राणेन, पश्यन्तश्चक्षुषा, शृण्वन्तश्शोत्रेण, विद्वाँसो मनसा, प्रजायमाना रेतसा एबमजीविष्मेति । प्रविवेश ह वाक्॥८॥ प्र. - वाग्घोच्चक्राम सा.....वाक्**    । तत्र प्रथमतः परीक्षार्थं वाक् उत्क्रान्ता सती

संवत्सरं प्रवासं कृत्वा पुनरागत्य; हे प्राणाः! **मदृते**    - मां विना जीवितुं **कथमशकत**    -

कथं शक्ता इत्युवाच । **ते ह -**    इतरे प्राणाः प्रत्यूचुः यथा **कलाः**    - मूकाः वाचा

अवदन्तोऽपि सन्तः प्राणेन जीवन्तः, चक्षुरादिना दर्शनादिकं कुर्वन्तः आसतेः एवं

वयमपि **अजीविष्म**    - जीवितवन्त इति होचुः । ततः प्राणेषु स्वस्य श्रेष्ठत्वं नास्तीति

मत्या शरीरे वागिन्द्रियं प्रविवेश इत्यर्थः । एवमुत्तरत्रापि द्रष्टव्यम् ॥ (८-१२)

** \[चक्षुषः स्वसामर्थ्यपरीक्षार्थं उत्क्रमणम्\]  चक्षुर्होच्चक्राम । तत् संवत्सरं प्रोष्यागत्योवाच, कथमशकत मदृते जीवितु- मिति । ते होचुर्यथा अन्धा अपश्यन्तश्चक्षुषा, प्राणन्तः प्राणेन, वदन्तो वाचा, शृण्वन्तश्श्रोत्रेण, विद्वांसो मनसा, प्रजायमाना रेतसा - एवमजीविष्मेति । प्रविवेश ह चक्षुः ॥ ९ ॥ \[श्रोत्रस्य शरीरादुत्क्रमणम्\]  श्रोत्रँ होच्चक्राम । तत्संवत्सरं प्रोष्यागत्योवाच कथमशकत मदृते जीवितुमिति । ते होचुर्यथा बधिरा अशृण्वन्तः श्रोत्रेण प्राणन्तः प्राणेन वदन्तो वाचा, पश्यन्तश्चक्षुषा विद्वाँसो मनसा प्रजायमाना रेतसैवमजीविष्मेति । प्रविवेश ह श्रोत्रम् ॥ १० ॥ \[मनस उत्क्रमणम्\]  मनो होच्चक्राम । तत्संवत्सरं प्रोष्यागत्योवाच कथमशकत मदृते जीवितु- मिति । ते होचुर्यथा मुग्धा अविद्वाँसो मनसा प्राणन्तः प्राणेन वदन्तो वाचा पश्यन्तः चक्षुषा शृण्वन्तः श्रोत्रेण प्रजायमाना रेतसैवमजीविष्मेति । प्रविवेश ह मनः ॥ ११ ॥  \[रेतसः उत्क्रमणम्\]  रेतो होच्चक्राम । तत्संवत्सरं प्रोष्यागत्योवाच कथमशकत मदृते जीवितुमिति । ते होचुर्यथा क्लीबा अप्रजायमानाः रेतसा प्राणन्तः प्राणेन वदन्तो वाचा पश्यन्तश्चक्षुषा शृण्वन्तः श्रोत्रेण विद्वाँसो मनसैवमजीविष्मेति । प्रविवेश ह रेतः ॥ १२ ॥ \[मुख्यप्राणोत्क्रमणे वागादिभिरनुत्क्रमप्रार्थना\]  अथ ह प्राणा उत्क्रमिष्यन् यथा महासुहयः सैन्धवः पड्वीशशङ् कून् संबृहेत्, एवँ हैवेमान् प्राणान् संबबर्ह । ते होचुः मा भगव उत्क्रमीर्न वै शक्ष्यामस्त्वदृते जीवितुमिति । तस्यो मे बलिं कुरुतेति । तथेति ॥ १३ ॥ प्र. - अथ ह प्राण.........संबबर्ह । अथ मुख्यप्राणः उत्क्रमिष्यन्**    सन् **यथा**   

लोके महान् **सुहयः**    शोभनो हयः **सैन्धवः-**   सिन्धुदेशप्रभव: परीक्षणाय अश्वारूढः

**पड्वीशशङ् कून्**    - पड्वीशाश्च ते शङ्कवश्च पादबन्धनशङ् कून् **संबृहेत्**    - उत्खनेत्;

एवमेव इमान् सर्वान् प्राणान्, वागादीन् **संबबर्ह**    - उच्चरवान, उत्खातवान् । **ते होचुः मा भगवः..... जीवितुमिति । ते**    - ह प्राणा आगत्य, **हे भगवन्**    ! पूजार्ह ! मुख्यप्राण ! त्वं

**मोत्क्रमी**   : - उत्क्रमणं मा कार्षीः । त्वां विना वयं जीवितुं न शक्ष्याम इति होचुः । स

प्रत्युवाच **तस्यो मे बलिं कुरुत**    इति । तस्य मे श्रेष्ठस्य यूयं **बलिं कुरुत**   

प्रयच्छतेति । उशब्दोऽवधारणे । **तथेति**    । तथेत्येव तेऽपि प्रत्यूचुः इत्यर्थः ॥ १३ ॥

**\[वागादीनां शरणागतिः\]  सा ह वागुवाच, यद्वा अहं वसिष्ठाऽस्मि, त्वं तद्वसिष्ठोऽसीति । यद्वा अहं प्रतिष्ठाऽस्मि त्वं तत् प्रतिष्ठोऽसीति चक्षुः । यद्वा अहँ सम्पदस्मि, त्वं तत् संपदसीति, श्रोत्रम् । यद्वा अहमायतनमस्मि, त्वं तदायतनमसीति मनः । यद्वा अहं प्रजातिरस्मि, त्वं तत् प्रजातिरसीति रेतः ।  तस्यो मे किमन्नं किं वास इति । यदिदं किञ्चाश्वभ्य क्रिमिभ्य आ कीटपतङ्गेभ्यः, तत्तेऽन्नम्; आपो वास इति ।  न ह वा अस्यानन्नं जग्धं भवति, नानन्नं प्रतिगृहीतम्, य एवमेतदनस्यान्नं वेद । तद्विद्वाँसः श्रोत्रिया अशिष्यन्त आचामन्त्यशित्वा चाचामन्ति, एतमेव तदनमनग्नं कुर्वन्तो मन्यन्ते ॥ १४ ॥ प्र. - सा ह वागुवाच...... प्रजातिरसीति रेतः । यद्वै**    येनैव गुणेनाहं **वसिष्ठाऽस्मि**   ,

**तत्**    - तेन गुणेन त्वमेव वसिष्ठोऽसि; मम वसिष्ठत्वं त्वदधीनमिति वागुवाच इत्यर्थः ।

वै शब्दोऽवधारणे । एवमुत्तरत्रापि । **तस्यो मे किमन्नं किं \[मे\] वासः । तस्य**   

एतादृशगुणविशिष्टस्य **मेऽन्नं किम्, वासः-**   वस्त्रं किमिति मुख्यः प्राण इतरान् पप्रच्छ

इत्यर्थः । ते प्रत्यूचुः, **यदिदं किञ्चाश्वभ्यः............वास**    इति । श्वक्रिम्यादिपर्यन्तप्राणिजातस्य

यदन्नम्, तत् सर्वं प्राणस्य ते अन्नम् । **आपो वासः**    । सर्वप्राणिजातान्ने प्राणान्नत्वचिन्तनं

कर्तव्यम्, अप्सु वासस्त्वचिन्तनं कर्तव्यमित्यर्थः । न तु, *सर्वभक्षणं कर्तव्यम्, *अद्भिरा- च्छादनं**   कार्यं इति वाऽर्थः तस्य असम्भवादिति द्रष्टव्यम् ।

सर्वप्राणिजातान्ने प्राणान्नत्वचिन्तनं स्तौति - **न ह वा अस्यानन्नं.....वेद**    । य

एवमेतत् **अनस्य**    - प्राणस्य अन्नं सर्वं वेद, **अस्य**   - सर्वप्राण्यन्ने प्राणान्नत्वचिन्तनं

कुर्वतः **अनन्नं न जग्धं भवति**    नाभक्ष्यं भक्षितं भवति । अभक्ष्यभक्षणे न दोष इत्यर्थः ।

**अनन्नम्**    - अभक्ष्यम् गजाश्वादिकं न प्रतिगृहीतं भवति । गजाश्वप्रतिगृहादिना न दोष इति

यावत् । *सर्वान्नानुमतिश्च प्राणात्यये तद्दर्शनात्* (ब्र.सू.३-४-२८) इति सर्वान्नानुमतेः

प्राणात्ययविषयत्वसमर्थनात् अभक्ष्यभक्षणादौ दोषाभावप्रतिपादनमिदम् आपद्विषयमेव

द्रष्टव्यम् । **तद्विद्वांसश्श्रोत्रियाः......मन्यन्ते**    । यस्मादपां वासस्त्वं अनुसन्धातव्यम्;

**तत्**    तस्माद्धेतोः **श्रोत्रियाः विद्वांसः**    आचमनीयाभिः अद्भिः वासोभिः **एतमनं**    - प्राणमनग्नं

कुर्वन्तो मन्यन्ते **एवमेतदनं**    एतं प्राणमनग्नं कुर्वन्तो मन्यमानाः अशनात्पूर्वं पश्चाच्चाचा-

मन्तीत्यर्थः । **अनग्नं कुर्वन्तो मन्यन्ते**    इत्युक्त्या वासस्त्वचिन्तनं अर्थसिद्धम्; वासः

कार्यत्वादनग्नताया इति द्रष्टव्यम् । **भाष्योदाहृतम्**   , *तस्मादेवंविदशिष्यन्नाचामेदशित्वा*

*चाचामेत्* इत्यादिवाक्यं माध्यन्दिनशाखागतं द्रष्टव्यम् ॥ १४ ॥

**॥ इति अष्टमाध्याये प्रथमब्राह्मण प्रकाशिका ॥  ॥ द्वितीयं ब्राह्मणम् ॥ \[पञ्चाग्निविद्या\]  श्वेतकेतुर्ह वा आरुणेयः पञ्चालानां परिषदम् आजगाम । स आजगाम जैबलिं प्रवाहणं परिचारयमाणम् । तमुदीक्ष्याभ्युवाद, कुमारा ३ इति । स भो ३ इति प्रतिशुश्राव । अनुशिष्टो न्वसि पित्रेति । ओमिति होवाच ॥ १ ॥ प्र.-**   प्रकृतिविविक्तजीवयाथात्म्यविषयां पञ्चाग्निविद्यां संसृतिवैराग्याय प्रस्तोति

**श्वेतकेतुर्ह वा आरुणेयः पञ्चालानां परिषदमाजगाम**    । नाम्ना श्वेतकेतुः आरुणेरपत्यम्

**आरुणेयः । स**    पञ्चालानां देशानां **परिषदं**    - समाजं स्ववैदुष्यप्रकटनाय आजगाम

इत्यर्थः । **स आजगाम जैबलिं प्रवाहणं परिचारयमाणम्**    । जीबलस्य अपत्यं

**जैबलिः । तं**    प्रवाहणनामानं स्वभृत्यैः आत्मनः **परिचारं**    कारयन्तं राजानम् आगच्छत् ।

**तमुदीक्ष्याभ्युवाद कुमारा३ इति**    । स राजा **तं**    - श्वेतकेतुमुदीक्ष्य **कुमारा३**    इति

आमन्त्रितवान् । आमन्त्रणे प्लुतिः । **स भो३ इति प्रतिशुश्राव । सः**    - श्वेतकेतुः **भो**    इति

**प्रतिशुश्राव**    - प्रत्युवाच । **अनुशिष्टो न्वसि पित्रेति ।**    अथ राजा, पित्रा त्वं विद्यामनुशिष्टोऽसीति

श्वेतकेतुं पप्रच्छ । **ओमिति होवाच । ओम्**    - अनुशिष्टोऽस्मीति इतर उवाच इत्यर्थः ॥

** \[राज्ञा पृष्टाः पञ्चपश्ना:\]  वेत्थ यथेमाः प्रजाः प्रयत्यो विप्रतिपद्यन्ता३ इति । नेति होवाच । वेत्थो यथेमं लोकं पुनरापद्यन्ता३ इति । नेति होवाच । घेत्थो यथाऽसौ लोक एवं बहुभिः पुनःपुन: प्रयद्भिः न सम्पूर्यता ३ इति । नेति होवाच । वेत्थो यतिथ्यामाहुल्याँ हुतायामाप: पुरुषवाचो भूत्वा समुत्थाय वदन्ती३ इति । नेति हैवोवाच । वेत्थो देवयानस्य वा पथः प्रतिपदं पितृयाणस्य वा, यत् कृत्वा देवयानं मा पन्थानं प्रतिपद्यन्ते पितृयाणं वा । अपि हि न ऋषेर्वचः श्रुतम् । हे सृती अशृणवं पितॄणामहं देवानामुत मर्त्यानाम् । साभ्यामिदं विश्वमेजत्समेति यदन्तरा पितरं मातरं च इति । नाहमत एकञ्चन वेदेति होवाच ॥ २ ॥ प्र.-**    अथ तं राजा पृच्छति **वेत्थ यथेमाः प्रजाः प्रयत्यो विप्रतिपद्यन्ता ३ इति । प्रयत्यः**    - म्रियमाणाः **इमाः प्रजाः यथा**    - येन प्रकारेण **विप्रतिपद्यन्ते**    - विशिष्टदेशं

प्रतिपद्यन्त 'इत्यर्थः' । प्रश्ने प्लुतिः । **इति**    - इममर्थं वेत्थ - जानासि किमित्यर्थः । **एवं**   

गन्तव्यदेशप्रश्नः । एवं पृष्टः कुमार: **नेति होवाच**    - न वेद्मि इत्युवाच इत्यर्थः ।

अथ पुनः पृच्छति **वेत्थो यथेमं लोकं पुनरापद्यन्ता३ इति**    । उकार: - प्रश्ने । इमं

लोकं यथा - येन प्रकारेण पुनरागच्छन्तीति वेत्थ इत्यर्थः । **नेति होवाच**    । इतर इति

शेषः ।

पुनः पृच्छति **वेत्थो यथासौ लोक एवं बहुभिः पुनः पुनः प्रयद्भिः न संपूर्यता ३ इति**    । असौ स्वर्गो लोकः अनवरतं **प्रयद्भिः**    - गच्छद्भिः पुरुषै कुतो न

संपूर्यत इति वेत्थ किमित्यर्थः । **नेति होवाच**    । पूर्ववदर्थः ।

पुनः पृच्छति **वेत्थो यतिथ्यामाहुत्यां हुतायामापः पुरुषवाचो भूत्वा समुत्थाय वदन्तीति । यावतां**    पूरणी **यतिथी**    । *तस्य पूरणे डट्* (पा.सू.५-२-४८) *वतोरिथुक् इति*

*डटि*, (पा.सू.५-२-५) इति इथुगागमः' । यावत्संख्याकायामाहुत्यां हुतायामापः - पुरुष इति

वाग् यासां ताः **पुरुषवाचः**    पुरुषशब्दवाच्याः भूत्वा - पुरुषाकारपरिणता भूत्वा **समुत्थाय वदन्ति**    अभिलपनं कुर्वन्त आसते, तद्वेत्थ किमित्यर्थः । **नेति हैवोवाच**    । पूर्ववत् ।

पुनः पृच्छति - **वेत्थो देवयानस्य वा पथः प्रतिपदं पितृयाणस्य वा ।**   

देवयानस्य वा पितृयाणस्य वा पथ: प्रतिपदं किं वेत्थ । प्रतिपद्यतेऽनेनेति प्रतिपत्

प्रथमं पर्व । तदेव स्पष्टयति - **यत् कृत्वा देवयानं वा पन्थानं प्रतिपद्यन्ते पितृयाणं वा । यत् कृत्वा**    - यदुपक्रम्येत्यर्थः । शिष्टं स्पष्टम् । देवयानपितृयाणव्यावर्तकाकारप्रश्नोऽयमिति

द्रष्टव्यम् । **भाष्ये**    छान्दोग्यपञ्चाग्निविद्याप्रश्नानुक्रमेण **कर्मिणां**    गन्तव्यदेशं पुनरावृत्तिप्रकारं

देवयानपितृयाणपथव्यावर्तने अमुष्य लोकस्य अप्राप्तारं च वेत्थेति पृष्ट्वा, *वेत्थ यथा*

*पञ्चम्यामाहुतावापः पुरुषवचसो भवन्ति* (छां.उ.५-३-३) इति पप्रच्छ इति भाषितत्वात्

इहापि तावन्मात्रपर्यवसानं युक्तम् । **अपि हि न ऋषेः वचश्श्रुतम्**    । अस्मिन् देवयान-

पितृयाणविषये **ऋषे**   : - मन्त्रकृतोऽपि वचः **नः**    अस्माकं श्रुतमित्यर्थः । कोऽयं **मन्त्र**   

इत्यत्राह **द्वे सृती...... मातरञ्च । द्वे सृती**    - गती **अशृणवमहं**    - श्रुतवानस्मि । के ते

सृती? पितॄणां देवानाञ्च द्वे सृती अहम् **अशृणवम्**    - अश्रौषमित्यर्थः । गतिद्वयं **केषां**   

गन्तृणामित्यत्राह - **मर्त्यानाम्**    । मनुष्याणां हि गतिद्वयम् । यद्वा देवपितृमनुष्याणां

धूमाद्यर्चिरादिमार्गद्वयम् अश्रौषम् इत्यर्थः । **एजत्**    - गच्छत् प्राणिजातं **विश्वं**    समस्तं

**ताभ्यां**    - सृतिभ्यां समेति । किम्? ब्रह्माण्डान्तर्गतं लोकजातं समेति, **यत्**    मातरं पितरं

च **अन्तरा**    विना वर्तते; तच्च गच्छति - मातापितृशून्यं भगवल्लोकं च समेति इत्यर्थः ।

पितृयाणेन पथा अण्डान्तर्वर्तिलोकं समेति । उत्तरेण पथा भगवल्लोकं समेति इत्यर्थः ।

एवं पृष्टं कुमार आह **नाहमत एकञ्चन वेद इति होवाच । अतः**    एषां मध्ये

न किञ्चिदपि प्रश्नं वेद्मि इत्युक्तवान् इत्यर्थः ॥ २ ॥

** \[श्वेतकेतो: पितृसमीपगमनम्\]  अथैनं वसत्योपमन्त्रयाञ्चक्रे । अनादृत्य वसतिं कुमारः प्रदुद्राव । स आजगाम पितरम् । तँ होवाच, इति वाव किल नो भवान् पुराऽनुशिष्टानवोचदिति । कथँ सुमेध इति । पञ्च मा प्रश्नान् राजन्यबन्धुः अप्राक्षीत्, ततो नैकञ्चन वेदेति ।**   

**कतमे त इति । इम इति ह प्रतीकान्युदाजहार ॥ ३ ॥**   

****

**प्र.- अथैनं वसत्योपमन्त्रयाञ्चक्रे । अथ**    - राजा **एनं -**    श्वेतकेतुं **वसत्या**   

हेतुना **उपामन्त्रयत्**    । कुमारस्य वासं प्रार्थितवान् इत्यर्थः । अनादृत्य तु तां **वसतिं**   

**कुमारः**    श्वेतकेतुः **प्रदुद्राव**    - राजसमीपाच्छीघ्रं निर्जगाम इत्यर्थः । **अथ स आजगाम**   

**पितरम् ।**    आगत्य च **तं होवाच**    । किमिति । **इति वाव किल नो भवान् पुराऽनुशिष्टान-**   

**वोचत् । पुरा -**    समावर्तनकाले **न:**    अस्मान् , प्रति **भवान्**    - अनुशिष्टसर्वविद्यान्

**इति वाव किलावोचत्**    - एवंरीत्या हि तदुक्तवानिति । एवं सामर्षेण पुत्रेणोक्तः पिता

आह - **कथं सुमेध इति**    । नानुशिष्टोऽसीति शेषः । इतरोऽननुशासनं दर्शयति **पञ्चमा.....**   

**नैकञ्चन वेदेति । राजन्यबन्धुः -**    राजन्याभासः । राजन्यानां बन्धुः राजन्यबन्धुः । स्वयम्

अराजन्य एव सन् राजन्यानां बन्धुरिति \[व्यपदिशति इति प्रवाहणो\] निन्द्यते । सः **पञ्च**   

**प्रश्रान्**    मां पृष्टवान् । तत्राहम् एकमपि न वेद्मिति श्वेतकेतुराह इत्यर्थः । पिता पृच्छति-

**कतमे त इति**    । प्रश्नाः कीदृशा इत्यर्थः । पुत्रस्तु **इम इति ह प्रतीकान्युदाजहार । इमे**   

इत्येवं तत्प्रश्रानां **प्रतीकानि**    एकदेशान् **उदाजहार**    - सूचितवान् इत्यर्थः ॥ ३ ॥

**स होवाच, तथा नस्त्वं तात जानीथा: यथा यदहं किञ्चन वेद सर्वमहं**   

**सत्तुभ्यमवोचम् । प्रैहि तु तत्र प्रतीत्य ब्रह्मचर्यं वस्त्याव इति । भवानेव गच्छतु**   

**इति । स आजगाम गौतमो पत्र प्रवाहणस्य जैबलरासा । तस्मा आसनमाहृत्य**   

**उदकमाहारयाञ्चकार । अथ हास्मा अर्ध्यं चकार । तँ होवाच वरं भगवते**   

**गौतमाय दद्म इति ॥ ४ ॥**   

**प्र. - स होवाच ।**    पिता प्रत्युषार्थत्यर्थः । किमिति । **तथा - नस्त्वं तात**   

**जानीथाः वास्याव इति**    । हे तात। **न:**    - अस्मान् त्वं तथा जानीथाः । \[कथम्?\]

**यथा**    - येन प्रकारेण अहे यत् किञ्च वेद, तत् सर्वं तुभ्यम् अहम् अवोचमिति । ततश्च,

*मया एते प्रश्ना: नावगता:* इति मया नोक्ताः । अतः त्वञ्च **प्रैहि**    - आगच्छ । आवां तत्र

राज्ञ: समीपं **प्रतीत्य**    - गत्वा विद्यार्थं वत्स्याव इति । इतर आह - **भवानेव गच्छतु**   

**इति**    । नाहं तस्य मुखं निरीक्षितुम् उत्सहे इति भावः । **स आजगाम....जैबलेरासा ।**   

**आसा**    - आस्या । आसनमित्यर्थः । **तस्मा आसनमाहृत्य उदकमाहारयाञ्चकार ।**   

**तस्मै**    - गौतमाय राजा आसनं दत्वा पाद्यार्थमुदकं भृत्यै: आनायितवान् इत्यर्थः । अथ

**हास्मा अर्घ्यं चकार । अस्मै**    - गौतमायाय कृतवान् इत्यर्थः । **तं होवाच; वरं**   

**भगवते गौतमाय दद्म इति ।**    भगवते गौतमाय गवादिलक्षणं वरं प्रयच्छाम इति गौतमम्

उक्तवान् इत्यर्थः ॥ ४ ॥

**स होवाच प्रतिज्ञातो म एष वरो यां तु कुमारस्य अन्ते वाचमभाषथा: तां**   

**मे ब्रूहीति ॥ ५ ॥**   

**प्र. - स होवाच प्रतिज्ञातो- - - मे ब्रूहीति । स होवाच गौतमः ।**    वरी दीयत

इति त्वया प्रतिज्ञातश्चेत्; यां वाचं मम कुमारस्य **अन्ते**   - समीपे अभाषथा:, तामेव

**वाचं मे ब्रूहि**    । तानेव प्रश्नान् **मे ब्रूहि**    इत्यर्थः ॥ ॥

**\[राज्ञ: प्रत्युत्तरम्\]**   

****

**स होवाच दैवेषु वै गौतमो तद्वरेषु मानुषाणां ब्रूहीति ॥ ६ ॥**   

****

**प्र. - स होवाच....ब्रूहीति । स:**    - राजा उवाच । **उ:**    अवधारणे । हे

गौतम! यत् त्वं प्रार्थयसे, **तत्**    दैवेषु वरेष्वेव अन्तर्गतम् । तस्मात् तन्न प्रार्थनीयम् ।

**मानुषाणां**    वराणां मध्ये किञ्चित् वृणी(णु)ष्वेति ॥ ६ ॥

****

**स होवाच, विज्ञायते हास्ति हिरण्यस्यापात्तं गो अश्वानां दासीनां प्रवाराणां**   

**परिधानस्य। मा नो भवान् बहोरनन्तरस्य अपर्यन्तस्याभ्यवदान्यो अभूदिति।**   

**स वै गौतम! तीर्थेनेच्छासा इति । उपैम्यहं भवन्तमिति । वाचा ह स्मैव पूर्वं**   

**उपयन्ति । स होपायनकीर्त्योवास ॥७ ॥**   

**प्र. - स होवाच.....परिधानस्य । स होवाच**    गौतमः, तव **हिरण्यस्य गो**   

**अश्वानां**    - *सर्वत्र विभाषा गो:* (पा.सू,६-१,१२९) इति प्रकृतिभावः - दासीनां **प्रवाराणां**   

प्रच्छयपटानाम अधोंऽशुक्लक्षणस्य परिधानस्य च **अपात्तं**    - प्राप्तम् प्राप्तिरिति यावत् ।

अस्ति हेति मया ज्ञायते हि । तैर्मानुषः वित्तै: मम प्रयोजनं नास्तीत्यर्थः । **मा नो**   

**भवान्,..... अभूदिति । बहो:**    - प्रभूतस्य **अनन्तस्य**    - अनन्तकालस्य **अपर्यन्तस्य**    -

पुत्र-पौत्रगामिनः विद्यारूपद्रविणस्य न: अभि - अस्मान् प्रति **भवान् अवदान्य:**    - अदाता

मा भूत । सर्वेषां दाता भवानरमारकं कुतो न प्रयच्छतीति भावः । एवमुक्तो राजा आह- **स**   

**वै गौतम तीर्थेनेच्छासा इति**    । हे गौतम! स त्वं **तीर्थन**    न्यायविहितेन विद्या मत्तः

**इच्छासै**    - इच्छस्व इत्यर्थः । इत्युक्तो गौतमः प्राह **उपैम्यहं भवन्तमिति । उपैमि**    -

उपगच्छामि शिष्यत्वेन अहं भवन्तमिति ।

**वाचा ह स्म वै पूर्वं उपयन्ति । वाचा ह स्मैव**    किल पूर्वे ब्राह्मणाः वर्णावरान्

उपयन्ति; न तु शिष्यवृत्त्या उपगच्छन्ति । **स होपायनकीर्त्यावास**    । अत: स: गौतमोऽपि

**उपायनकीर्त्या -**    शिष्यत्वेन उपैमि इत्युपगमनकीर्तनमात्रेणैव **उवास**    - उषितवान् ।

नोपगमनशुश्रूषादिकं कृतवानिति भावः ॥ ७ ॥

**स होवाच, तथा नस्त्वं गौतम मापराधास्तव च पितामहा यथा । इयं**   

**विद्येत: पूर्वं न कस्मिंश्चन ब्राह्मण उवास । तां त्वहं तुभ्यं वक्ष्यामि । को हि त्वैवं**   

**ब्रुवन्तमर्हति प्रत्याख्यातुमिति ॥ ८ ॥**   

**प्र.- स होवाच, तथा...... यथा । सः**    - राजा **उवाच हे गौतम**   ! तव **च**   

**पितामहाः यथा नः**    पूज्याः, **तथा**    त्वमपि पूज्य एव । स वै गौतम तीर्थेनेच्छा सै

इति चिरवासाज्ञापनकृतमदीयापराधाः मा गणनीयाः । **इयं विद्येत: ...... उवास**    । इयञ्च

विद्या इत: पूर्वं कस्मिंश्चिदपि **ब्राह्मणे नोवास**    न स्थितवती । **तां त्वहं तुभ्यं**   

**वक्ष्यामि । तां**    - तादृशीं ब्राह्मणै: इतःपूर्वम् अलब्धां **विद्यां तुभ्यं वक्ष्यामि । को हि**   

**त्वैवं ब्रुवन्तमर्हति प्रत्याख्यातुमिति । को**    वा निकृष्टं प्रति, **शिष्योऽहं भवामि**    इत्येवं

वदन्तं त्वां प्रत्याख्यातुमर्हति । अतो दुर्लभामपि विद्यां तुभ्यं वक्ष्यामि इत्यर्थः ॥ ८ ॥

**\[आदौ चतुर्थप्रश्नस्योत्तरम्\]**   

****

**असौ वै लोकोऽग्निर्गौतम । तस्याऽऽदित्य एव समित्, रश्मयो धूमोऽहरर्चिर्दिशोऽङ्गाराः, अवान्तरदिशो विस्फुलिङ्गाः । तस्मिन्नेतस्मिन्नग्नौ देवाः श्रद्धां जुह्वति ।**   

**तस्या आहुत्यै सोमो राजा सम्भवति ॥ ९ ॥**   

****

**प्र. -**    तत्र, वेत्थो यतिथ्यामाहुत्यां हुतायामापः पुरुषवाचो भूत्वा समुत्थाय

वदन्ति इति प्रश्नस्य प्रतिवचनमाह - **असौ वै...... सम्भवति**    । हे गौतम। **असौ**   

द्युलोक एवाग्निः । तस्य **आदित्य एव समित्**    । आदित्येन हि द्युलोको दीप्यते । **रश्मयो**   

**धूमः**    । आदित्यरश्मयो **धूमः**    । आदित्यरूपसमित्प्रभवत्वात् । **अहरर्चिः**    - प्रकाशवत्त्वात्

**दिशोऽङ्गारा अवान्तरदिशो विस्फुलिङ्गाः ।**    दिशामवान्तरदिशाञ्च अहोरूपार्चि: प्रादुर्भावा-

धीनाभिव्यक्तिकत्वेन अङ्गारत्वविस्फुलिङ्गत्वे । **तस्मिन्नेतस्मिन्नग्नौ**    आदित्यादिलक्षण-

समिदाद्युपेते अग्नौ **देवाः**    इन्द्रियाणि **श्रद्धां जुह्वति**    । *श्रद्धा वा आपः* (तै.सं.१-६-८)

इति श्रद्धाशब्देन आप उच्यन्ते । आत्मधर्मभूतायाः श्रद्धायाः होतव्यत्वासंभवात् । एतच्च,

*प्रथमेऽश्रवणादिति चेन्न ता एव ह्युपपत्तेः* (ब्र.सू.३-१-५) इति सूत्रभाष्ययोः स्पष्टम्।

तत्रापि न जलमात्रम्, किन्तु भूतसूक्ष्माणां सर्वेषाम् उपलक्षकं श्रद्धापदम् । एतच्च,

*त्र्यात्मकत्वात्तु भूयस्त्वात्* (ब्र.सू.३-१-२) इति सूत्रभाष्ये स्पष्टम् । न चेन्द्रियाणां द्युलोकाग्नौ

भूतसूक्ष्मरूपाहुतिप्रक्षेपे कथं होतृत्वमिति वाच्यम् - इन्द्रियाणामभावे भूतसूक्ष्माणां जीवं

परिष्वज्य द्युलोकादिगमनासम्भवात्, तस्मिन्नेतस्मिन्नग्नौ देवाः श्रद्धां जुह्वति इति

देवशब्दितानाम् इन्द्रियाणां होतृत्वोक्तिः न विरुद्ध्यत इति द्रष्टव्यम् । **तस्यै आहुत्यै**    ।

तस्या आहुतेः इत्यर्थः । विभक्तिव्यत्ययः छान्दसः । **सोमो राजा सम्भवति**    । देवभोग्य-

दिव्यदेहयुक्तो भवतीत्यर्थः ।

एवमुत्तरत्रापि समिद्धमार्चिः अङ्गारविस्फुलिङ्गत्वकल्पनेषु किञ्चित् साधर्म्यं

बुद्धिमद्भि: ऊह्यम् ॥ ९ ॥

**\[द्वितीयाहुतिस्वरूपम्\]**   

****

**पर्जन्यो वा अग्निर्गौतम । तस्य संवत्सर एव समित्; अभ्राणि धूमो**   

**विद्युदर्चिरशनिरङ्गाराः, ह्वादुनयो विस्फुलिङ्गाः, तस्मिन्नेतस्मिन्नग्नौ देवाः सोमं राजानं**   

**जुह्वति । तस्या आहुत्यै वृष्टिः संभवति ॥ १० ॥**   

**प्र.- पर्जन्यो वा अग्निर्गौतम**    । वृष्टिप्रवर्तको देव: पर्जन्यः । **तस्य संवत्सर**   

**एव समित्**    । शरदादिग्रीष्मान्तै: संवत्सरावयवैरेव पर्जन्यानेः दीप्यमानत्वात् । ह्वादुनयः

स्तनयित्नुशब्दाः । विप्रकीर्णत्वानेकत्वसामान्यात् । **तस्मिन् एतस्मिन्नग्नौ देवास्सोमं**   

**राजानं जुह्वति**    । कर्मफलभोगावसाने अमृतमयदिव्यदेहो द्रवीभूतस्सन् देवशब्दवाच्यैः

इन्द्रियैस्सह पर्जन्ये पतति इत्यर्थः । शिष्टं स्पष्टम् ॥ १० ॥

**अयं वै लोकोऽग्निर्गौतम । तस्य पृथिव्येव समित्, अग्निर्धूमोरात्रिरर्चिश्चन्द्रमा**   

**अङ्गाराः, नक्षत्राणि विस्फुलिङ्गाः । तस्मिन्नेतस्मिन्नग्नौ देवा वृष्टिं जुह्वति । तस्या**   

**आहुत्या अन्नँ सम्भवति ॥ ११ ॥**   

**प्र.- अयं वै...... समित् । अयं**    - समुद्रपर्वतादियुक्तो लोकः अग्निः ।

पृथिव्यंशस्तु समित् । **अग्निर्धूमः**    । समिदाश्रितत्वात् धूमस्य, अग्नेरपि पृथिवीरूप-

समिदाश्रितत्वात् अग्नेः धूमत्वं युक्तम् । **रात्रिरर्चिः । अर्चि:**    प्रकाशस्य रात्र्यधीनत्वात्

रात्रिरेवार्चिः इत्यर्थः । शिष्टं स्पष्टम् ॥ ११ ॥

**पुरुषो वा अग्निर्गौतम । तस्य व्यात्तमेव समित्, प्राणो धूमो वागर्चिः**   

**चक्षुरङ्गाराः, श्रोत्रं विस्फुलिङ्गाः । तस्मिन्नेतस्मिन्नग्नौ देवा अन्नं जुह्वति । तस्या**   

**आहुत्यै रेतः सम्भवति ॥ १२ ॥**   

**प्र. - व्यात्तमेव समित् ।**    विवृतं मुखमेव समिदित्यर्थः । **वागर्चिः**    । प्रकाशकत्व-

सामान्यात् वागिन्द्रियमर्चिरित्यर्थः । **अस्या आहुत्यै**    । अस्या आहुतेरित्यर्थः । शिष्टं

स्पष्टम् ॥ १२ ॥

**योषा वा अग्निर्गौतम । तस्या उपस्थ एव समित्, लोमानि धूमो योनिरर्चिः,**   

**यदन्तः करोति तेऽङ्गाराः, अभिनन्दा विस्फुलिङ्गाः । तस्मिन्नेतस्मिन्नग्नौ देवा रेतो**   

**जुह्वति । तस्या आहुत्यै पुरुषः सम्भवति स जीवति यावज्जीवति । अथ यदा**   

**म्रियते ॥ १३ ॥**   

**प्र. - योषा वा अग्निः । योषा**    - स्त्री । **योनिरर्चिः**    । वर्णसाम्यात् योने:-

अर्चिष्ट्वम् । **यदन्तः करोति तेऽङ्गाराः ।**    अन्तःकरणं नाम मिथुनीकरणम् । **अभिनन्दा**   

**विस्फुलिङ्गाः**    - क्षुद्रत्वसाम्यात् । एवम्, यतिथ्याम् आहुत्यां हुतायामापः पुरुषवाचो

भूत्वा समुध्याय वदन्ति इति प्रश्नस्य उत्तरमुक्तम् ।

अन्येषामपि प्रश्नानामुत्तरं वक्तुं प्रसङ्गं सम्पादयति - **स जीवति । सः -**    पुरुषः

एवं क्रमेण रेतोरूपायाम् आहुतौ हुतायां पुरुषाकारो जातस्सन् जीवति । कियन्तं कालम्

इत्यत्राह - **यावज्जीवति**    । यावदस्मिन् शरीरे स्थितिनिमित्तं कर्म विद्यते, तावदित्यर्थः ।

अतः कस्यापि कालस्य न नियतिरिति भावः । **अथ यदा म्रियते । अथ -**    तत्कर्मक्षये

यस्मिन् काले म्रियते इत्यर्थः ॥ १३ ॥

**अथैनमग्नये हरन्ति । तस्याग्निरेवाग्निर्भवति । समित् समित् । धूमो**   

**धूमोऽर्चिरचिरङ्गारा अङ्गाराः, विस्फुलिङ्गा विस्फुलिङ्गाः । तस्मिन्नेतस्मिन्नग्नौ देवाः**   

**पुरुषं जुह्वति । तस्या आहुत्यै पुरुषो भास्वरवर्णः संभवति ॥ १४ ॥**   

**प्र.-अथैनमग्नये हरन्ति । अथ**    - मरणानन्तरम् **अग्न्ये**    - अग्न्यर्थम् अग्नौ

होमाय एनं - मृतमृत्विजो हरन्ति । **तस्याग्निरेवाग्नि: - विस्फुलिङ्गा विस्कुलिङ्गा: ।**   

अस्याः षष्ठ्या आहुतेः अग्निसमिदादिकं न काल्पनिकम्। अपि तु स्वाभाविकमेव ।

**तस्मिन्नेतस्मिन्नग्नौ भास्वरवर्णः सम्भवति ।**    तस्मिन्नग्नौ ऋत्विग्भिः, असौ स्वर्गाय

लोकाय स्वाहा इति यजमाने हुते सति द्युलोके दीप्यमानशरीरो यजमानो निष्पद्यते

इत्यर्थः ॥ १४ ॥

**ते ये एवमेदद्विदुर्येचामी अरण्ये श्रद्धां सत्यमुपासते, तेऽर्चिरभिसम्भवन्ति;**   

**अर्चिषोऽहरह्न आपूर्यमाणपक्षम्, आपूर्यमाणपक्षाद्यान् षण्मासानुदङ्ङादित्य एति,**   

**मासेभ्यो देवलोकम्, देवलोकादादित्यम्, आदित्यात् वैद्युतम् । तान् वैद्युतान् पुरुषो**   

**मानस एत्य प्रहालोकान्, गमयति । तेषु ब्रह्मलोकेषु परा: परावन्तो वसन्ति ।**   

**तेषां न पुनरावृत्तिः ॥ १५ ॥**   

**प्र. -**    इदानीं प्रथम प्रश्रनिर्णयार्थम् आरभते **ते य एवमेतद्विदुः**    - \[ये\] **एवम्**   -

अनेन प्रकारेण पर्जन्यैतल्लोकपुरुषयोषिद्रूपेषु पञ्चस्वग्निषु श्रद्धासोमवृष्ट्यान्नरेतोऽनुषक्ततया

सञ्चरन्तं प्रत्यगात्मानं ब्रहात्मकत्वेन **ये वितुः**    - उपासते त इति यावत् - **ये च..... से - ये**   

**चामी**    पुरुषा: **अरण्ये**    स्थित्वा **श्रद्धां**    पुरस्कृत्य **सत्य**   शब्दितं परमात्मानं प्रत्यगात्मात्म

कमुपासते ते च, एते उभयेऽपि **अर्चिरभिसम्भवन्ति**    - अर्चिराभिमानिनीं देवता

संगता भवन्ति इत्यर्थः । **अर्चिषोऽह:**    इत्यादौ सर्वत्र **अभिसम्भवन्ति**    इत्यनुषङ्ग: ।

**आपूर्वमाणपक्षात् यान् षण्मासान् उदङ्ङादित्य एति**    । तान् मासान् इति शेषः ।

**उदङ्**   - उदङ्मुख इत्यर्थः । उदग्देशस्थ इति वा । अत्राह: पूर्वपक्षादिशब्दाः

तत्तदभिमानिदेवतापराः । **मासेभ्यो देवलोकम्**    । अत्र मासेभ्यः संवत्सरम् इति छान्दोग्ये

श्रवणाधिककालानां न्यूनकालेभ्य उत्तरोत्तरत्वेन निवेशस्य प्राग्दृष्टत्वात् मासानन्तरं

संवत्सरमभिसम्भवन्ति । संवत्सरद्वारा देवलोकम् इत्यर्थः । अत्र देवलोकशब्दो वायुपर;

*योऽयं पवते एष येवानां गृहा:* (जै.उप.ब्रा,३-१) इति श्रुतिप्रसिद्धेः । इतरथा देवलोका-

यादित्यम् इति आदित्यानन्तरपूर्वपर्वतया देवलोकनिर्देशकस्य अस्य वाक्यस्य, स

वायुमागच्छति । तस्मै स तत्र विजीहीते यथा रथचक्रस्य खम् । तेन स ऊर्ध्व आक्रमते तेन

स आदित्यम् आगच्छतीति वायोः आदित्यसमनन्तरपूर्वपर्वत्वप्रतिपादकश्रुतिविरोध-

प्रसङ्गात् । अतो देवलोकवायुशब्दयोः एकार्थत्वं वक्तव्यम् । एतत् सर्वम् *वायुमब्दात्*

*अविशेषविशेषाभ्याम्* (ब्र.सू.४-३-२) इति सूत्रभाष्ये स्पष्टम् । आदित्याद्वैद्युतम् ।

*आदित्याच्चन्द्रमसं चन्द्रमसो विद्युतम्* (छां.उ.५-२०-२) इति श्रुत्यन्तरे मध्ये चन्द्रमस:

श्रवणात् चन्द्रद्वारा विद्युदभिमानिनीं देवतां प्राप्नुवन्ति इत्यर्थः ।

**तान् वैद्युतान् पुरुषो मानस एत्य ब्रह्मलोकान् गमयति । वैद्युतात्**    - वैद्युत

इत्यर्थः । वैद्युतः **पुरुषो मानसः**    - परेण ब्रह्मणा मनसा सृष्टः अमानवशब्दित: पुरुषः

स एत्य आगत्य तान् ब्रह्मलोकान् गमयति इत्यर्थः । छान्दोग्ये, *चन्द्रमसो विद्युतं*

*तत्पुरुषोऽमानव: स एनान् ब्रह्म गमयति* (छां.उ.४-१३-३) इति वैधुतस्य

आमानवशब्दितस्यैव ब्रह्मगमयितृत्वश्रयणात, *वैपद्युतेनैव ततस्तच्छ्रुते:* (ब्र.सू,४-३-५) इति

सूत्रितत्वाच्च, *विद्युत उपरि वैद्युतेन अमानवेनैव आतिवहिकेन विदुषां आब्रह्मप्राप्ते:*

*गमनम्* इति भाष्यानुसाराच्च वैद्युतादिति पदं प्रथमान्ततया व्याख्ययम् । **ब्रह्मलोकान्**   

इत्यत्र निषादस्थपतिन्यायेन ब्रह्मैव लोको ब्रहालोकः इति । कर्मधारयस्यैव युक्ततया

अर्थस्यैकत्वे निश्चिते बहुवचनस्य, अदितिः पाशान् इतिवदुपपत्तैः । षष्ठीतत्पुरुष, इति

पक्षेऽपि न दोषः । न च भगवल्लोकस्य एकतया बहुवचनानुपपत्तिरिति वाच्यम् - परस्य

ब्रह्मणः परिपूर्णस्य सर्वगतस्य सत्यसङ्कल्पस्य श्रुतिस्मृति इतिहासपुराणप्रामाण्यानुसारेण

स्वेच्छापरिकल्पित स्वासाधारणाप्राकृतलोकानन्त्यसंभवे अनुपपत्त्यभावात् । एतत् सर्वम्

परं *जैमिनिर्मुख्यत्वात्* (ब्र.सू.४-३-११) इति सूत्रभाष्ये स्पष्टम् ।

**तेषु ब्रह्मलोकेषु पराः परावन्तो वसन्ति । तेषु ब्रह्मलोकेषु परा:**    - निरतिशया-

नन्दैश्वर्यशालिनः **परावन्तः**    - परवन्तः - नाथवन्त इति यावत् - परमात्मना सनाथा:

तेनानुगृहीताः तद्दत्तानि भोग्यभोगस्थानभोगोपकरणानि भुञ्जानाः सुखेन तत्रैवासते इत्यर्थः ।

**तेषां न पुनरावृत्तिः**    । तेषां न पुनस्संसारबन्ध इत्यर्थः ॥ १५ ॥

****

**अथ ये यज्ञेन दानेन तपसा लोकान् जयन्ति, ते धूममभिसम्भवन्ति; धूमाद्रात्रिं**   

**रात्रेरपक्षीयमाणपक्षम् अपक्षीयमाणपक्षात् यान् षण्मासान् दक्षिणादित्य एति,**   

**मासेभ्यः पितृलोकं पितृलोकाञ्चन्द्रम् । ते चन्द्रं प्राप्यान्नं भवन्ति । ताँस्तत्र देवाः,**   

**यथा सोमं राजानम् आप्यायस्वापक्षीयस्वेत्येवमेनाँस्तत्र भक्षयन्ति ।**   

****

**तेषां यदा तत् पर्यवैति, अथेममेवाकाशमभिनिष्पद्यन्ते, आकाशाद्वायुम्,**   

**वायोर्वृष्टिम्, वृष्टेः पृथिवीम्, ते पृथिवीं प्राप्यान्नं भवन्ति । ते पुन: पुरुषाग्नौ हूयन्ते;**   

**ततो योषाग्नौ जायन्ते । ते लोकान् प्रत्युत्थायिनः । त एवमेवानुपरिवर्तन्ते ।**   

****

**अथ य एतौ पन्थानौ विदुः ते कीटा: पतङ्गा: यदिदं दन्दशूकम् ॥ १६ ॥**   

**प्र. - अथ ये यज्ञेन...... धूममभिसंभवन्ति । ये**    प्रत्यगात्मानं ब्रह्मात्मकं वा,

प्रत्यगात्मशरीरकं ब्रह्म वा अनुपासीनास्सन्त: यज्ञदानादिकर्मरतास्सन्तो **लोकान् गच्छन्ति-**   

**ते धूमं**    - धूमाभिमानिनीं देवता गच्छन्तीत्यर्थः । **धूमाद्रात्रिम्**    । अत्रापि रात्र्यादिशब्दा:

तत्तदभिमानि आतिवाहिकदेवतापराः । व्याख्या च पूर्ववत् । **ते चन्द्रं प्राप्यान्नं भवन्ति ।**   

**अन्नं भवन्ति**    - तत्रत्यानाम् आजानदेवानां भोगोपकरणं भवन्ति इत्यर्थः । **तांस्तत्र देवा**   

**यथा...... भक्षयन्ति ।**    यथा सोमं राजानं यज्ञे ऋत्विजः आप्यायस्व अपक्षीयस्वेति

भक्षयन्ति; एवमेनांस्तत्र देवा भक्षयन्ति इत्यर्थः । आप्यायस्वापक्षीयस्वेति, *क्रियासमभिव्याहारे*

*लोट् लोटो हि स्वौ वाच तध्वमोः* (पा.सू.३-४-२) इति स्वादेशः । *प्यैङ् वृद्धौ*

(था.पा.९६४) *क्षिक्षये* (धा.पा.२३६) अपक्षीणान् पुनराप्याययन्ति; आप्यायितानाञ्च भक्षणेन

क्षयं कुर्वन्ति । एवं देवाः चन्द्रलोकस्थान् उपकरणभूतान् कर्मिणः पुनःपुनः विश्रामयन्तः

स्वस्वभोगोपकरणभूतान् कुर्वन्ति इत्यर्थः । तेषां चन्द्रलोकगतानां कर्मिणां भक्षणं नाम

स्वस्वभोगोपकरणीकरणमेव । सूत्रितञ्च, *भाक्तं वाऽनात्मवित्त्वात् तथा हि दर्शयति* ।

(ब्र.सू.३-१-७) इति । भगवता भाष्यकृताऽपि, जीवस्य देवानां भोगोषकरणत्वाभिप्रायम्

अन्नत्वेन भक्ष्यत्ववचनम् । अत: तद्भाक्तम् । तेन तृप्तिरेव च देवानां भक्षणमिति श्रूयते,

*न ह वै देवा अश्नन्ति न पिबन्ति एतदेवामृतं दृष्ट्वा तृप्यन्ति* (छा.उ.३-६-१) इति भाषितम् ।

अतो नृत्तगीतादिप्रदर्शनेन आजानसिद्धदेवोपकरणत्वमेव तद्भक्ष्यत्वमिति भावः ।

**तेषां यदा तत् पर्यवैति । तेषां**    - कर्मिणां **तत्**    - भोगसाधनभूतं **कर्म**    यदा

**पर्यवैति**    - परिगच्छति, परिक्षीयते इत्यर्थः । **अथेममेवाकाशमभिनिष्पद्यन्ते । अथ-**   

तदा, यथा सुवर्णपिण्ड: अत्यन्तानलसंयोगात् प्रलीयते, एवं कर्मक्षये कर्मिणः प्रलीनास्सन्तः

सूक्ष्मा: आकाशसदृशा इव भवन्तीत्यर्थः । सूत्रितञ्च *तत्स्वाभाव्यापत्तिरुपपत्ते:* (ब्र.सू.३-१-२२)

इति । **भाष्ये च**    तदापत्तिवचनं तत्संसर्गकृततत्सादृश्याभिप्रायम्' इति भाषितम् ।

**आकाशाद्वायुम् । अभिसम्पद्यन्ते**    इति शेषः । अत्रापि, अवरोहतां कर्मिणां पूर्वसिद्ध-

वायुभावासम्भवात् वायुसादृश्यमेवार्थः । **वायोवृष्टिम् । अभिनिष्पद्यन्ते**    इत्यनुषङ्गः ।

**वृष्टेः पृथिवीम्**    । पूर्ववत् । **ते पृथिवीं प्राप्यान्नं भवन्ति**    । ओषधिवनस्पतिमाषादि-

भक्ष्यसंसर्गिणो भवन्ति इत्यर्थः । **ते - हूयन्ते । ते पुन:**    - पूर्ववदेव पुरुषाग्नौ हूयन्ते

इत्यर्थः । **ततो योषाग्नौ**    जायन्ते । ततः परं योषाग्नौ रेतोरूपाभिः आहुतिभिः पुरुषरूपा

जायन्त इत्यर्थः । **ते लोकान् प्रत्युत्थायिनः । ते**    पुरुषाः पुण्यलोकान् प्रति **उत्थायिनः**   

यात्राशीला भवन्तीत्यर्थः । **त एवमेवानुपरिवर्तन्ते । ते**    - एते केवलकर्मिणः **इत्थं**   

गतागते कुर्वन्तीत्यर्थः ।

एतावता पञ्चमतृतीयद्वितीयप्रश्नयोः उत्तरमुक्तं भवति । **अथ य एतौ पन्थानौ**   

**न विदु: ते कीटा: पतङ्गा: यदिदं दन्दशूकम्**    । **अथ**    इत्यर्थान्तरोपक्रमे । **ये**    प्रणिनः

**एतौ पन्थानौ**   - देवयानपितृयाणमार्गद्वयं न जानन्ति; विद्याकर्मप्भ्रष्टतया मार्गद्वयाधिकारिण

इत्यर्थः । **ते**    - कीटपक्षिदंशमशकादिरूपेण पुन:पुनर्भवन्ति । अत्रैव लोके परिभ्रमन्ति

हति यावत् । एतेन, **वेस्थो यथाऽसौ लोक एवं बहुभिः पुनःपुनः प्रयद्भिर्न सम्पूर्यते'**   

इति तृतीयप्रश्नस्य उत्तरमुक्तम् । **पितृलोकाच्च्द्रं**    इत्यनेन गन्तव्यदेविषयकप्रथमप्रश्नस्य

उत्तरमुक्तं भवति । **अथेममेवाकाशमभिनिष्पद्यन्ते**    इत्यादिना **वेत्थो यर्थमं लोकं**   

**पुनरापद्यन्ते**    इति पुनरागमनप्रकारविषयकद्वितीयप्रश्नस्य उत्तरमुक्तं भवति । **वेत्थो**   

**देवयानस्य पथ: प्रतिपदं पितृयाणस्य वा**    इति देवयानपितृयाणव्यावर्तकभेद-

विषयकपञ्चमप्रश्नस्य, **तेऽर्चिरभिसम्भवन्ति, ते धूममभिसम्भवन्ति**    इति ग्रन्थसन्दर्भाभ्याम्

उत्तरमुक्तं भवति ॥ १६ ॥

**॥ इति अष्टमाध्याये द्वितीयब्राह्मण प्रकाशिका ॥**   

****

**तृतीयं ब्राह्मणम्**   

**\[महत्वसिद्धिदं मन्थाख्यं कर्म\]**   

****

**स यः कामयेत महत् प्राप्नुयामिति, उदगयन आपूर्यमाणपक्षस्य पुण्याहे**   

**द्वादशाहमुपसद्व्रती भूत्वा औदुम्बरे कँसे चमसे वा सर्वोषधं फलानीति संभृत्य,**   

**परिसमूह्य परिलिप्याग्निमुपसमाधाय परिस्तीर्य आवृताज्यँ सँस्कृत्य, पुंसा नक्षत्रेण**   

**मन्थँ संनीय, जुहोति-**   

****

**यावन्तो देवास्त्वयि जातवेदः**   

**तिर्यञ्चो घ्नन्ति पुरुषस्य कामान् ।**   

**तेभ्योऽहं भागधेयं जुहोमि**   

**ते मा तृप्तास्सर्वेः कामैस्तर्पयन्तु स्वाहा;**   

**या तिरश्ची निपद्यतेऽहं विधरणी इति ।**   

**तां त्वा घृतस्य धारया यजे सँराधनीमहँ स्वाहा ॥ १ ॥**   

**प्र.-**   एवं ज्ञानकर्मणोः गतिरुक्ता । तत्र कर्मसाधनं वित्तं महत्त्वसाध्यमिति

वित्तार्जनोपायभूतमहत्त्वप्राप्तये मन्थाख्यं कर्मारभ्यते **स य: कामयेत महत् प्राप्नुयामिति**   

**जुहोति**    । अहं महान् स्यामिति यः आत्मनो **महत्**    - महत्त्वं कामयेत, स उदगयने

**आपूर्यमाणपक्षस्य**    - पूर्वपक्षस्य **पुण्याहे**    - कस्मिंश्चिद्दिने द्वादशाहम् **उपसद्व्रती-**   

उपसत्सु यत् प्रसिद्धं व्रतं पयोमात्रभक्षणात्मकं तद्व्रतवान् भूत्वा, **औदुम्बरे कंसे**   

**चमसे वा**    उदुम्बरनिर्मिते कंसाकारे चमसाकारे वा पात्रे **सर्वौषधं फलानीति संभृत्य**   

सर्वौषधिसमूहं फलानि च, अन्यदपि यद्यत् संभरणीयम् तत् सर्वं संभृत्य, **परिसमूह्य**   

**परिलिप्याग्निमुपसमाधाय परिस्तीर्य**    - परिसमूहनपरिलेपने भूमिसंस्कारः - **अग्निमुप-**   

**समाधाय -**    स्मार्तमग्निं पुरतः संस्थाप्य दर्भै: परिस्तीर्य, **आवृता आज्यं संस्कृत्य - आवृता**   

स्मृत्युक्तपरिपाट्य इत्यर्थः आवृत् परिपाटिरनुक्रमः (अ.को.२-८) इति ह्यमरः - **पुंसा**   

**नक्षत्रेण**    - नक्षत्रेषु स्त्रीपुन्नपुंसकविभागो ज्योतिश्शास्त्रप्रसिद्धः । तत्र पुनक्षत्रं प्रशस्तम् ।

प्रशस्ते नक्षत्रे इति यावत् - **मन्थं**    - सर्वौषधरसपिष्टं **संनीय जुहोति**    अग्निसमीपं नीत्वा,

**यावन्त**    इत्यादि वक्ष्यमाणैः चतुर्भिः मन्त्रै: आज्येन जुहोतीत्यर्थः ॥ १ ॥

**\[मन्थानोपयोगिमन्त्राः\]**   

****

**ज्येष्ठाय स्वाहा; श्रेष्ठाय स्वाहेत्यग्नौ हुत्वा मन्थे सँस्रवमवनयति ।**   

**प्राणाय स्वाहा वसिष्ठायै स्वाहेत्यग्नौ हुत्वा मन्थे सँस्रवमवनयति ।**   

**वाचे स्वाहा प्रतिष्ठायै स्वाहेत्यग्नौ हुत्वा मन्थे सँस्रवमवनयति ।**   

**चक्षुषे स्वाहा संपदे स्वाहेत्यग्नौ हुत्वा मन्थे सँस्रवमवनयति ।**   

**श्रोत्राय स्वाहा आयतनाय स्वाहेत्यग्नौ हुत्वा मन्थे सँस्रवमवनयति ।**   

**मनसे स्वाहा प्रजात्यै स्वाहेत्यग्नौ हुत्वा मन्थे संस्रवमवनयति ।**   

**रेतसे स्वाहेत्यग्नौ हुत्वा मन्थे संस्रवमनयति ॥ २ ॥**   

****

**अग्नये स्वाहेत्यग्नौ हुत्वा मन्थे सँस्रवमवनयति ।**   

**सोमाय स्वाहेत्यग्नौ हुत्वा मन्थे सँस्रवमवनयति ।**   

**भूः स्वाहेत्यग्नो हुत्वा मन्थे सँस्रवमवनयति ।**   

**भुवः स्वाहेत्यग्नौ हुत्वा मन्थे सँस्रवमवनयति ।**   

**स्वः स्वाहेत्यग्नौ हुत्वा मन्थे सँस्रवमवनयति ।**   

**भूर्भुवस्स्वः स्वाहेत्याग्नौ हुत्वा मन्थे सँस्रवमवनयति ।**   

**ब्रह्मणे स्वाहेत्यग्नौ मन्थे सँस्रवमवनयति ।**   

**क्षत्राय स्वाहेत्यग्नौ हुत्वा मन्थे सँस्रवमवनयति ।**   

**भूताय स्वाहेत्यग्नौ हुत्वा मन्थे सँस्रवमवनयति ।**   

**भविष्यते स्वाहेत्यग्नौ हुत्वा मन्थे सँस्रवमवनयति ।**   

**विश्वाय स्वाहेत्यग्नौ हुत्वा मन्थे सँस्रवमवनयति ।**   

**सर्वाय स्वाहेत्यग्नौ हुत्वा मन्थे सँस्रवयमनमति ।**   

**प्रजापतये स्वाहेत्यग्नौ हुत्वा मन्थे सँस्रवमवनयति ॥ ३ ॥**   

**प्र. - इत्यग्नौ हुत्वा मन्थे संस्रवमवनयति ।**    अग्नेः पश्चात् स्थिते मन्थे हुतशिष्टं

स्रुवावलिप्तमाज्यं निनयेत् इत्यर्थः । एवमग्रेऽपि ।

इतःपरं **प्राणाय स्वाहा**    इत्यादि मन्त्रैर्द्वाभ्यां द्वाभ्यां द्वे द्वे आहुती हुत्वा संस्रवस्य मन्थे

निनयनम्; **प्राणाय स्वाहा...... प्रजात्यै स्वाहेत्यग्नौ हुत्वा मन्थे संस्रवमवनयति**    ॥ २ ॥

**प्र. -**    इतःपरं **रेतसे स्वाहा**    इत्यादिभिः एकैकाम् आहुति हुत्वा मन्थे संस्रवनि

नयनम् - **रेतसे स्वाहा...... संस्रवमवनयति**    ॥ ३ ॥
