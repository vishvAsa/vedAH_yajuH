+++
title = "१"

+++
## ०१
एत᳘स्मा᳘द् वै᳘ यज्ञा᳘त् पु᳘रुषो जा᳘यते ॥  
स᳘ य᳘द् ध वा᳘ अस्मिं᳘ लोके᳘ पु᳘रुषो᳘ ऽन्नम् अ᳘त्ति त᳘द् एनम् अमु᳘ष्मिं लोके᳘ प्र᳘त्यत्ति स᳘ वा᳘ एष᳘ परिस्रु᳘तो यज्ञ᳘स् ता᳘यते ऽना᳘द्या᳘ वै᳘ ब्रा᳘ह्मणे᳘न परिस्रु᳘त् स᳘ एत᳘स्मा᳘द् अना᳘द्या᳘ज् जा᳘यते तᳫं᳘ हा᳘मु᳘ष्मिं लोके᳘ ऽन्नं न᳘ प्र᳘त्यत्ति त᳘स्मा᳘द् एष᳘ ब्रा᳘ह्मणयज्ञ᳘ एव᳘ य᳘त् सौत्रा᳘मणी᳟॥  
## ०२
त᳘स्य लो᳘मा᳘न्य् एव᳘ श᳘ष्पा᳘णि ॥  
त्व᳘क् तो᳘क्मा᳘नि माᳫं᳘सं᳘ ला᳘जा᳘ अ᳘स्थि का᳘रोतरो᳘ मज्जा᳘ मा᳘सरᳫं र᳘सः परिस्रु᳘न् नग्न᳘हुर् लो᳘हितᳫं रे᳘तः प᳘यो मू᳘त्रᳫं सुरो᳘वध्यं ब᳘ल्कसम् ॥  
## ०३
हृ᳘दयम् एॗवास्यैन्द्रः᳘ पुरोडा᳘शः ॥  
य᳘कृत् सा᳘वित्रः᳘ क्लोमा᳘ वा᳘रुणो᳘ म᳘तस्ने एॗवास्या᳘श्वत्थं च पा᳘त्रम् औ᳘दुम्बरं च पित्तं᳘ नै᳘यग्रोधम् आ᳘न्त्रा᳘णि स्था᳘ल्यो गु᳘दा᳘ उपशया᳘नि श्येनपत्त्रे᳘ प्लीॗहासन्दी᳘ ना᳘भिः कुम्भो᳘ वनिष्टुः᳘ प्ला᳘शिः᳘ शता᳘तृण्णा᳘ त᳘द् य᳘त् सा᳘ बहुधा᳘ वि᳘तृण्णा᳘ भ᳘वति त᳘स्मा᳘त् प्ला᳘शिर् बहुधा᳘ वि᳘कृत्तो मु᳘खᳫं स᳘तं जिह्वा᳘ पवि᳘त्रं च᳘प्यं पा᳘यु᳘र् वस्ति᳘र् वा᳘लः ॥  
## ०४
अ᳘ङ्गा᳘न्य् एॗवास्या᳘श्विनः᳘ पशुः᳟॥  
आ᳘त्मा᳘ सा᳘रस्वती᳘ रूप᳘म् ऐन्द्र᳘ ऋषभ᳘स् त᳘स्मा᳘द् आ᳘हुर् गा᳘वः पु᳘रुषस्य रूपम् इ᳘त्य् आ᳘युर् हि᳘रण्यं त᳘च् छत᳘मा᳘नं भवति त᳘स्मा᳘च् छता᳘युः पु᳘रुषः ॥  
## ०५
च᳘क्षुषी एॗवास्या᳘श्विनौ᳘ ग्र᳘हौ ॥  
प᳘क्ष्मा᳘णि गोधूमसक्त᳘वश् च कुवलसक्त᳘वश् च ना᳘सिके एॗवास्य सा᳘रस्वतौ᳘ ग्र᳘हा᳘व् अ᳘थ या᳘नि ना᳘सिकयोर् लो᳘मा᳘नि ता᳘न्य् उपवा᳘कसक्त᳘वश् च बदरसक्त᳘वश् च श्रो᳘त्रे एॗवास्यैन्द्रौ᳘ ग्र᳘हा᳘व् अ᳘थ या᳘नि क᳘र्णयोर् लो᳘मा᳘नि या᳘नि च भ्रु᳘वोस् ता᳘नि यवसक्त᳘वश् च कर्कन्धुसक्त᳘वश् च ॥  
## ०६
अ᳘थ या᳘न्य् उप᳘स्थे लो᳘मा᳘नि ॥  
या᳘नि चा᳘ध᳘स्ता᳘त् ता᳘नि वृकलोमा᳘न्य् अ᳘थ या᳘न्य् उ᳘रसि लो᳘मा᳘नि या᳘नि च निकक्ष᳘योस् ता᳘नि व्या᳘घ्रलोमा᳘नि के᳘शा᳘श् च श्म᳘श्रूणि च सिᳫंहलोमा᳘नि ॥  
## ०७
त्र᳘यः पश᳘वो भवन्ति ॥  
त्रेधा᳘विहितो᳘ वा᳘ अयं᳘ पु᳘रुषस्याॗत्मात्मा᳘नम् एॗवास्य तै᳘ स्पृणोति य᳘द् अ᳘वा᳘ङ् ना᳘भेस् त᳘द् आ᳘श्विने᳘न य᳘द् ऊर्ध्वं᳘ ना᳘भेर् अवा᳘ची᳘नᳫं शीर्ष्ण᳘स् त᳘त् सा᳘रस्वते᳘न शि᳘र ऐन्द्रे᳘ण यथा᳘रूप᳘म् एव᳘ यथा᳘देवत᳘म् आ᳘त्मा᳘नं मृत्यो᳘ स्पृॗत्वामृ᳘तं कुरुते ॥  
## ०८
त्र᳘यः पुरोडा᳘शा᳘ भवन्ति ॥  
त्रेदःविहितं᳘ वा᳘ इदं᳘ पु᳘रुषस्य व᳘यो व᳘य एॗवास्य तै᳘ स्पृणोति पूर्ववयस᳘म् एॗवैन्द्रे᳘ण मध्यवयसᳫं᳘ सा᳘वित्रे᳘णोत्तमवयसं᳘ वा᳘रुणे᳘न यथा᳘रूप᳘म् एव᳘ यथा᳘देवतं᳘ व᳘यो मृत्यो᳘ स्पृॗत्वामृ᳘तं कुरुते ॥  
## ०९
ष᳘ड् ग्र᳘हा᳘ भवन्ति ॥  
ष᳘ड् वा᳘ इमे᳘ शीर्ष᳘न् प्रा᳘णाः᳘ प्रा᳘णा᳘न् एॗवास्य तै᳘ स्पृणोति च᳘क्षुषी एॗवाश्विना᳘भ्यां᳘ ना᳘सिके सा᳘रस्वता᳘भ्याᳫं᳘ श्रो᳘त्रे ऐन्द्रा᳘भ्यां᳘ यथा᳘रूप᳘म् एव᳘ यथा᳘देवत᳘म् आ᳘त्मा᳘नं मृत्यो᳘ स्पृॗत्वामृ᳘तं कुरुते ॥  
## १०
सं᳘तता᳘ या᳘ज्या᳘पुरोऽनुवाॗक्या भवन्ति ॥  
समा᳘नदेव᳘त्याः᳘ प्रा᳘णा᳘नाᳫं᳘ सं᳘तत्या᳘ अ᳘व्यवछेदा᳘य स᳘र्वाः᳘ पुरोऽनुवाॗया भ᳘वन्ति स᳘र्वा᳘ याॗज्यास् त᳘स्मा᳘त् प्रा᳘णाः᳘ स᳘र्वे प᳘रा᳘ञ्चः स᳘र्वे प्रत्य᳘ञ्चः स᳘र्वाः᳘ प्रथमा᳘ भ᳘वन्ति स᳘र्वा᳘ मध्यमाः᳘ स᳘र्वा᳘ उत्तमा᳘स् त᳘स्मा᳘त् प्रा᳘णाः᳘ स᳘र्वे प्रथमाः᳘ स᳘र्वे मध्यमाः᳘ स᳘र्व उत्तमाः᳘ स᳘र्वेषां᳘ ग्र᳘हा᳘णां᳘ द्वे᳘ या᳘ज्या᳘पुरोऽनुवाॗक्ये भवतः प्रा᳘णोदा᳘न᳘योस् त᳘द् रूपं᳘ प्रा᳘णोदा᳘ना᳘व् एवा᳘वरुन्द्धे त᳘स्मा᳘त् स᳘र्वे प्रा᳘णाः᳘ प्रा᳘णोदा᳘न᳘योर् एव᳘ प्र᳘तिष्ठिताः᳟॥  
## ११
स᳘ वा᳘ एष᳘ आॗत्मैव᳘ य᳘त् सौत्रा᳘मणी᳟॥  
म᳘न एव᳘ प्रत्य᳘क्षा᳘द् वा᳘ग् य᳘जमा᳘नस् त᳘स्याॗत्मेव वे᳘दिः प्रॗजोत्तरवेदिः᳘ पश᳘वो बर्हि᳘र् अ᳘ङ्गा᳘न्य् ऋत्वि᳘जो᳘ ऽस्थीनीध्म᳘ आ᳘ज्यं मज्जा᳘ मु᳘खम् अग्नि᳘र् अ᳘न्नम् आ᳘हुतिर् व᳘यः सᳫंस्था᳘ त᳘स्मा᳘त् सौत्रा᳘मॗण्येजा᳘नो᳘ व᳘य उ᳘पगछति ॥  
## १२
त᳘द् यौ᳘ ह वा᳘ इमौ᳘ पु᳘रुषा᳘व् इवा᳘क्ष्योः᳟॥  
एता᳘व् एॗवाश्वि᳘ना᳘व् अ᳘थ य᳘त् कृष्णं᳘ त᳘त् सा᳘रस्वतं᳘ य᳘च् छुक्लं᳘ त᳘द् ऐन्द्रं᳘ त᳘द् य᳘द् आ᳘श्विने᳘ पशौ᳘ सत्य᳘थैता᳘ देव᳘ताः᳘ सह᳘ य᳘जत्य् एता᳘न्य् एॗवैत᳘त् सा᳘र्धं᳘ कृॗत्वात्म᳘न् धत्ते ॥  
## १३
म᳘न एवे᳘न्द्रः ॥  
वा᳘क् स᳘रस्वती श्रो᳘त्रे अश्वि᳘नौ य᳘द् वै᳘ म᳘नसा᳘ ध्या᳘यति त᳘द् वा᳘चा᳘ वदति य᳘द् वा᳘चा᳘ व᳘दति त᳘त् क᳘र्णा᳘भ्याᳫं᳘ शृणोति त᳘द् य᳘त् सा᳘रस्वते᳘ पशौ᳘ स᳘त्य᳘थैता᳘ देव᳘ताः᳘ सह य᳘जत्य् एता᳘न्य् एॗवैत᳘त् सा᳘र्धं᳘ कृॗत्वात्म᳘न् धत्ते ॥  
## १४
प्रा᳘ण᳘ एवे᳘न्द्रः ॥  
जिह्वा᳘ स᳘रस्वती ना᳘सिके अश्वि᳘नौ य᳘द् वै᳘ प्रा᳘णे᳘ना᳘न्नम् आ᳘त्म᳘न् प्रण᳘यते त᳘त् प्रा᳘ण᳘स्य प्रा᳘णत्वं᳘ जिह्व᳘या᳘ वा᳘ अ᳘न्नस्य र᳘सं वि᳘जा᳘ना᳘ति ना᳘सिके उ वै᳘ प्रा᳘ण᳘स्य प᳘न्था᳘स् त᳘द् य᳘द् ऐन्द्रे᳘ पशौ᳘ सत्य᳘थैता᳘ देव᳘ताः᳘ सह᳘ य᳘जत्य् एता᳘न्य् एॗवैत᳘त् सा᳘र्धं᳘ कृॗत्वात्म᳘न् धत्ते ॥  
## १५
हृ᳘दयम् एॗवेन्द्रः᳟॥  
य᳘कृत् सविता᳘ क्लोमा᳘ व᳘रुणस् त᳘द् य᳘द् ऐन्द्रे᳘ पुरोडा᳘शे सत्य᳘थैता᳘ देव᳘ताः᳘ सह᳘ य᳘जत्य् एता᳘न्य् एॗवैत᳘त् सा᳘र्धं᳘ कृॗत्वात्म᳘न् धत्ते ॥  
## १६
प्रा᳘ण᳘ एव᳘ सविता᳟॥  
व्या᳘नो᳘ व᳘रुणः शिश्न᳘म् इ᳘न्द्रो य᳘द् वै᳘ प्रा᳘णे᳘ना᳘न्नम् अ᳘त्ति त᳘द् व्या᳘ने᳘नॗ व्यनिति शिश्ने᳘न वा᳘ अ᳘न्नस्य र᳘सᳫं रे᳘तः सिञ्चति त᳘द् य᳘त् सा᳘वित्रे᳘ पुरोडा᳘शे सत्य᳘थैता᳘ देव᳘ताः᳘ सह᳘ य᳘जत्य् एता᳘न्य् एॗवैत᳘त् सा᳘र्धं᳘ कृॗत्वात्म᳘न् धत्ते ॥  
## १७
यो᳘निर् एव᳘ व᳘रुणः ॥  
रे᳘त इ᳘न्द्रः सविॗतैव᳘ रे᳘तसः प्रजनयिता᳘ त᳘द् य᳘द् वा᳘रुणे᳘ पुरोडा᳘शे सत्य᳘थैता᳘ देव᳘ताः᳘ सह᳘ य᳘जत्य् एता᳘न्य् एॗवैत᳘त् सा᳘र्धं᳘ कृॗत्वात्म᳘न् धत्ते स᳘ य᳘ एव᳘म् एत᳘द् वे᳘दैता᳘ एव᳘ देव᳘ता᳘ अनुस᳘म्भवत्य् एता᳘ देव᳘ता᳘ अ᳘नु प्र᳘जा᳘यत आ᳘ प्रज᳘या᳘ पशु᳘भिः प्या᳘यते प्र᳘त्य् अस्मिं᳘ लोके᳘ तिष्ठत्य् अभि᳘ स्वर्गं᳘ लोकं᳘ जयति य᳘ एवं᳘ विद्वा᳘न्त् सौत्रा᳘मण्या᳘ य᳘जते यो᳘ वैत᳘द् एवं᳘ वे᳘द ॥  