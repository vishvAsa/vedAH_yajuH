+++
title = "२"

+++
## ०१
अ᳘प वा᳘ एत᳘स्मा᳘त् ॥  
ते᳘ज इन्द्रियं᳘ वीॗर्यं क्रा᳘मति यᳫं᳘ सो᳘मो ऽतिप᳘वत ऊर्ध्वं᳘ चा᳘वा᳘ञ्चं वा᳟॥  
## ०२
त᳘द् आ᳘हुः ॥  
अ᳘न्नं वा᳘ एत᳘द् ब्रा᳘ह्मण᳘स्य य᳘त् सो᳘मो न᳘ वै᳘ सो᳘मेन ब्रा᳘ह्मणः᳘ सोमवा᳘मी᳘ स᳘ यो᳘ वा᳘ अ᳘लं भू᳘त्यै स᳘न् भू᳘तिं न᳘ प्रा᳘प्नो᳘ति यो᳘ वा᳘लं पशु᳘भ्यः स᳘न् पशू᳘न् न᳘ विन्द᳘ते स᳘ सोमवा᳘मी᳘ पश᳘वो हि᳘ सो᳘म इ᳘ति ॥  
## ०३
स᳘ एत᳘म् आ᳘श्विनं᳘ धुम्र᳘म् आ᳘लभेत ॥  
सा᳘रस्वतं᳘ मेष᳘म् ऐन्द्र᳘म् ऋषभ᳘म् अश्वि᳘नौ वै᳘ देवा᳘नां᳘ भिषजौ᳘ ता᳘भ्या᳘म् एॗवैनं भिषज्यति स᳘रस्वती भेषजं᳘ त᳘यैॗवास्मै भेषजं᳘ करोती᳘न्द्र इन्द्रियं᳘ वीॗर्यं ते᳘नैॗवास्मिन्न् इन्द्रियं᳘ वीॗर्यं दधा᳘ति ॥  
## ०४
च᳘क्षुर् वा᳘ अशिवि᳘नौ ते᳘जः ॥  
य᳘द् आ᳘श्विनो भ᳘वति च᳘क्षुर् एॗवास्मिंस् त᳘त् ते᳘जो दधा᳘त्य् अ᳘थो श्रो᳘त्रᳫं समा᳘नᳫं᳘ हि᳘ च᳘क्षुश् च श्रो᳘त्रं च ॥  
## ०५
प्रा᳘णः᳘ स᳘रस्वती वीॗर्यम् ॥  
य᳘त् सा᳘रस्वतो᳘ भ᳘वति प्रा᳘ण᳘म् एॗवास्मिंस् त᳘द् वीॗर्यं दधा᳘त्य् अ᳘थो अपा᳘नᳫं᳘ समा᳘नᳫं᳘ हि᳘ प्रा᳘ण᳘श् चा᳘पा᳘न᳘श् च ॥  
## ०६
वा᳘ग् इ᳘न्द्रो ब᳘लम् ॥  
य᳘द् ऐन्द्रो᳘ भ᳘वति वा᳘चम् एॗवास्मिंस् त᳘द् ब᳘लं दधा᳘त्य् अ᳘थो म᳘नः समा᳘नᳫं᳘ हि᳘ वा᳘क् च म᳘नश् च ॥  
## ०७
आ᳘शिविनी᳘र् अजाः᳟॥  
सा᳘रस्वती᳘र् अ᳘वीर् ऐन्द्री᳘र् गा᳘व इ᳘त्य् आ᳘हुर् य᳘द् एते᳘ पश᳘व आ᳘लभ्य᳘न्त एता᳘भिर् एव᳘ देव᳘ता᳘भिर् एता᳘न्य् अपशू᳘न् अ᳘वरुन्द्धे ॥  
## ०८
व᳘डबा᳘नुशिशुर् भवति ॥  
य᳘श एवै᳘कशफम् अ᳘वरुन्द्ध आ᳘रण्या᳘नां᳘ पशूनां᳘ लो᳘मा᳘नि भवन्त्य् आ᳘रण्या᳘नां᳘ पशूना᳘म् अ᳘वरुद्ध्यै वृकलोमा᳘नि भवत्य् ओ᳘ज एव᳘ जूति᳘म् आ᳘रण्या᳘णां᳘ पशूना᳘म् अ᳘वरुन्द्धे व्या᳘घ्रलोमा᳘नि भवन्ति मन्यु᳘म् एव᳘ रा᳘ज्य᳘म् आ᳘रण्या᳘नां᳘ पशूना᳘म् अ᳘वरुन्द्धे सिᳫंहलोमा᳘नि भवन्ति स᳘ह एॗवेशा᳘म् आ᳘रण्या᳘नां᳘ पशूना᳘म् अ᳘वरुन्द्धे ॥  
## ०९
व्रीहिय᳘यश् च श्या᳘मा᳘का᳘श् च भ᳘वन्ति ॥  
गोधू᳘मा᳘श् च कु᳘वला᳘नि चोपवा᳘का᳘श् च ब᳘दरा᳘णि च य᳘वा᳘श् च कर्क᳘न्धूनि श᳘ष्पा᳘णि च तो᳘क्मा᳘नि चोभ᳘यम् एव᳘ ग्रा᳘म्यं᳘ चा᳘न्नम् आ᳘रण्यं᳘ चा᳘वरुन्द्धे᳘ ऽथो उभ᳘येनैवा᳘न्नेन यथा᳘रूप᳘म् इन्द्रियं᳘ वीॗर्यम् आ᳘त्म᳘न् धत्ते ॥  
## १०
सी᳘सेन श᳘ष्पा᳘णि क्रीणा᳘ति ॥  
ऊ᳘र्णा᳘भिस् तो᳘क्मा᳘नि सू᳘त्रैर् व्रीही᳘न् उभ᳘योर् वा᳘ एत᳘द् रूप᳘म् अ᳘यसश् च हि᳘रण्यस्य च य᳘त् सी᳘सम् उभ᳘यᳫं सौत्रा᳘मणी᳘ष्टिश् च पशुबन्ध᳘श् चोभ᳘यस्या᳘वरुद्ध्यै ॥  
## ११
ऊर्णा᳘सूत्रे᳘ण क्रीणा᳘ति ॥  
त᳘द् वा᳘ एत᳘त् स्त्रीणां᳘ क᳘र्म य᳘द् ऊर्णा᳘सूत्रं᳘ क᳘र्म वा᳘ इन्द्रियं᳘ वीॗर्यं त᳘द् एत᳘द् उ᳘त्सन्नᳫं स्त्री᳘षु त᳘द् य᳘द् एॗवेन्द्रियं᳘ वीॗर्यम् उ᳘त्सन्नᳫं स्त्री᳘षु त᳘द् एवा᳘वरुन्द्धे ॥  
## १२
त᳘द् धैत᳘द् अॗन्ये ऽध्वर्य᳘वः ॥  
सी᳘सेन क्लीबा᳘च् छ᳘ष्पा᳘णि क्रीणन्ति त᳘त् त᳘द् इ᳘ति न᳘ वा᳘ एष᳘ स्त्री᳘ न᳘ पु᳘मा᳘न् य᳘त् क्लीबो᳘ ने᳘ष्टिर् न᳘ पशुबन्धः᳘ सौत्रा᳘मणी᳘ति व᳘दन्तस् त᳘द् उ त᳘था᳘ न᳘ कुर्या᳘द् उभ᳘यं वै᳘ सौत्रा᳘मणी᳘ष्टिश् च पशुबन्ध᳘श् चॗ व्यृद्धम् उ वा᳘ एत᳘न् मनुॗष्येषु य᳘त् क्लीबो᳘ यज्ञमुख᳘ एव᳘ ते᳘ यज्ञ᳘स्यॗ व्यृद्धिं दधति ये᳘ त᳘था᳘ कुर्व᳘न्ति सोमविक्रयि᳘ण एव᳘ क्रीणीया᳘त् सो᳘मो वै᳘ सौत्रा᳘मणी᳘ यज्ञमुख᳘ एव᳘ त᳘त् सोमरूपं᳘ करोति यज्ञ᳘स्य स᳘मृद्ध्यै ॥  
## १३
शता᳘तृण्णा᳘ कुम्भी᳘ भवति ॥  
बहुॗधेव हि᳘ स᳘ व्य᳘स्रवद् अ᳘थो शतो᳘न्मा᳘नो वै᳘ यज्ञो᳘ यज्ञ᳘म् एवा᳘वरुन्द्धे स᳘तं भवति स᳘देवा᳘वरुन्द्धे च᳘प्यं भवत्य् अन्ना᳘द्यस्यैवा᳘वरुद्ध्यै पवित्रं᳘ भवति पुन᳘न्तिॗ ह्य् एनं वा᳘लो भवति पा᳘प्मनो᳘ व्या᳘वृत्त्यै सुव᳘र्णᳫं हि᳘रण्यं भवति रूपस्यैवा᳘रुद्ध्यै शत᳘मा᳘नं भवति शता᳘युर् वै᳘ पु᳘रुषः शते᳘न्द्रिय आ᳘युर् एॗवेन्द्रियं᳘ वीॗर्यम् आ᳘त्म᳘न् धत्ते ॥  
## १४
आ᳘श्वत्थं पा᳘त्रं भवति ॥  
अ᳘पचितिम् एवा᳘वरुन्द्ध औ᳘दुम्बरं भवत्य् उ᳘र्जम् एवा᳘वरुन्द्धे नैयग्रो᳘धं भवति स्वधा᳘म् एवा᳘वरुन्द्धे स्या᳘ल्यो भवन्ति पृथिव्या᳘ एॗवान्ना᳘द्यम् अ᳘वरुन्द्धे ॥  
## १५
पा᳘ला᳘शा᳘न्य् उपशया᳘नि भवन्ति ॥  
ब्र᳘ह्म वै᳘ पला᳘शो᳘ ब्र᳘मणैव᳘ स्वर्गं᳘ लोकं᳘ जयत्य् अपा᳘ष्ठिह᳘स्य प᳘त्रे भवतस् त्वि᳘षिम् एव᳘ रा᳘ज्यं᳘ व᳘यसा᳘म् अ᳘वरुन्द्धे ष᳘ट्त्रिᳫंशद् एता᳘नि भवन्ति ष᳘ट्त्रिᳫंशदक्षरा᳘ वै᳘ बृहती᳘ बा᳘र्हताः᳘ पश᳘वो बृहॗत्यैॗवास्मै पशू᳘न् अ᳘वरुन्द्धे ॥  
## १६
त᳘द् आ᳘हुः ॥  
अन्यदेव᳘त्याः᳘ पश᳘वो भ᳘वन्त्य् अन्यदेव᳘त्याः᳘ पुरोडा᳘शा᳘ वि᳘लोमैत᳘त् क्रियते कथ᳘म् एत᳘त् स᳘लोम भवती᳘त्य् ऐन्द्रः᳘ पशूना᳘म् उत्तमो᳘ भ᳘वत्य् ऐन्द्रः᳘ पुरोडा᳘शा᳘नां᳘ प्रथम᳘ इन्द्रियं᳘ वै᳘ वीॗर्यम् इ᳘न्द्र इ᳘न्द्रिये᳘णैॗवास्मा᳘ इन्द्रियं᳘ वीॗर्यᳫं सं᳘दधा᳘तीन्द्रिये᳘णेन्द्रियं᳘ वीॗर्यम् अ᳘वरुन्द्धे ॥  
## १७
सा᳘वित्रः᳘ पुरोडा᳘शो भवति ॥  
सवितृप्र्सूत᳘ता᳘यै वा᳘रुणो᳘ भवति व᳘रुणो वा᳘ एतं᳘ गृह्णा᳘ति यः᳘ पा᳘प्म᳘ना᳘ गृहीतो᳘ भ᳘वति व᳘रुणेनैॗवैनं वरुॗण्यान् मुञ्चत्य् अ᳘न्त्यो भवत्य् अन्तत᳘ एॗवैनं वरुणपा᳘शा᳘त् प्र᳘मुञ्चति ॥  
## १८
ए᳘का᳘दशकपा᳘ल ऐन्द्रो᳘ भवति ॥  
ए᳘का᳘दशा᳘क्षरा᳘ वै᳘ त्रिष्टु᳘ब् इन्द्रिय᳘म् उ वै᳘ वीॗर्यं त्रिष्टु᳘ब् इन्द्रिय᳘स्यैव᳘ वीॗर्यस्या᳘वरुद्ध्यै ॥  
## १९
द्वा᳘दशकपा᳘लः सा᳘वित्रो᳘ भवति ॥  
द्वा᳘दश वै᳘ मा᳘साः᳘ संवत्सर᳘स्य संवत्सरं᳘ वा᳘ अन्ना᳘द्यम् अन्वा᳘यत्तᳫं संवत्सरा᳘द् एॗवास्मा᳘ अन्न्ना᳘द्यम् अ᳘वरुन्द्धे ॥  
## २०
द᳘शकपा᳘लो वा᳘रुणो᳘ भवति ॥  
द᳘शा᳘क्षरा᳘ वै᳘ विरा᳘ड् अ᳘न्नं विरा᳘ड् व᳘रुणो᳘ ऽन्नपतिर् व᳘रुणेनैॗवास्मा᳘ अ᳘न्नम् अ᳘वरुन्द्धे मध्यत᳘ एतैः᳘ पुरोडा᳘शैः प्र᳘चरति म᳘ध्यं वा᳘ एतेषां᳘ यो᳘निः स्वा᳘द् एॗवैना᳘न् यो᳘नेः प्र᳘जनयति ॥  
## २१
व᳘डवा᳘नुशिशुर् द᳘क्षिणा᳘ भवति ॥  
उभ᳘यं वा᳘ एषा᳘ जनयत्य् अ᳘श्वं चा᳘श्वतरं᳘ चोभ᳘यᳫं सौत्रा᳘मणी᳘ष्टिश् च पशुबन्ध᳘श् चोभ᳘यस्यैवा᳘वरुद्ध्यै ॥  