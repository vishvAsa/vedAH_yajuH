+++
title = "३"

+++
 ## ०१
प्रो᳘क्षणीरध्वर्युरा᳘दत्ते॥  
स᳘ ऽइध्म᳘मेवा᳘ग्रे प्रो᳘क्षति कृ᳘ष्णो ऽस्याखरे᳘ष्ठो ऽग्नये त्वा जु᳘ष्टं प्रो᳘क्षामी᳘ति तन्मे᳘ध्यमे᳘वैत᳘दग्न᳘ये करोति॥  
## ०२
अ᳘थ व्वे᳘दिं प्रो᳘क्षति॥  
व्वे᳘दिरसि बर्हि᳘षे त्वा जु᳘ष्टां प्रो᳘क्षामीति तन्मे᳘ध्यामे᳘वैत᳘द्बर्हि᳘षे करोति॥  
## ०३
(त्य᳘) अ᳘थास्मै बर्हिः प्र᳘यछति॥  
त᳘त्पुर᳘स्ताद्ग्रन्थ्या᳘सादयति तत्प्रो᳘क्षति बर्हि᳘रसि स्रुग्भ्य᳘स्त्वा जु᳘ष्टं प्रो᳘क्षामी᳘ति तन्मे᳘ध्यमे᳘वैत᳘त्स्रुग्भ्यः᳘ करोति॥  
## ०४
(त्य᳘) अ᳘थ याः प्रो᳘क्षण्यः परिशिष्य᳘न्ते॥  
ता᳘भिरो᳘षधीनां मू᳘लान्युपनि᳘नयत्य᳘दित्यै व्यु᳘न्दनमसी᳘तीयं वै᳘ पृथिव्य᳘दितिस्त᳘दस्या᳘ ऽएवै᳘तदो᳘षधीनां मू᳘लान्यु᳘पोनत्ति ता᳘ ऽइमा᳘ ऽआर्द्र᳘मूला ऽओ᳘षधयस्त᳘स्माद्यद्य᳘पि शु᳘ष्काण्य᳘ग्राणि भ᳘वन्त्यार्द्रा᳘ण्येव मू᳘लानि भवन्ति॥  
## ०५
(न्त्य᳘) अ᳘थ व्विस्रं᳘ᳫं᳘स्य ग्रन्थि᳘म्॥  
(म्पु) पुर᳘स्तात्प्रस्तरं᳘ गृह्णाति व्वि᳘ष्णोस्तु᳘पो ऽसीति यज्ञो वै व्वि᳘ष्णुस्त᳘स्येय᳘मेव शि᳘खा स्तुप᳘ ऽएता᳘मेवा᳘स्मिन्नेत᳘द्दधाति पुर᳘स्ताद्गृह्णाति। पुर᳘स्ता᳘द्ध्यय᳘ᳫँ᳘ स्तुपस्त᳘स्मात्पुरस्ताद्गृह्णाति॥  
## ०६
(त्य᳘) अ᳘थ सन्न᳘हनं व्वि᳘स्रᳫँ᳘ सयति॥  
प्र᳘कॢप्तᳫँ᳘ है᳘वास्य स्त्री व्वि᳘जायत ऽइ᳘ति त᳘स्मात्सन्न᳘हनं व्वि᳘स्रᳫँ᳭ सयति तद्द᳘क्षिणायाᳫँ श्रो᳘णौ नि᳘दधाति नीवि᳘र्है᳘वास्यैषा᳘ दक्षिणत᳘ ऽइव᳘ हीयं᳘ नीविस्त᳘स्माद्द᳘क्षिणायाᳫं श्रो᳘णौ नि᳘दधाति तत्पु᳘नरभि᳘च्छादयत्यभि᳘च्छन्नेव᳘ हीयं᳘ नीविस्त᳘स्मात्पु᳘नरभि᳘च्छादयति॥  
## ०७
(त्य᳘) अ᳘थ बर्हि᳘ स्तृणाति॥  
(त्य) अयं वै᳘ स्तुपः᳘ प्रस्तरो᳘ ऽथ यान्य᳘वाञ्चि लो᳘मानि ता᳘न्ये᳘वास्य यदि᳘तरं बर्हिस्ता᳘न्ये᳘वास्मिन्नेत᳘द्दधाति त᳘स्माद्बर्हि᳘ स्तृणाति॥  
## ०८
यो᳘षा वै व्वे᳘दिः॥  
(स्ता᳘) ता᳘मेत᳘द्देवा᳘श्च पर्या᳘सते ये᳘ चेमे᳘ ब्राह्मणाः᳘ शुश्रुवा᳘ᳫँ᳘सो ऽनूचानास्ते᳘ष्वे᳘वैनामेत᳘त्पर्या᳘सीनेष्व᳘नग्नां करोत्यनग्न᳘ताया ऽएव त᳘स्माद्बर्हि᳘ स्तृणाति॥  
## ०९
या᳘वती वै व्वे᳘दिः॥  
(स्ता᳘) ता᳘वती पृथिव्यो᳘षधयो बर्हिस्त᳘दस्या᳘मे᳘वैत᳘त्पृथिव्यामो᳘षधीर्दधाति ता᳘ ऽइमा᳘ ऽअस्यां᳘ पृथिव्यामो᳘षधयः प्र᳘तिष्ठितास्त᳘स्माद्बर्हि᳘ स्तृणाति॥  
## १०
तद्वै᳘ बहुल᳘ᳫं᳘ स्तृणीयादि᳘त्याहुः। 
(र्य᳘) य᳘त्र वा᳘ ऽअस्यै᳘ बहुल᳘तमा ऽओ᳘षधयस्त᳘दस्या ऽउपजीवनी᳘यत᳘मं तस्माद्बहुल᳘ᳫं᳘ स्तृणीयादि᳘ति तद्वै त᳘दाहर्त्ते᳘र्येवा᳘धि त्रिवृ᳘त्स्तृणाति त्रिवृद्धि᳘ यज्ञो᳘ ऽथो ऽअ᳘पि प्रब᳘र्हᳫं स्तृणीयात्स्तृण᳘न्ति बर्हि᳘रानुषगि᳘ति ह्यृषिणाभ्य᳘नूक्तम᳘धरमूलᳫंस्तृणात्य᳘धरमूला ऽइव᳘ हीमा᳘ ऽअस्यां᳘ पृथिव्यामो᳘षधयः प्र᳘तिष्ठितास्त᳘स्माद᳘धरमूलᳫं स्तृणाति॥  
## ११
स᳘ स्तृणाति॥  
(त्यू᳘) ऊ᳘र्णम्रदसं त्वा स्तृणामि स्वासस्थां᳘ देवे᳘भ्य ऽइ᳘ति साध्वीं᳘ देवे᳘भ्य ऽइ᳘त्ये᳘वैत᳘दाह यदाहो᳘र्णम्रदसं त्वे᳘ति स्वासस्थां᳘ देवे᳘भ्य ऽइ᳘ति स्वास᳘दां देवे᳘भ्य ऽइ᳘त्ये᳘वैत᳘दाह॥  
## १२
अ᳘थाग्निं᳘ कल्पयति॥  
शि᳘रो वै᳘ यज्ञ᳘स्याहवनी᳘यः पूर्व्वार्द्धो वै शि᳘रः पूर्व्वार्द्ध᳘मे᳘वैत᳘द्यज्ञ᳘स्य कल्पयत्युप᳘र्युपरि प्रस्तरं᳘ धार᳘यन्कल्पयत्ययं वै᳘ स्तुपः᳘ प्रस्तर᳘ ऽएत᳘मे᳘वास्मिन्नेतत्प्र᳘तिदधाति त᳘स्मादुप᳘र्युपरि प्रस्तरं᳘ धार᳘यन् कल्पयति॥  
## १३
(त्य᳘) अ᳘थ परिधीन्प᳘रिदधाति॥  
तद्य᳘त्परिधी᳘न्परिद᳘धाति य᳘त्र वै᳘ देवा ऽअ᳘ग्रे ऽग्नि᳘ᳫँ᳘ होत्रा᳘य प्रा᳘वृणत त᳘द्धोवा᳘च न वा᳘ अह᳘मिदमु᳘त्सहे य᳘द्वो हो᳘ता स्यां य᳘द्वो हव्यं व्व᳘हेयं त्रीन्पू᳘र्वान्प्रा᳘वृढ्वं ते प्रा᳘धन्विषुस्तान्नु मे᳘ ऽवकल्पयता᳘थवा᳘ ऽअहमेतदु᳘त्साक्ष्ये य᳘द्वो हो᳘ता स्यां य᳘द्वो हव्यं व्व᳘हेयमि᳘ति तथे᳘ति ता᳘नस्मा ऽएतान᳘वाकल्पयंस्त᳘ ऽएते परिध᳘यः॥  
## १४
स᳘ होवाच॥  
व्व᳘ज्रो वै ता᳘न्वषट्कारः प्रा᳘वृणग्व᳘ज्राद्वै᳘ व्वषट्कारा᳘द्बिभेमि य᳘न्मा व्व᳘ज्रो व्वषट्कारो न᳘ प्रवृञ्ज्या᳘देतै᳘रेव᳘ मा प᳘रिधत्त त᳘था मा व्व᳘ज्रो व्वषट्कारो न प्र᳘वर्क्ष्यती᳘ति तथे᳘ति त᳘मेतैः प᳘र्यदधुस्तन्न व्व᳘ज्रो व्वषट्कारः प्रा᳘वृणक्त᳘द्व᳘र्म्मै᳘वैत᳘दग्न᳘ये नह्यति य᳘देतैः᳘ परिद᳘धाति॥  
## १५
त᳘ ऽउ हैत᳘ ऊचुः॥  
(रि) इद᳘मु चे᳘दस्मा᳘न्यज्ञे युङ्क्था᳘स्त्वे᳘वास्मा᳘कम᳘पि यज्ञे᳘ भाग ऽइ᳘ति॥  
## १६
तथे᳘ति देवा᳘ ऽअब्रुवन्॥  
(न्य᳘) य᳘द्बहिष्परिधि᳘ स्कन्त्स्य᳘ति त᳘द्युष्मा᳘सु हुतम᳘थ य᳘द्व उप᳘र्युपरि होष्य᳘न्ति त᳘द्वो ऽविष्यत्यथ यदग्नौ होष्य᳘न्ति त᳘द्वो ऽविष्यती᳘ति स य᳘दग्नौ जु᳘ह्वति त᳘देनानवत्य᳘थ य᳘देनानुप᳘र्युपरि जु᳘ह्वति त᳘देनानवत्य᳘थ य᳘द्बहिष्परिधि स्क᳘न्दति त᳘देतेषु हुतं त᳘स्मादु ह ना᳘ ऽऽग इव स्कन्न᳘ᳫं᳘ स्यादिमां वै ते᳘ पृथिवीं प्रा᳘विशन्यद्वा᳘ ऽइदं कि᳘ञ्च स्क᳘न्दत्यस्या᳘मेव तत्स᳘र्व्वं प्र᳘तितिष्ठति॥  
## १७
स᳘ स्कन्न᳘मभि᳘मृशति॥  
भु᳘वपतये स्वा᳘हा भु᳘वनपतये स्वा᳘हा भूता᳘नां प᳘तये स्वाहे᳘त्येता᳘नि वै ते᳘षामग्नीनां ना᳘मानि यद्भु᳘वपतिर्भु᳘वनपतिर्भूता᳘नां प᳘तिस्तद्य᳘था व्व᳘षट्कृतᳫँ᳭ हुत᳘मेव᳘मस्यैते᳘ष्वग्नि᳘षु भवति॥  
## १८
तद्धै᳘के॥  
(क ऽ) इध्म᳘स्यै᳘वैता᳘न्परिधीन्प᳘रिदधाति।
त᳘दु त᳘था न᳘ कुर्याद᳘नवकॢप्ता ह त᳘स्यैते᳘ भवन्ति या᳘निध्म᳘स्य परिद᳘धात्यभ्याधा᳘नाय᳘ ह्ये᳘वेध्मः᳘ क्रिय᳘ते त᳘स्यो है᳘वैते᳘ ऽवकॢप्ता भवन्ति य᳘स्यैता᳘नन्या᳘नाह᳘रन्ति परिध᳘य ऽइ᳘ति त᳘स्मादन्या᳘नेवा᳘हरेयुः॥  
## १९
(स्ते) ते वै पा᳘लाशाः स्युः॥  
(र्ब्र᳘) ब्र᳘ह्म वै पला᳘शो ब्र᳘ह्माग्नि᳘रग्न᳘यो हि त᳘स्मात्पा᳘लाशाः स्युः॥  
## २०
(र्य᳘) य᳘दि पा᳘लाशान्न᳘ विन्देत्॥  
(द᳘) अ᳘थो ऽअ᳘पि व्वै᳘कङ्कताः स्युर्य᳘दि व्वै᳘कङ्कतान्न᳘ व्विन्देद᳘थो ऽअ᳘पि कार्ष्मर्यम᳘याः स्युर्य᳘दि कार्ष्मर्यम᳘यान्न᳘ व्विन्देद᳘थो ऽअ᳘पि बैल्वाः᳘ स्युर᳘थो खादिरा ऽअ᳘थो ऽऔ᳘दुम्बरा ऽएते हि᳘ वृक्षा᳘ यज्ञि᳘यास्त᳘स्मादेते᳘षां व्वृक्षा᳘णां भवन्ति॥  
