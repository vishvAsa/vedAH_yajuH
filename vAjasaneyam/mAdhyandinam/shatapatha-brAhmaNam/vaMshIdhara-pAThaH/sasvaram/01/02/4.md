+++
title = "४"

+++
## ०१
इ᳘न्द्रो ह य᳘त्र व्वृत्रा᳘य व᳘ज्रं प्रजहा᳘र॥  
स प्र᳘हृतश्चतु᳘र्धाऽ भवत्त᳘स्य स्फ्यस्तृ᳘तीयं वा या᳘वद्वा यू᳘पस्तृ᳘तीयं वा या᳘वद्वा र᳘थस्तृ᳘तीयं वा या᳘वद्वा᳘थ य᳘त्र प्रा᳘हरत्तच्छ᳘कलोऽ शीर्यत स᳘ पतित्वा᳘ श᳘राऽ भवत्त᳘स्माच्छरो ना᳘म यद᳘शीर्यतैव᳘मु स᳘ चतुर्धाऽ व्व᳘ज्रो ऽभवत्॥  
## ०२
(त्त᳘)त᳘तो द्वा᳘भ्यां ब्राह्मणा᳘ यज्ञे च᳘रन्ति॥ द्वा᳘भ्याँ राज᳘न्यबन्धवः संव्याधे यू᳘पेन च स्फ्ये᳘न च ब्राह्मणा र᳘थेन च शरे᳘ण च राज᳘न्यबन्धवः॥  
## ०३
स यत्स्फ्य᳘मादत्ते॥  
य᳘थैव तदि᳘न्द्रो व्वृत्रा᳘य व्व᳘ज्रमुद᳘यछदेव᳘मे᳘वैष एतं᳘ पाप्म᳘ने द्विषते भ्रा᳘तृव्याय व्व᳘ज्रमु᳘द्यच्छति त᳘स्माद्वै स्फ्यमा᳘दत्ते॥  
## ०४
तमा᳘दत्ते॥  
देव᳘स्य त्वा सवितुः᳘ प्रस᳘वेऽ श्वि᳘नोर्बाहु᳘भ्यां पू᳘ष्णो ह᳘स्ताभ्यामा᳘ददेऽ ध्वरकृ᳘तं देवे᳘भ्य इ᳘ति सविता वै᳘ देवा᳘नां प्रसविता त᳘त्सवितृ᳘प्रसूतऽ ए᳘वैनमेतदा᳘दत्ते ऽश्वि᳘नोर्बाहु᳘भ्यामि᳘त्यश्वि᳘नावध्वर्यू तत्त᳘योरेव᳘ बाहु᳘भ्यामादत्ते न स्वा᳘भ्यां पू᳘ष्णो ह᳘स्ताभ्यामि᳘ति पूषा᳘ भागद᳘घस्तत्त᳘स्यैव हस्ताभ्यामादत्ते नस्वाभ्यां व्व᳘ज्रो वा᳘ एष त᳘स्य न᳘ ममु᳘ष्यो भर्ता त᳘मेता᳘भिर्देव᳘ताभिरादत्ते॥  
## ०५
(त्त आ᳘)आ᳘ददेऽ ध्वरकृ᳘तं देवे᳘भ्य इ᳘ति॥  
(त्य)अध्वरो वै᳘ यज्ञो᳘ यज्ञकृ᳘तं देवे᳘भ्य इ᳘त्ये᳘वैत᳘दाह तँ᳘ सव्ये᳘ पाणौ कृत्वा᳘ दक्षिणेनाभिमृष्य जपति सँ᳘श्यत्ये᳘वैनमेतद्यज्ज᳘पति॥  
## ०६
स᳘ जपति॥  
(ती᳘)इ᳘न्द्रस्य बाहु᳘रसि द᳘क्षिणऽ इ᳘त्येष वै᳘ व्वी᳘र्य्यवत्तमो य इ᳘न्द्रस्य बाहुर्द᳘क्षिणस्त᳘स्मादाहे᳘न्द्रस्य बाहु᳘रसि दक्षिण इ᳘ति सह᳘स्रभृष्टिः शत᳘तेजाऽ इ᳘ति सह᳘स्रभृष्टिर्व्वै स व्व᳘ज्रऽ आसीच्छत᳘तेजा यं तं᳘ व्वृत्रा᳘य प्रा᳘हरत्त᳘मे᳘वैत᳘त्करोति॥  
## ०७
व्वायु᳘रसि तिग्म᳘तेजा इ᳘ति॥  
(त्ये)एतद्वै ते᳘जिष्ठं ते᳘जो य᳘दयं᳘ योऽ यम् प᳘वतऽ एष᳘ हीमाँ᳘ल्लोकां᳘स्तिर्य᳘ङ्ङनुप᳘वते सँ᳘श्यत्ये᳘वैनमेत᳘द्द्विषतो᳘ व्बध इ᳘ति य᳘दि᳘ नाभिच᳘रेद्य᳘द्युऽ अभिच᳘रेदमु᳘ष्य व्बध इ᳘ति ब्रूयात्ते᳘न सँ᳘शितेन᳘ नात्मा᳘नमुपस्पृश᳘ति न᳘ पृथिवीं ने᳘दने᳘न व्व᳘ज्रेण सँ᳘शितेनात्मा᳘नं वा पृथिवीं᳘ वा हिन᳘सानी᳘ति त᳘स्मा᳘न्नात्मा᳘नमुपस्पृश᳘ति न᳘ पृथिवी᳘म्॥  
## ०८
देवा᳘श्च वा अ᳘सुराश्च॥  
(श्चो)उभ᳘ये प्राजापत्याः᳘ पस्पृधिरे ते᳘ ह स्म य᳘द्देवाऽ अ᳘सुराञ्ज᳘यन्ति त᳘तो ह स्मै᳘वैनान्पु᳘नरुपो᳘त्तिष्ठन्ति॥  
## ०९
ते᳘ ह देवा᳘ऽ ऊचुः॥  
(र्ज᳘)ज᳘यामो वाऽ अ᳘सुरांस्त᳘त᳘स्त्वेव᳘ नः पु᳘नरुपो᳘त्तिष्ठन्ति कथं᳘ न्वेनाननपजय्यं᳘ जयेमे᳘ति॥  
## १०
स᳘ हाग्नि᳘रुवाच॥  
उ᳘दञ्चो वै᳘ नः पला᳘य्य मुच्यन्त इत्यु᳘दञ्चो ह स्मै᳘वैषाम् पला᳘य्य मुच्यन्ते॥  
## ११
स᳘ हाग्नि᳘रुवाच॥  
(चा)अह᳘मुत्तरतः प᳘र्येष्याम्य᳘थ यू᳘यमित उपसँ᳘ रोत्स्यथ ता᳘न्त्सँ रु᳘ध्यैभि᳘श्च लोकै᳘रभिनिधास्या᳘मो यदु चेमाँ᳘ल्लोकान᳘ति चतुर्थ त᳘तः पु᳘नर्न सँ᳘हास्यन्तऽ इ᳘ति॥  
## १२
सोऽ ग्नि᳘रुत्तरतः प᳘र्यैत्॥  
(द᳘)अ᳘थेम᳘ऽ इत᳘ऽ उपस᳘मरुन्धंस्ता᳘न्त्सँ रु᳘ध्यैभि᳘श्च लोकै᳘रभिन्य᳘दधुर्य्यदु चेमाँ᳘ल्लोकान᳘ति चतुर्थ त᳘तः पु᳘नर्न्न स᳘मजिहत त᳘देत᳘न्निदा᳘नेन य᳘त्स्तम्बयजुः॥  
## १३
स᳘ योऽ सा᳘वग्नी᳘दुत्तरतः᳘ पर्य्य᳘ति॥  
(त्य)अग्नि᳘रे᳘वैष᳘ निदा᳘नेन ता᳘नध्वर्युरे᳘वेत᳘ उपसँ᳘रुणद्धि ता᳘न्त्सँरु᳘ध्यैभिश्च लोकै᳘रभिनिद᳘धाति य᳘दु चेमाँ᳘ल्लोकान᳘ति चतुर्थ त᳘तः पु᳘नर्न स᳘ञ्जिहते त᳘स्माद᳘प्येतर्ह्य᳘सुरा न स᳘ञ्जिहते ये᳘न᳘ ह्ये᳘वैनान्देवा᳘ऽ अवा᳘बाधन्त ते᳘नै᳘वैनान᳘प्येत᳘र्हि ब्रह्मणा᳘ यज्ञे᳘ऽ वबाधन्ते॥  
## १४
य᳘ उऽ एव य᳘जमानायारातीय᳘ति॥  
य᳘श्चैनं द्वे᳘ष्टि त᳘मे᳘वैत᳘देभि᳘श्च लोकै᳘रभिनिद᳘धाति य᳘दु चेमाँ᳘ल्लोकान᳘ति चतुर्थँ᳘ स वा᳘ऽ एभि᳘श्च लोकै᳘रभिनिद᳘धद्यु᳘दु चेमाँ᳘ल्लोकान᳘ति चतुर्थमस्या᳘  एव स᳘र्वं हरत्यस्याँ᳘ हीमे स᳘र्व्वे लोकाः प्र᳘तिष्ठिताः किँ हि ह᳘रेद्य᳘दन्त᳘रिक्षँ हरामि दि᳘वँ हरामी᳘ति ह᳘रेत्त᳘स्मादस्या᳘ऽ एव सर्वँ हरति॥  
## १५
(त्य)अ᳘थ तृ᳘णमन्तर्धा᳘य प्र᳘हरति॥  
ने᳘दने᳘न व्व᳘ज्रेण सँ᳘शितेन पृथिवीँ᳘ हिनसानी᳘ति त᳘स्मात्तृ᳘णमन्तर्धा᳘य प्र᳘हरति॥  
## १६
स प्र᳘हरति॥  
पृ᳘थिवि देवयजन्यो᳘षध्यास्ते मू᳘लं मा᳘हिँ सिषमित्यु᳘त्तरमूलामिव वा᳘ऽ एनामेत᳘त्करोत्याद᳘दानस्ता᳘मेत᳘दाहौ᳘षधीनां ते मू᳘लानि मा᳘हिंँ सिषमि᳘ति व्व्ररजं᳘ गच्छ गोष्ठा᳘नमि᳘त्यभिनिधास्य᳘न्ने᳘वैतद᳘नपक्रमि कुरुते तद्ध्य᳘नपक्रमि य᳘द्व्र᳘जेऽ न्तस्त᳘स्मादाह व्व्रजं᳘ गच्छ गोष्ठा᳘नमि᳘ति व्व᳘र्षतु ते द्यौरि᳘ति य᳘त्र वा᳘ऽ अस्यै ख᳘नन्तः क्रूरीकुर्व्व᳘न्त्यपघ्न᳘न्ति शा᳘न्तिरा᳘पस्त᳘दद्भिः शा᳘न्त्या शमयति त᳘दद्भिः संन्दधाति त᳘स्मादाह व्व᳘र्षतु ते द्यौरि᳘ति बधान᳘ देवसवितः परम᳘स्यां पृथिव्यामि᳘ति देव᳘मे᳘वैत᳘त्सविता᳘रमाहान्धेत᳘मसि बधाने᳘ति यदा᳘ह परम᳘स्यां पृथिव्यामि᳘ति शते᳘न पा᳘शैरि᳘त्यमु᳘चे त᳘दाह᳘ यो ऽस्मान्द्वे᳘ष्टि य᳘ञ्च व्वयं᳘ द्विष्मस्तम᳘तो मा᳘ मौगि᳘ति य᳘दि᳘ नाभिच᳘रेद्य᳘द्युऽ अभिच᳘रेदमुम᳘तो मा᳘ मौगि᳘ति ब्रूयात्॥  
## १७
अ᳘थ द्विती᳘यम् प्र᳘हरति॥  
(त्य᳘)अ᳘पार᳘रुं पृथिव्यै᳘ देवय᳘जनाद्बध्यासमि᳘त्यर᳘रुर्ह वै ना᳘मासुररक्षस᳘मास तं᳘ देवा᳘ऽ अस्याऽ अ᳘पाघ्नन्त त᳘थोऽ ए᳘वैनमेत᳘दे᳘षोऽ स्या अ᳘पहते व्व्रजं᳘ गच्छ गोष्ठा᳘नं व्व᳘र्षतु ते द्यौ᳘र्बधान᳘ देव सवितः परम᳘स्यां पृथिव्याँ᳘ शते᳘न पा᳘शै᳘र्य्यो ऽस्मान्द्वे᳘ष्टि य᳘ञ्च व्वयं᳘ द्विष्मस्तम᳘तो मा᳘ मौगि᳘ति॥  
## १८
त᳘मग्नी᳘दभिनिदधाति॥  
(त्य᳘)अ᳘ररो दि᳘वं मा᳘ पप्त इ᳘ति य᳘त्र वै᳘ देवा᳘ऽ अर᳘रुमसुररक्षस᳘मपा᳘घ्नत स दि᳘वमपिपतिषत्त᳘मग्नि᳘रभि᳘न्य᳘दधाद᳘ररो दि᳘वं मा᳘ पप्त इ᳘ति स न दि᳘वमपत्त᳘थोऽ ए᳘वैनमेत᳘दध्वर्यु᳘रे᳘वास्माल्लोका᳘दन्तरे᳘ति दिवो᳘ऽ ध्यग्नीत्त᳘स्मादेवं᳘ करोति॥  
## १९
(त्य᳘)अ᳘थ तृती᳘यं प्र᳘हरति॥  
द्रप्स᳘स्ते द्यां मा᳘ स्कन्नि᳘त्ययं वा᳘अस्यै᳘ द्रप्सो य᳘मस्या इमँ र᳘सं प्रजा᳘ उपजी᳘वन्त्येष᳘ ते दि᳘वं मा᳘ पप्तदि᳘त्ये᳘वैत᳘दाह व्व्ररजं᳘ गच्छ गोष्ठानं व्व᳘र्षतु ते द्यौर्बाधानV देव सवितः परम᳘स्यां पृथिव्याँ᳘ शते᳘न पा᳘शै᳘र्योऽस्मान्द्वे᳘ष्टि यं᳘ च व्वयं᳘ द्विश्मस्तम᳘तो मा᳘ मौगि᳘ति॥  
## २०
स वै त्रिर्य᳘जुषा हरति॥  
त्र᳘यो वा᳘ऽ इमे᳘ लोका᳘ऽ एभि᳘रे᳘वैनमेत᳘ल्लोकै᳘रभिनि᳘दधात्यद्धा वै तद्य᳘दिमे᳘ लोका᳘ऽ अ᳘द्धो तद्यद्य᳘जुस्त᳘स्मात्त्रिर्य᳘जुषा हरति॥  
## २१
तूष्णीं᳘ चतुर्थम्॥  
स य᳘दिमाँ᳘ल्लोकान᳘ति चतुर्थम᳘स्ति वा न᳘ वा ते᳘नै᳘वैत᳘द्द्विषन्तं भ्रा᳘तृव्यम᳘वबाधते᳘ ऽनद्धा वै तद्य᳘दिमाँ᳘ल्लोकान᳘ति चतुर्थम᳘स्ति वा न वा᳘नद्धो तद्य᳘त्तूष्णीं त᳘स्मात्तूष्णीं᳘ चतुर्थ᳘म्॥  