+++
title = "२"

+++
## ०१
अग्निर्हो᳘ता व्वेत्त्वग्ने᳘र्होत्रमि᳘ति। 
(त्य) अग्नि᳘रिदᳫँ᳭ होता व्वेत्त्यि᳘त्ये᳘वैत᳘दाहाग्ने᳘र्होत्रमि᳘ति त᳘स्यो हि᳘ होत्रं व्वे᳘त्तु प्रावित्रमि᳘ति यज्ञो वै᳘ प्रावित्रं व्वे᳘त्तु यज्ञमि᳘त्ये᳘वैत᳘दाह साधु᳘ ते यजमान देवते᳘ति साधु ते यजमान देव᳘ता य᳘स्य ते ऽग्निर्होतेत्ये᳘वैत᳘दाह घृत᳘वतीमध्वर्यो स्रु᳘चमा᳘स्यस्वे᳘ति त᳘दध्वर्युं᳘ प्र᳘सौति स यदे᳘कामिवा᳘ह॥  
## ०२
य᳘जमान ऽएव᳘ जुहूम᳘नु᳘॥  
यो ऽस्मा ऽअरातीय᳘ति स᳘ ऽउपभृ᳘तम᳘नु स यद्द्वे ऽइव ब्रूयाद्य᳘जमानाय द्विष᳘न्तं भ्रा᳘तृव्यं प्रत्युद्यामि᳘नं कुर्याद᳘त्तैव᳘ जुहूम᳘न्वा᳘द्य उपभृ᳘तम᳘नु स यद्द्वे᳘ ऽइव ब्रूया᳘दत्त्र᳘ ऽआ᳘द्यं प्रत्युद्यामि᳘नं कुर्यात्त᳘स्मादे᳘कामिवै᳘वाह॥  
## ०३
देव᳘युवं विश्व᳘वारामिति॥  
(त्यु᳘) उ᳘पस्तौ᳘त्ये᳘वैनामेत᳘न्मह᳘यत्येव यदा᳘ह देवयु᳘वं व्विश्व᳘वारामिती᳘डामहै देवां᳘३ँ॥ ऽईडे᳘न्यान्नमस्या᳘म नम᳘स्यान्य᳘जाम यज्ञि᳘यानिती᳘डामहै ता᳘न्देवान्य᳘ ऽईडे᳘न्या नमस्या᳘म तान्ये᳘ नम᳘स्या य᳘जाम यज्ञि᳘यानि᳘ति मनु᳘ष्या वा᳘ ऽईडे᳘न्याः पित᳘रो नम᳘स्या देवा᳘ यज्ञि᳘याः॥  
## ०४
(ऽ) या वै᳘ प्रजा᳘ यज्ञे᳘ ऽनन्वाभक्ताः॥  
प᳘राभूता वै ता᳘ ऽएव᳘मे᳘वैतद्या᳘ ऽइमाः᳘ प्रजा ऽअ᳘पराभूतास्ता᳘ यज्ञ ऽआ᳘भजति मनु᳘ष्यान᳘नु पश᳘वो देवान᳘नु व्व᳘याᳫं स्यो᳘षधयो व्व᳘नस्प᳘तयो य᳘दिदं कि᳘ञ्चैव᳘मु तत्स᳘र्व्वं यज्ञ ऽआ᳘भक्तम्॥  
## ०५
ता वा᳘ ऽएताः॥  
(०) न᳘व व्या᳘त्दृतयो भवन्ति न᳘वेमे पु᳘रुषे प्राणा᳘ ऽएता᳘ने᳘वास्मिन्नेत᳘द्दधाति त᳘स्मान्न᳘व व्या᳘त्दृतयो भवन्ति॥  
## ०६
यज्ञो᳘ ह देवेभ्यो᳘ ऽपचक्राम॥  
तं᳘ देवा ऽअ᳘न्वमन्त्रयन्ता᳘ नः शृणू᳘प नं आ᳘वर्तस्वे᳘ति सो᳘ ऽस्तु तथे᳘त्येव᳘ देवा᳘नुपा᳘ववर्त ते᳘नोपा᳘वृत्तेन देवा᳘ ऽअयजन्त ते᳘ने᳘ष्ट्वैत᳘दभवन्य᳘दिदं᳘ देवाः॥  
## ०७
स य᳘दाश्राव᳘यति॥  
यज्ञ᳘मे᳘वैतद᳘नुमन्त्रयत ऽआ᳘ नः शृणू᳘प न आ᳘वर्तस्वेत्य᳘थ य᳘त्प्रत्याश्राव᳘यति यज्ञ᳘ ऽए᳘वैत᳘दुपा᳘वर्तते᳘ ऽस्तु तथे᳘ति ते᳘नोपा᳘वृत्तेन रे᳘तसा भूते᳘न ऽर्त्वि᳘जः सम्प्रदा᳘यं चरन्ति य᳘जमानेन परो᳘क्षं य᳘था पूर्णपात्रे᳘ण सम्प्रदा᳘यं च᳘रेयुरेव᳘मनेन ऽर्त्वि᳘जः सम्प्रदा᳘यं चरन्ति त᳘द्वा᳘चै᳘वैत᳘त्सम्प्रदा᳘यं चरन्ति व्वाग्घि᳘ यज्ञो व्वा᳘गु हिरे᳘तस्त᳘देते᳘नै᳘वैत᳘त्सम्प्रदा᳘यं चरन्ति॥  
## ०८
सो᳘ ऽनुब्रूही᳘त्ये᳘वो᳘क्त्वाध्वर्युः᳘॥  
(र्ना) नापव्या᳘हरे᳘न्नो ऽएव हो᳘तापव्या᳘हरेदा᳘श्रावयत्यध्वर्युस्त᳘दग्नी᳘धं यज्ञ᳘ ऽउपा᳘वर्तते᳘॥  
## ०९
सो ऽग्नी᳘न्नापव्या᳘हरेत्॥  
(दा᳘) आ᳘ प्रत्याश्रा᳘वणात्प्रत्या᳘श्रावयत्यग्नीत्तत्पु᳘नरध्वर्युं᳘ यज्ञ᳘ ऽउपा᳘वर्तते॥ [काण्डस्यार्धम्]  
## १०
सो ऽध्वर्यु᳘र्न्नापव्या᳘हरेत्॥  
(दा᳘) आ᳘ यजे᳘ति व्व᳘क्तोर्यजे᳘त्ये᳘वाध्वर्युर्हो᳘त्रे यज्ञ᳘ᳫँ᳘ सम्प्रयच्छति॥  
## ११
स हो᳘ता᳘ नापव्या᳘हरेत्॥  
(दा᳘) आ᳘ वषट्कारात्तं व्वषट्कारे᳘णाग्ना᳘वेव यो᳘नौ रे᳘तोभूत᳘ᳫँ᳘सिञ्चत्यग्निर्व्वै यो᳘निर्यज्ञ᳘स्य स त᳘तः प्र᳘जायत ऽइ᳘ति नु᳘ हविर्यज्ञे᳘ ऽथ सौ᳘म्ये ऽध्वरे᳘॥  
## १२
स वै ग्र᳘हं गृही᳘त्वाध्वर्युः᳘॥  
(र्ना) नापव्या᳘हरे᳘दोपाक᳘रणादुपा᳘वर्तध्वमि᳘त्ये᳘वाध्वर्यु᳘रुद्गातृ᳘भ्यो यज्ञ᳘ᳫँ᳘सम्प्र᳘यच्छति॥  
## १३
त᳘ ऽउद्गाता᳘रो᳘ नापव्या᳘हरेयुः᳘॥  
(रो) ओत्तमा᳘या ऽए᳘षोत्तमे᳘त्ये᳘वोद्गाता᳘रो हो᳘त्रे यज्ञ᳘ᳫँ᳘सम्प्र᳘यच्छन्ति॥  
## १४
स हो᳘ता᳘ नापव्या᳘हरेत्॥  
(दा᳘) आ᳘ वषट्कारात्तं᳘ व्वषट्कारे᳘णाग्ना᳘वेव यो᳘नौ रे᳘तोभूत᳘ᳫँ᳘सिञ्चत्यग्निर्वै यो᳘निर्यज्ञ᳘स्य स त᳘तः प्र᳘जायते॥  
## १५
स य᳘द्ध᳘ सो ऽपव्याह᳘रेत्॥  
(ह्यं᳘) यं᳘ यज्ञ᳘ ऽउपाव᳘र्तते य᳘था पूर्णपात्रं᳘ परासिञ्चे᳘देव᳘ᳫँ᳘ह स य᳘जमानं प᳘रासिञ्चेत्स य᳘त्र हैव᳘मृत्वि᳘जः संविदाना᳘ यज्ञे᳘न च᳘रन्ति स᳘र्व्वमेव त᳘त्र कल्पते न मुह्यति त᳘स्मादेव᳘मेव᳘ यज्ञो᳘ भर्त᳘व्यः॥  
## १६
(स्ता) ता वा᳘ ऽएताः॥  
प᳘ञ्च व्या᳘त्दृतयो भव᳘न्त्यो श्रावया᳘स्तु श्रौ᳘षड्य᳘ज ये य᳘जामहे व्वौ᳘षडि᳘ति पा᳘ङ्क्तो यज्ञः पा᳘ङ्क्तः पशुः प᳘ञ्चर्त᳘वः संव्वत्सर᳘स्यैषै᳘का यज्ञ᳘स्य मा᳘त्रैषा᳘ सम्पत्॥  
## १७
(त्ता᳘) ता᳘साᳫँ᳭ सप्त᳘दशाक्ष᳘राणि॥  
सप्तदशो वै᳘ प्रजा᳘पतिः प्रजा᳘पतिर्यज्ञ᳘ ऽएषै᳘का यज्ञ᳘स्य मा᳘त्रैषा᳘ सम्प᳘त्॥  
## १८
(दो) ओ श्रावये᳘ति वै᳘ देवाः᳘॥  
पुरोवात᳘ᳫँ᳘ ससृजिरे᳘ ऽस्तु श्रौ᳘षडि᳘त्यंभ्रा᳘णि स᳘मप्लावयन्यजे᳘ति व्विद्यु᳘तं ये य᳘जामह ऽइ᳘ति स्तनयित्त्नुं᳘ व्वषट्कारे᳘णैव प्रा᳘वर्षन्॥  
## १९
(न्त्स) स य᳘दि व्वृ᳘ष्टिकामः स्यात्॥  
(द्य) यदी᳘ष्ट्या वा य᳘जेत दर्शपूर्णमास᳘योर्व्वैव᳘ ब्रूयाद्वृ᳘ष्टिकामो वा᳘ अस्मी᳘ति त᳘त्रो ऽअध्वर्युं᳘ ब्रूयात्पुरोवात᳘ञ्च व्विद्यु᳘तञ्च म᳘नसा ध्याये᳘त्यभ्रा᳘णि म᳘नसा ध्याये᳘त्यग्नी᳘धᳫंस्तनयित्नु᳘ञ्च व्वर्ष᳘ञ्च म᳘नसा ध्याये᳘ति हो᳘तारᳫँ᳭ स᳘र्व्वाण्येता᳘नि म᳘नसा ध्याये᳘ति ब्रह्मा᳘णं व्व᳘र्षति हैव त᳘त्र य᳘त्रैव᳘मृत्वि᳘जः संविदाना᳘ यज्ञे᳘न च᳘र᳘न्ति॥  
## २०
(न्त्यो) ओ श्रावये᳘ति वै᳘ देवाः᳘॥  
(०) विरा᳘जमभ्या᳘जुहुवुर᳘स्तु श्रौ᳘षडि᳘ति व्वत्स᳘मुपा᳘वासृजन्यजेत्यु᳘दनयन्ये य᳘जामह ऽइत्यु᳘पासीदन्वषट्कारे᳘णैव᳘ व्विरा᳘जमदुहतेयं वै᳘ व्विरा᳘डस्यै वा᳘ एष दो᳘ह ऽएव᳘ᳫँ᳘ ह वा᳘ ऽअस्मा ऽइयं᳘ व्विराट्स᳘र्व्वान्का᳘मान्दुहे य᳘ ऽएव᳘मेतं᳘ व्विरा᳘जो दो᳘हं व्वे᳘द॥  