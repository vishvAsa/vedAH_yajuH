+++
title = "३"

+++
## ०१
यज्ञे᳘न वै᳘ देवाः॥  
(०) दि᳘वमुपो᳘दक्रामन्न᳘थ᳘ यो ऽयं᳘ देवः᳘ पशूनामी᳘ष्टे स᳘ ऽइ᳘हाहीयत᳘ त᳘स्माद्वास्त᳘व्य ऽइ᳘त्याहुर्व्वा᳘स्तौ हि तद᳘हीयत॥  
## ०२
स ये᳘नैव᳘ देवा दि᳘वमुपोद᳘क्रामन्॥  
(न्ते᳘) ते᳘नो ऽएवा᳘र्च्चन्तः श्रा᳘म्यन्तश्चेरुर᳘थ᳘ यो ऽयं᳘ देवः᳘ पशूनामी᳘ष्टे य᳘ ऽइहा᳘हीयत॥  
## ०३
स᳘ ऽऐक्षत॥  
(ता᳘) अ᳘हास्य᳘ हान्त᳘र्यन्त्यु मा यज्ञादि᳘ति᳘ सो ऽनू᳘च्चक्राम स ऽआ᳘यतयोत्तरत᳘ ऽउपो᳘त्पेदे स᳘ ऽएष᳘ स्विष्टकृ᳘तः कालः॥  
## ०४
(स्ते᳘) ते᳘ देवा᳘ ऽअब्रुवन्॥  
(न्मा) मा व्वि᳘स्रक्षीरि᳘ति ते वै᳘ मा यज्ञा᳘न्मान्त᳘र्गता᳘हुतिं मे कल्पयते᳘ति तथे᳘ति स स᳘मबृहत्स᳘ नास्यत्स न क᳘ञ्च᳘नाहिनत्॥  
## ०५
(त्ते᳘) ते᳘ देवा᳘ ऽअब्रुवन्॥  
(न्या᳘) या᳘वन्ति नो हवी᳘ᳫं᳘षि गृहीतान्य᳘भूवन्त्स᳘र्व्वेषां ते᳘षाᳫं हुतमु᳘पजानीत य᳘थास्मा ऽआ᳘हुतिं कल्प᳘यामे᳘ति᳘॥  
## ०६
ते ऽध्वर्यु᳘मब्रुवन्॥  
(न्य) यथापूर्व्व᳘ᳫं᳘ हवी᳘ᳫं᳘ष्यभि᳘घारयै᳘कस्मा ऽअवदा᳘नाय पु᳘नराप्यायया᳘यातयामानि कुरु त᳘त ऽए᳘कैकमवदा᳘नम᳘वद्येति᳘॥  
## ०७
सो ऽध्वर्युः᳘॥  
(र्य) यथापूर्व्व᳘ᳫँ᳘ हवी᳘ᳫं᳘ष्यभ्यघारयदे᳘कस्मा ऽअवदा᳘नाय पु᳘नरा᳘प्याययद᳘यातयामान्यकरोत्त᳘त ऽए᳘कैकमवदा᳘नम᳘वाद्यत्त᳘स्माद्वास्त᳘व्य ऽइ᳘त्याहुर्व्वा᳘स्तु हि त᳘द्यज्ञ᳘स्य य᳘द्धुते᳘षु हवि᳘ष्षु त᳘स्माद्य᳘स्यै क᳘स्यै च देव᳘तायै हवि᳘र्गृह्य᳘ते सर्व्व᳘त्रैव᳘ स्विष्टकृ᳘दन्वा᳘भक्तः सर्व्व᳘त्र᳘ ह्ये᳘वैनं देवा᳘ ऽअन्वा᳘भजन्॥  
## ०८
(जंस्त) तद्वा᳘ ऽअग्न᳘य ऽइ᳘ति क्रियते॥  
(ते ऽग्नि) अग्निर्वै स᳘ देवस्त᳘स्यैता᳘नि ना᳘मानि शर्व्व ऽइ᳘ति य᳘था प्राच्या᳘ ऽआच᳘क्षते भव ऽइ᳘ति य᳘था बाहीकाः᳘ पशूनाम्प᳘ती रु᳘द्रो ऽग्निरि᳘ति ता᳘न्यस्या᳘शान्तान्येवे᳘तराणि ना᳘मान्यग्निरि᳘त्येव᳘ शान्त᳘तमं त᳘स्मादग्न᳘य ऽइ᳘ति क्रियते स्विष्टकृ᳘त ऽइ᳘ति॥  
## ०९
ते᳘ होचुः॥  
(र्य) यत्त्व᳘य्यमु᳘त्र सत्य᳘यक्ष्महि त᳘न्नः᳘ स्विष्टं कुर्व्वि᳘ति त᳘देभ्यः᳘ स्विष्टमकरोत्त᳘स्मात्स्विष्टकृ᳘त ऽइ᳘ति᳘॥  
## १०
सो ऽनुवा᳘क्यामनू᳘च्य स᳘म्पश्यति॥  
ये त᳘थाग्नि᳘ᳫं᳘ स्विष्टकृ᳘तम᳘याडग्नि᳘रग्नेः᳘ प्रिया धा᳘मानी᳘ति त᳘दाग्नेयमा᳘ज्यभागमाहा᳘याट्सो᳘मस्य प्रिया धा᳘मानी᳘ति त᳘त्सौम्यमा᳘ज्यभागमाहा᳘याडग्नेः᳘ प्रिया धा᳘मानी᳘ति तद्य᳘ ऽएष᳘ ऽउभय᳘त्राच्युत᳘ ऽआग्नेयः᳘ पुरोडा᳘शो भ᳘वति त᳘माह॥  
## ११
(हा᳘) अ᳘थ यथादेवतम्॥  
(म᳘) अ᳘याड्देवा᳘नामाज्यपा᳘नां प्रिया धा᳘मानी᳘ति त᳘त्प्रयाजा᳘नुयाजा᳘नाह प्रयाजानुयाजा वै᳘ देवा᳘ आज्यपा य᳘क्षदग्नेर्हो᳘तुः प्रिया धा᳘मानी᳘ति त᳘दग्निᳫँ हो᳘तारमाह त᳘दस्मा ऽए᳘तां देवा आ᳘हुतिं कल्पयित्वा᳘थैनेनैतद्भू᳘यः स᳘मशाम्यन्प्रिय᳘ ऽएनं धा᳘मन्नु᳘पाह्वयन्त त᳘स्मादेवᳫँ᳭ स᳘म्पश्यति॥  
## १२
तद्धै᳘के॥  
देव᳘तां पू᳘र्व्वां कुर्व्वन्त्ययाट्कारा᳘दग्ने᳘रयाट् सो᳘मस्यायाडि᳘ति त᳘दु त᳘था न᳘ कुर्याद्वि᳘लोम ह ते᳘ यज्ञे᳘ कुर्व्वन्ति ये᳘ देव᳘तां पू᳘र्व्वां कुर्व्व᳘न्त्ययाट्कारा᳘दिदᳫं᳭ हि᳘ प्रथम᳘मभिव्याह᳘रन्नयाट्कार᳘मे᳘वाभिव्याह᳘रति त᳘स्मादयाट्कार᳘मेव पू᳘र्व्वं कुर्यात्॥  
## १३
(द्य᳘) य᳘क्षत्स्वं᳘ महिमा᳘नमि᳘ति॥  
य᳘त्र वा᳘ ऽअदो᳘ देव᳘ता ऽआवाह᳘यति तद᳘पि स्वं᳘ महिमा᳘नमा᳘वाहयति तद᳘तः प्रा᳘ङ्नैव कि᳘ञ्चन स्वा᳘य महिम्न ऽइ᳘ति क्रियते तद᳘त्र तं᳘ प्रीणाति त᳘थो हास्यैषो᳘ ऽमोघाया᳘वाहितो भवति त᳘स्मादाह य᳘क्षत्स्वं᳘ महिमा᳘नमिति᳘॥  
## १४
(त्या᳘) आ᳘ यजतामे᳘ज्या ऽइ᳘ष ऽइ᳘ति॥  
प्रजा वा ऽइ᳘षस्ता᳘ ऽए᳘वैत᳘द्यायजू᳘काः करोति ता᳘ ऽइमाः᳘ प्रजा य᳘जमाना ऽअ᳘र्च्चन्त्यः श्रा᳘म्यन्त्यश्चरन्ति॥  
## १५
सो᳘ ऽअध्वरा᳘ जात᳘वेदा जुष᳘ताᳫं हविरि᳘ति॥  
त᳘द्यज्ञ᳘स्यै᳘वैतत्स᳘मृद्धिमा᳘शास्ते यद्धि᳘ देवा᳘ हवि᳘र्जुष᳘न्ते ते᳘न हि᳘ महज्ज᳘यति त᳘स्मादाह जुष᳘ताᳫं हविरि᳘ति॥  
## १६
तद्य᳘देते ऽअ᳘त्र॥  
याज्यानुवा᳘क्ये ऽअ᳘वकॢप्ततमे भ᳘वतस्तृतीयसवनं वै᳘ स्विष्टकृ᳘द्वैश्वदेवं वै᳘ तृतीयसवनं᳘ पिप्रीहि᳘ देवाँ᳘३ ऽउशतो᳘ यविष्ठे᳘ति त᳘दनुवा᳘क्यायै व्वैश्वदेवम᳘ग्ने य᳘दद्य᳘ व्विशो᳘ ऽअध्वर᳘स्य होतरि᳘ति त᳘द्या᳘ज्यायै व्वैश्वदेवं तद्य᳘देते᳘ ऽएव᳘ᳫँ᳘ रूपे भ᳘वतस्ते᳘नो ऽएते᳘ तृतीयसवन᳘स्य रूपं त᳘स्माद्वा᳘ ऽएते ऽअ᳘त्र याज्यानुवा᳘क्ये ऽअ᳘वकॢप्ततमे भवतः॥  
## १७
(स्ते) ते वै᳘ त्रिष्टु᳘भौ भवतः॥  
(तो) व्वा᳘स्तु वा᳘ ऽएत᳘द्यज्ञ᳘स्य य᳘त्स्विष्टकृ᳘दवीर्यं वै व्वा᳘स्त्विन्द्रियं᳘ व्वीर्यं᳘ त्रिष्टु᳘बिन्द्रिय᳘मे᳘वैत᳘द्वीर्यं᳘ व्वा᳘स्तौ स्विष्टकृ᳘ति दधाति त᳘स्मात्त्रिष्टु᳘भौ भवतः॥  
## १८
(ऽ) उ᳘तो ऽअनुष्टु᳘भावेव᳘ भवतः॥  
(तो) व्वा᳘स्त्वनुष्टुब्वा᳘स्तु स्विष्टकृद्वा᳘स्तावे᳘वैतद्वा᳘स्तु दधाति पे᳘सुकं वै व्वा᳘स्तु पि᳘स्यति ह प्रज᳘या पशु᳘भिर्य᳘स्यैवं᳘ व्विदु᳘षो ऽनुष्टु᳘भौ भवतः॥  
## १९
(स्त᳘) त᳘दु ह भाल्लवे᳘यः॥  
(योऽ) अनुष्टु᳘भमनुवा᳘क्यां चक्रे᳘ त्रिष्टुभं या᳘ज्यामेत᳘दुभ᳘यं प᳘रिगृह्णामी᳘ति स र᳘थात्पपात स᳘ पतित्वा᳘ बाहुम᳘पि शश्रे स प᳘रिममृशे यत्किम᳘करं त᳘स्मादिदमा᳘पदि᳘ति स᳘ हैत᳘देव᳘ मेने यद्वि᳘लोम यज्ञे᳘ ऽकरमि᳘ति त᳘स्मान्न वि᳘लोम कुर्यात्स᳘च्छन्दसावेव᳘ स्यातामुभे᳘ वै᳘वानुष्टु᳘भा ऽउभे᳘ वा त्रिष्टु᳘भौ॥  
## २०
स वा᳘ ऽउत्तरार्द्धा᳘दवद्य᳘ति॥  
(त्यु) उत्तरार्द्धे᳘ जुहोत्येषा᳘ ह्येत᳘स्य देव᳘स्य दिक्त᳘स्मादुत्तरार्द्धा᳘दवद्य᳘त्युत्तरार्द्धे᳘ जुहोत्येत᳘स्यै वै᳘ दिश ऽउ᳘दपद्य᳘त तं त᳘त ऽए᳘वाशमयंस्त᳘स्मादुत्तरार्द्धा᳘दवद्य᳘त्युत्तरार्द्धे᳘ जुहोति॥  
## २१
स वा᳘ ऽअभ्यर्द्ध᳘ ऽइवे᳘तराभ्य ऽआ᳘हुतिभ्यो जुहोति॥  
(ती᳘) इ᳘तरा आ᳘हुतीः पश᳘वो ऽनुप्र᳘जायन्ते रुद्रि᳘यः स्विष्टकृ᳘द्रुद्रि᳘येण पशून्प्र᳘सजेद्यदि᳘तराभिरा᳘हुतिभिः सᳫँ᳭ सृ᳘जे᳘त्ते ऽस्य गृहाः᳘ पश᳘व ऽउपमू᳘र्यमाणा ऽईयुस्त᳘स्मादभ्यर्द्ध᳘ ऽइवे᳘तराभ्य आ᳘हुतिभ्यो जुहोति॥  
## २२
(त्ये) एष वै स᳘ यज्ञः᳘॥  
(ज्ञो) ये᳘न त᳘द्देवा दि᳘वमुपोद᳘क्रामन्नेष᳘ ऽआहवनीयो᳘ ऽथ य᳘ ऽइहा᳘हीयत स गा᳘र्हपत्यस्त᳘स्मादेतं गा᳘र्हपत्यात्प्रा᳘ञ्चमु᳘द्धरन्ति॥  
## २३
तं वा᳘ ऽअष्टासु᳘ विक्रमेष्वा᳘दधीत॥  
(ता) अष्टा᳘क्षरा वै᳘ गायत्री᳘ गाय᳘त्र्यै᳘वैतद्दि᳘वमुपो᳘त्क्रामति॥  
## २४
(त्ये) एकादशस्वा᳘दधीत॥  
(तै᳘) ए᳘कादशाक्षरा वै᳘ त्रिष्टुप्त्रिष्टु᳘भै᳘वैतद्दि᳘वमुपो᳘त्क्रामति॥  
## २५
द्वादशस्वा᳘दधीत॥  
द्वा᳘दशाक्षरा वै ज᳘गती ज᳘गत्यै᳘वैतद्दि᳘वमुपो᳘त्क्रामति ना᳘त्र मा᳘त्रास्ति य᳘त्रैव᳘ स्वयं म᳘नसा म᳘न्येत तदा᳘दधीत स यद्वा ऽअ᳘प्यल्पक᳘मिव प्रा᳘ञ्चमुद्ध᳘रति ते᳘नैव दि᳘वमुपो᳘त्क्रामति॥  
## २६
त᳘दाहुः॥  
(रा) आहवनी᳘ये हवी᳘ᳫं᳘षि श्रप᳘येयुर᳘तो वै᳘ देवा दि᳘वमुपोद᳘क्रामंस्ते᳘नो ऽएवा᳘र्च्चन्तः श्रा᳘म्यन्तश्चेरुस्त᳘स्मिन्हवी᳘ᳫं᳘षि श्रपयाम त᳘स्मिन्यज्ञं᳘ तनवामहा ऽइ᳘त्यपस्खल᳘ ऽइव ह स᳘ हवि᳘षां यद्गा᳘र्हपत्ये श्रप᳘येयुर्यज्ञ᳘ ऽआहवनी᳘यो यज्ञे᳘ यज्ञं᳘ तनवामहा ऽइ᳘ति॥  
## २७
(त्यु) उतो गा᳘र्हपत्य ऽएव᳘ श्रपयन्ति॥  
(न्त्या) आहवनी᳘यो वा᳘ ऽएष न वा᳘ ऽएष त᳘स्मै य᳘दस्मिन्न᳘शृतᳫं श्रप᳘येयुस्त᳘स्मै वा᳘ ऽएष य᳘दस्मिञ्छृतं᳘ जुहुयुरित्य᳘तो यतर᳘था काम᳘येत त᳘था कुर्यात्॥  
## २८
(त्स᳘) स᳘ हैष᳘ यज्ञ᳘ ऽउवाच॥  
नग्न᳘ताया वै᳘ बिभेमी᳘ति का᳘ ते ऽनग्नते᳘त्यभि᳘त एव᳘ मा प᳘रिस्तृणीयुरि᳘ति त᳘स्मादेत᳘दग्नि᳘मभि᳘तः प᳘रिस्तृणन्ति तृ᳘ष्णाया वै᳘ बिभेमी᳘ति का᳘ ते तृ᳘प्तिरि᳘ति ब्राह्मण᳘स्यैव तृ᳘प्तिम᳘नुतृप्येयमि᳘ति त᳘स्मात्स᳘ᳫं᳘स्थिते यज्ञे᳘ ब्राह्मणं त᳘र्प्पयितवै᳘ ब्रूयाद्यज्ञ᳘मे᳘वैत᳘त्तर्प्पयति॥  
