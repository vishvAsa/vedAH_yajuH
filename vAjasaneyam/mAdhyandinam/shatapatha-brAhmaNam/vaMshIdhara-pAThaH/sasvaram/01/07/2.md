+++
title = "२"

+++
## ०१
ऋणᳫँ᳭ ह वै᳘ जायते यो᳘ ऽस्ति॥  
स जा᳘यमान ऽएव᳘ देवे᳘भ्य ऽऋ᳘षिभ्यः पितृ᳘भ्यो मनु᳘ष्येभ्यः॥  
## ०२
स य᳘देव य᳘जेत॥  
ते᳘न देवे᳘भ्य ऽऋणं᳘ जायते त᳘द्ध्येभ्य ऽएत᳘त्करो᳘ति यदेनान्य᳘जते य᳘देभ्यो जुहोति॥  
## ०३
(त्य᳘) अ᳘थ य᳘दे᳘वानुब्रुवीत᳘॥  
तेन᳘ ऽर्षिभ्य ऽऋणं᳘ जायते त᳘द्ध्येभ्य ऽएत᳘त्करोत्यृ᳘षीणां निधिगोप इ᳘तिऽ ह्यनूचान᳘माहुः॥  
## ०४
(र᳘) अ᳘थ य᳘दे᳘व᳘ प्रजा᳘मिच्छे᳘त॥  
ते᳘न पितृ᳘भ्य ऽऋणं᳘ जायते त᳘द्ध्येभ्य ऽएत᳘त्करो᳘ति य᳘देषाᳫँ᳭ सन्तता᳘व्यवच्छिन्ना प्रजा भ᳘वति᳘॥  
## ०५
(त्य᳘) अ᳘थ य᳘देव᳘ व्वास᳘येत॥  
ते᳘न मनु᳘ष्येभ्य ऽऋणं᳘ जायते त᳘द्ध्येभ्य ऽएत᳘त्करो᳘ति य᳘देनान्व्वास᳘यते य᳘देभ्यो᳘ ऽशनं द᳘दाति स य᳘ ऽएता᳘नि स᳘र्व्वाणि करो᳘ति स᳘ कृत᳘कर्मा त᳘स्य स᳘र्व्वमाप्तᳫँ᳭ स᳘र्व्वं जितम्॥  
## ०६
(ᳫँ᳭) स ये᳘न देवे᳘भ्य ऽऋणं जा᳘यते॥  
त᳘देनांस्तद᳘वदयते यद्य᳘जते᳘ ऽथ य᳘दग्नौ᳘ जुहो᳘ति त᳘देनांस्तद᳘वदयते त᳘स्माद्यत्कि᳘ञ्चाग्नौ जु᳘ह्वति त᳘दवदा᳘नं ना᳘म॥  
## ०७
तद्वै᳘ चतुरवत्तं᳘ भवति॥  
(ती) इदं वा᳘ ऽअनुवाक्या᳘थ याज्या᳘थ व्वषट्कारो᳘ ऽथ सा᳘ देव᳘ता चतुर्थी य᳘स्यै देव᳘तायै हविर्भ᳘वत्येवᳫँ᳭ हि᳘ देव᳘ता ऽअवदा᳘नान्यन्वा᳘यत्ता ऽअवदा᳘नानि वा देव᳘ता ऽअन्वा᳘यत्तान्य᳘तिरिक्तᳫँ᳭ ह त᳘दवदा᳘नं य᳘त्पञ्चमं क᳘स्मा ऽउ हि त᳘दवद्येत्त᳘स्माच्चतुरवत्तं᳘ भवति॥  
## ०८
(त्यु᳘) उ᳘तो पञ्चावत्त᳘मेव᳘ भवति॥  
पा᳘ङ्क्तो यज्ञः पा᳘ङ्क्तः पशुः प᳘ञ्च ऽर्त᳘वः संव्वत्सर᳘स्यै᳘षो पञ्चावत्त᳘स्य सम्प᳘द्बहु᳘र्हैव᳘ प्रज᳘या पशु᳘भिर्भवति य᳘स्यैवं᳘ व्विदु᳘षः पञ्चावत्तं᳘ क्रिय᳘त ऽएत᳘द्ध᳘ न्वेव प्र᳘ज्ञातं कौ᳘रुपाञ्चालं य᳘च्चतुरवत्तं त᳘स्माच्चतुरवत्तं᳘ भवति॥  
## ०९
स वै᳘ यावन्मात्र᳘मिवैवा᳘वद्येत्। 
(न्मा) मानुष᳘ᳫँ᳭ ह कुर्याद्य᳘न्मह᳘दवद्ये᳘द्व्यृद्धं वै त᳘द्यज्ञ᳘स्य य᳘न्मानुषं ने᳘द्व्यृद्धं यज्ञे᳘ कर᳘वाणी᳘ति तस्माद्यावन्मात्र᳘मिवैवा᳘वद्येत्॥  
## १०
(त्स) स ऽआ᳘ज्यस्योपस्ती᳘र्य॥  
द्वि᳘र्हवि᳘षो ऽवदाया᳘थोप᳘रिष्टादा᳘ज्यस्याभि᳘घारयति द्वे वा ऽआ᳘हुती सोमाहुति᳘रे᳘वा᳘न्याज्याहुति᳘रन्या त᳘त ऽएषा के᳘वली य᳘त्सोमाहुति᳘र᳘थै᳘षाज्याहुतिर्य᳘द्धविर्यज्ञो य᳘त्पशुस्तदा᳘ज्यमे᳘वैत᳘त्करोति त᳘स्मादुभय᳘त आ᳘ज्यं भवत्येतद्वै जु᳘ष्टं देवा᳘नां यदा᳘ज्यं तज्जु᳘ष्टमे᳘वैत᳘द्देवे᳘भ्यः करोति त᳘स्मादुभय᳘त ऽआ᳘ज्यं भवति॥  
## ११
(त्य) असौ वा᳘ ऽअनुवा᳘क्येयं᳘ या᳘ज्या॥  
ते᳘ ऽउभे यो᳘षे त᳘योर्मिथुन᳘मस्ति वषट्कार᳘ एव तद्वा᳘ ऽएष᳘ एव᳘ व्वषट्कारो य᳘ ऽएष त᳘पति स᳘ ऽउद्य᳘न्ने᳘वामू᳘मधिद्र᳘वत्यस्तं य᳘न्निमाम᳘धिद्रवति त᳘देते᳘न व्वृ᳘ष्णेमां प्र᳘जातिं प्र᳘जायते᳘ यैनयोरियं प्र᳘जातिः᳘॥  
## १२
सो ऽनुवा᳘क्यामनू᳘च्य॥  
या᳘ज्यामनुद्रु᳘त्य पश्चाद्व᳘षट्करोति पश्चाद्वै᳘ परी᳘त्य व्वृषा यो᳘षाम᳘धिद्रवति त᳘देने ऽउभे᳘ पुर᳘स्तात्कृत्वा व्वृ᳘ष्णा व्वषट्कारेणा᳘धिद्रावयति त᳘स्मादुसह᳘ वैव व्वषट्कारे᳘ण जुहुयाद्व᳘षट्कृते वा॥  
## १३
देवपात्रं वा᳘ एष य᳘द्वषट्कारः॥  
(स्त) तद्य᳘था पा᳘त्र उद्धृ᳘त्य प्रय᳘च्छेदेवं तद᳘थ य᳘त्पुरा᳘ व्वषट्कारा᳘ज्जुहुयाद्य᳘थाधो भू᳘मौ नि᳘दिग्धं त᳘दमुया स्या᳘देवं तत्त᳘स्मादु सह᳘ वैवं᳘ व्वषट्कारे᳘ण जुहुयाद्व᳘षट्कृते वा॥ [शतम् ६००]  
## १४
तद्य᳘था यो᳘नौ रे᳘तः सिञ्चे᳘त्॥  
(दे) एवं तद᳘थ य᳘त्पुरा᳘ व्वषट्कारा᳘ज्जुहुयाद्य᳘था योनौ रे᳘तः सिक्तं त᳘दमुया स्या᳘देवं तत्त᳘स्मादु सह᳘ वैव᳘ व्वषट्कारे᳘ण जुहुयाद्व᳘षट्कृते वा॥  
## १५
(वा ऽसौ) असौ वा᳘ ऽअनुवा᳘क्येयं᳘ या᳘ज्या॥  
सा वै᳘ गाय᳘त्रीयं त्रिष्टुबसौ स वै᳘ गायत्रीम᳘न्वाह त᳘दमू᳘मनुब्रुव᳘न्नसौ᳘ ह्यनुवा᳘क्येमाम᳘न्वाहेयᳫँ᳭ हि᳘ गायत्री॥  
## १६
(त्र्य᳘) अ᳘थ त्रिष्टु᳘भा यजति॥  
त᳘दन᳘या य᳘जन्नियᳫँ᳭ हि᳘ या᳘ज्यामु᳘ष्या ऽअ᳘धि व्व᳘षट्करोत्यसा᳘ ऽउ हि᳘ त्रिष्टुप्त᳘देने सयु᳘जौ करोति त᳘स्मादिमे स᳘म्भुञ्जाते ऽअन᳘योर᳘नुसम्भोग᳘मिमाः स᳘र्व्वाः प्रजा ऽअ᳘नुस᳘म्भुञ्जते॥  
## १७
स वा᳘ अङ्ख᳘यन्निवै᳘वानुवा᳘क्याम᳘नुब्रूयात्॥  
(द) असौ᳘ ह्यनुवा᳘क्या बृह᳘द्ध्यसौ बा᳘र्हतᳫँ᳭ हि त᳘द्रूपं᳘ क्षिप्र᳘ ऽएव᳘ या᳘ज्यया त्वरेतेयᳫँ᳭ हि᳘ या᳘ज्या रथन्तर᳘ᳫँ᳭ हीयᳫँ᳭ रा᳘थन्तरᳫँ᳭ हि त᳘द्रूपᳫं ह्व᳘यति वा᳘ ऽअनुवा᳘क्यया प्र᳘यच्छति या᳘ज्यया त᳘स्मादनुवा᳘क्यायै रूपᳫँ᳭ हु᳘वे ह᳘वामह ऽआ᳘गच्छेद᳘म्बर्हिः᳘ सीदे᳘ति यद्ध᳘यति हि त᳘या प्र᳘यच्छति या᳘ज्यया त᳘स्माद्या᳘ज्यायै रूपं᳘ व्वीहि᳘ हवि᳘र्जुष᳘स्व हविरा᳘व्वृषायस्वाद्धि पि᳘ब प्रे᳘ति यत्प्र हि त᳘या य᳘च्छति॥  
## १८
सा या᳘ पुर᳘स्ताल्लक्षणा᳘॥  
सानुवा᳘क्या स्यादसौ᳘ ह्यनुवा᳘क्या त᳘स्या ऽअमु᳘ष्या ऽअव᳘स्ताल्ल᳘क्ष्म चन्द्र᳘मा न᳘क्षत्राणि सूर्यः᳘॥  
## १९
(र्यो᳘ ऽथा᳘) अ᳘थ᳘ योप᳘रिष्टाल्लक्षणा॥  
सा᳘ या᳘ज्या स्यादियᳫँ᳭ हि᳘ या᳘ज्या त᳘स्या ऽअस्या᳘ ऽउप᳘रिष्टाल्लक्ष्मौ᳘षधयो व्व᳘नस्प᳘तय ऽआ᳘पो ऽग्नि᳘रिमाः᳘ प्रजाः॥  
## २०
सा᳘ ह᳘ न्वेव स᳘मृद्धानुवा᳘क्या॥  
य᳘स्यै प्रथमा᳘त्पदा᳘द्देव᳘तामभिव्याह᳘रति᳘ सो ऽएव स᳘मृद्धा या᳘ज्या य᳘स्या ऽउत्तमा᳘त्पदा᳘द्देव᳘ताया अ᳘धिव्वषट्करो᳘ति व्वी᳘र्यं वै᳘ देवत᳘ ऽर्च्चस्त᳘दुभय᳘त ऽए᳘वैत᳘द्वी᳘र्येण परिगृ᳘ह्य य᳘स्यै देव᳘तायै हविर्भवति त᳘स्यै प्र᳘यच्छति॥  
## २१
स वै व्वौगि᳘ति करोति॥  
व्वाग्वै᳘ व्वषट्कारो वाग्रे᳘तो रे᳘त ऽए᳘वैत᳘त्सिञ्चति षडि᳘त्यृत᳘वो वै षट् त᳘दृतु᳘ष्वे᳘वैतद्रे᳘तः सिच्यते त᳘दृत᳘वो रे᳘तः सिक्त᳘मिमाः᳘ प्रजाः प्र᳘जनयन्ति त᳘स्मादेवं व्व᳘षट्करोति॥  
## २२
देवा᳘श्च वा ऽअ᳘सुराश्च॥  
(श्चो) उभ᳘ये प्राजापत्याः᳘ प्रजा᳘पतेः पितु᳘र्दायमु᳘पेयुरेता᳘वे᳘वार्द्धमासौ य᳘ ऽए᳘वापूर्य᳘ते तं᳘ देवा᳘ ऽउपा᳘य᳘न्यो ऽपक्षीय᳘ते तम᳘सुराः॥  
## २३
(स्ते᳘) ते᳘ देवा᳘ ऽअकामयन्त॥  
कथं᳘ न्विमम᳘पि सं᳘वृञ्जीमहि᳘ यो ऽयम᳘सुराणामि᳘ति ते᳘ ऽर्च्चन्तः श्रा᳘म्यन्तश्चेरुस्त᳘ ऽएत᳘ᳫँ᳘ हविर्यज्ञं᳘ ददृशुर्य᳘द्दर्शपूर्णमासौ ता᳘भ्यामयजन्त ता᳘भ्यामि᳘ष्ट्वैतम᳘पि स᳘मवृञ्जत॥  
## २४
य᳘ ऽएषो᳘ ऽसुराणामा᳘सीद्॥  
(द्य) यदा वा᳘ ऽएता᳘ ऽउभौ᳘ परिप्ल᳘वेते ऽअ᳘थ मा᳘सो भवति मासशः᳘ संव्वत्सरः स᳘र्व्वं वै᳘ संव्वत्सरः स᳘र्व्वमेव त᳘द्देवा ऽअ᳘सुराणाᳫं सम᳘वृञ्जत स᳘र्व्वस्मात्सप᳘त्नान᳘सुरान्नि᳘रभजन्त्स᳘र्व्वम्वे᳘वैष᳘ ऽएत᳘त्सप᳘त्नानाᳫँ᳘ सं᳘वृङ्क्ते स᳘र्व्वस्मात्सप᳘त्नान्नि᳘र्भजति य᳘ ऽएव᳘मेतद्वे᳘द॥  
## २५
स यो᳘ देवा᳘नामा᳘सीत्॥  
(त्स) स यवा᳘युवत हि ते᳘न देवा यो᳘ ऽसुराणाᳫँ᳭ सो᳘ ऽयवा न हि तेना᳘सुरा ऽअ᳘युवत॥  
## २६
(ता᳘) अ᳘थो ऽइतर᳘थाहुः। 
(र्य᳘) य᳘ ऽएव᳘ देवा᳘नामा᳘सीत्सो᳘ ऽयवा न हि तम᳘सुरा ऽअ᳘युवत यो᳘ ऽसुराणाᳫं᳭ स यवा᳘युवत हि तं᳘ देवाः स᳘ब्दम᳘हः स᳘गरा रा᳘त्रिर्यव्या मा᳘साः सुमे᳘कः संव्वत्सरः᳘ स्वे᳘को ह वै ना᳘मैतद्य᳘त्सुमे᳘क ऽइ᳘ति य᳘वा च हि वा ऽअ᳘यवा यवे᳘तीवा᳘थ ये᳘नैते᳘षाᳫँ᳭ हो᳘ता भ᳘वति त᳘द्याविहोत्रमित्या᳘चक्षते॥  
