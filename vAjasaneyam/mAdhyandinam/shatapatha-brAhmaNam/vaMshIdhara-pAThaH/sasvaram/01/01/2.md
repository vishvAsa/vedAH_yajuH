+++
title = "२"

+++
## ०१
अ᳘थ शू᳘र्पञ्चाग्निहोत्रह᳘वणीञ्चा᳘दत्ते॥  
कुर्म्मणे वां व्वे᳘षाय वामि᳘ति यज्ञो वै क᳘र्म यज्ञा᳘य हि त᳘स्मादाह क᳘र्मणे वामि᳘ति व्वे᳘षाय वामि᳘ति व्वे᳘वेष्टीव हि᳘ यज्ञम्॥  
## ०२
(म᳘) अ᳘थ व्वा᳘चं यच्छति॥  
वाग्वै᳘ यज्ञो᳘ ऽविक्षुब्धो यज्ञं᳘ तनवा ऽइत्यथ प्र᳘तपति प्र᳘त्युष्टᳫंर᳘क्षः प्र᳘त्युष्टा ऽअ᳘रातयो नि᳘ष्टप्तᳫंर᳘क्षो नि᳘ष्टप्ता ऽअ᳘रातय ऽइ᳘ति वा॥  
## ०३
देवा᳘ ह वै᳘ यज्ञं᳘ तन्वानाः᳘॥  
(स्ते) ते ऽसुररक्षसे᳘भ्य आसङ्गाद्बिभया᳘ञ्चक्रुस्त᳘द्यज्ञमुखा᳘दे᳘वैत᳘न्नाष्ट्रा र᳘क्षाᳫंस्यतो᳘ ऽपहन्ति॥  
## ०४
(न्त्य) अ᳘थ प्रै᳘ति॥  
(त्यु᳘) उ᳘र्व्वन्त᳘रिक्षम᳘न्वेमी᳘त्यन्त᳘रिक्षं वा ऽअ᳘नुर᳘क्षश्चरत्यमूल᳘मुभय᳘तः प᳘रिछिन्नं य᳘थायं पु᳘रुषो ऽमूल᳘ऽउभय᳘तः प᳘रिछिन्नोऽन्त᳘रिक्षमनुच᳘रति तद्ब्र᳘ह्मणै᳘वैत᳘दन्त᳘रिक्षम᳘भयमनाष्ट्रं᳘ कुरुते॥  
## ०५
स वा ऽअ᳘नस एव᳘ गृह्णीयात्॥  
(द᳘) अ᳘नो ह वाऽ अ᳘ग्रे प᳘श्चेव वा᳘ऽ इदं य᳘च्छालᳮ स य᳘देवा᳘ग्रे त᳘त्करवाणी᳘ति त᳘स्माद᳘नस एव᳘ गृह्णीयात्॥  
## ०६
(द्भू) भूमा वा ऽअ᳘नः॥  
(नो) भूमा हि वा ऽअ᳘नस्त᳘स्माद्यदा᳘ बहु भ᳘वत्यनोवा᳘ह्वयमभूदि᳘त्याहुस्त᳘द्भूमा᳘नमे᳘वैतदु᳘पैति त᳘स्माद᳘नस एव᳘ गृह्णीयात्॥  
## ०७
(द्य) यज्ञो वा ऽअ᳘नः॥
(नो) यज्ञो हि वा ऽअ᳘नस्त᳘स्माद᳘नस एव य᳘जूᳫंषि स᳘न्ति न᳘ कौष्ठ᳘स्य न᳘ कुम्भ्यै भ᳘स्त्रायै ह स्म᳘र्षयो गृह्णन्ति तद्वृ᳘षीन्प्र᳘ति भ᳘स्त्रायै य᳘जूᳫंष्यासुस्ता᳘न्येत᳘र्हि प्रा᳘कृतानि यज्ञा᳘द्यज्ञं नि᳘र्मिमा ऽइ᳘ति त᳘स्माद᳘नस एव᳘ गृह्णीयात्॥  
## ०८
(दु᳘) उ᳘तो पात्र्यै᳘ गृह्णन्ति॥
(न्त्य᳘) अ᳘नन्तरायमुत᳘र्हि य᳘जूᳫंषि जपेत्स्फ्य᳘मु त᳘र्ह्यध᳘स्तादुपो᳘ह्य गृह्णीयाद्य᳘तो युन᳘जाम त᳘तो व्वि᳘मुञ्चामे᳘ति य᳘तो᳘ ह्येव᳘ युञ्ज᳘न्ति त᳘तो व्वि᳘मुञ्चन्ति॥  
## ०९
त᳘स्य वा᳘ ऽएतस्या᳘नसः॥  
(सोऽग्नि)अग्नि᳘रेव धू᳘रग्निर्हि वै धूर᳘थ य᳘ ऽएनद्व᳘हन्त्यग्नि᳘दग्धमिवैषां व्व᳘हं भवत्य᳘थ य᳘ञ्जघ᳘नेन कस्तम्भीं प्र᳘ ऽउगं व्वे᳘दिरे᳘वास्य सा᳘ नीड᳘ ऽएव᳘ हविर्द्धा᳘नम्॥  
## १०
(ᳮ) स धु᳘रमभि᳘मृशति॥  
धू᳘रसि धू᳘र्व धू᳘र्वन्तं धू᳘र्व तं᳘ योऽस्मान्धू᳘र्वति तं᳘ धूर्व यं᳘ व्वयं धू᳘र्वाम इ᳘त्यग्निर्वा᳘ ऽएष धु᳘र्यस्त᳘मेत᳘दत्येष्य᳘न्भवति हवि᳘र्ग्रहिष्यंस्त᳘स्मा ऽए᳘वैतान्नि᳘ह्नुते त᳘थो हैतमे᳘षो ऽअतिय᳘न्तमग्निर्धु᳘र्यो न᳘ हिनस्ति॥  
## ११
त᳘द्ध स्मैतदा᳘रुणिराह॥  
(हा) अर्द्धमासशो वा᳘ ऽअह᳘ᳮ सप᳘त्नान्धूर्वामी᳘त्येत᳘द्ध स्म स त᳘द᳘भ्याह॥  
## १२
(हा) अ᳘थ जघ᳘नेन कस्तम्भी᳘मीषा᳘मभिमृ᳘श्य जपति॥  
देवा᳘नामसि व्व᳘ह्नितमᳮ स᳘स्नितमं प᳘प्रितमं जु᳘ष्टतमं देवहू᳘तमम् । अ᳘ह्नुतमसि हविर्द्धा᳘नं द्दᳮ हस्व मा᳘ ह्वारित्य᳘न ऽए᳘वैतदु᳘पस्तौत्यु᳘पस्तुताद्रात᳘मनसो हवि᳘र्गृह्णानी᳘ति मा᳘ ते यज्ञ᳘पतिर्ह्वार्षीदि᳘ति य᳘जमानो वै᳘ यज्ञ᳘पतिस्तद्य᳘जमानायै᳘वैतदुह्वलामा᳘शास्ते॥  
## १३
(स्ते ऽथा᳘) अथा᳘क्रमते॥  
व्वि᳘ष्णुस्त्वाक्रमतामि᳘ति यज्ञो वै व्वि᳘ष्णुः स᳘ देवे᳘भ्य इमां व्वि᳘क्रान्तिं व्वि᳘चक्रमे᳘ यैषामियं व्वि᳘क्रान्तिरिद᳘मेव᳘ प्रथमे᳘न पदे᳘न पस्पारा᳘थेद᳘मन्त᳘रिक्षं द्विती᳘येन दि᳘वमुत्तमे᳘नैता᳘म्वे᳘वैष᳘ ऽएत᳘स्मै व्वि᳘ष्णुर्यज्ञो व्वि᳘क्रान्तिं व्वि᳘क्रमते॥  
## १४
(ते᳘ ऽथ) अ᳘थ प्रे᳘क्षते॥  
(त ऽ) उरु व्वा᳘ताये᳘ति प्राणो वै व्वा᳘तस्तद्ब्र᳘ह्मणै᳘वैत᳘त्प्राणा᳘य व्वा᳘तायोरुगायं᳘ कुरुते॥  
## १५
(ते ऽथा᳘) अथा᳘पास्यति॥  
(त्य᳘) अ᳘पहतंᳮ र᳘क्ष इ᳘ति यद्य᳘त्र कि᳘ञ्चिदा᳘पन्नं भ᳘वति य᳘द्यु᳘ ना᳘भ्येव᳘ मृशेत्त᳘न्नाष्ट्रा᳘ ऽए᳘वैतद्र᳘क्षाᳫंस्यतो᳘ ऽपहन्ति॥  
## १६
(न्त्य᳘) अ᳘थाभि᳘पद्यते॥  
य᳘च्छन्तां पञ्चे᳘ति प᳘ञ्च वा᳘ ऽइमा᳘ अङ्गु᳘लयः पा᳘ङ्क्तो वै᳘ यज्ञस्त᳘द्यज्ञ᳘मे᳘वैतद᳘त्र दधाति॥  
## १७
(त्य᳘) अ᳘थ गृह्णाति॥  
देव᳘स्य त्वा सवितुः᳘ प्रस᳘वे ऽश्वि᳘नोर्बाहु᳘भ्यां पूष्णो ह᳘स्ताभ्यामग्न᳘ये जु᳘ष्टं गृह्णामी᳘ति सविता वै᳘ देवा᳘नां प्रसविता त᳘त्सवितप्रसूत ए᳘वैत᳘द्गृह्णात्यश्वि᳘नोर्बाहु᳘भ्यामि᳘त्यश्वि᳘नावध्वर्यू᳘ पूष्णो ह᳘स्ताभ्यामि᳘ति पूषा᳘ भागदुघो᳘ ऽशनं पाणि᳘भ्यामुपनिधाता᳘ सत्यं᳘ देवा अ᳘नृतं मनु᳘ष्यास्त᳘त्सत्ये᳘नै᳘वैत᳘द्गृह्णाति॥  
## १८
(त्य᳘) अ᳘थ देव᳘ताया ऽआ᳘दिशति॥  
स᳘र्व्वा ह वै᳘ देव᳘ता ऽअध्वर्युᳮ हवि᳘र्ग्रहीष्य᳘न्तमु᳘पतिष्ठन्ते म᳘म ना᳘म ग्रहीष्यति म᳘म ना᳘म ग्रहीष्यती᳘ति ता᳘भ्य ऽए᳘वैत᳘त्सह᳘सतीभ्यो᳘ऽसमदं करोति॥  
## १९
य᳘द्वेव᳘ देव᳘ताया ऽआदिश᳘ति॥  
या᳘वतीभ्यो ह वै᳘ देव᳘ताभ्यो हवी᳘ᳫंषि गृह्य᳘न्तऽ ऋण᳘मु हैव तास्ते᳘न मन्यन्ते य᳘दस्मै तं का᳘मᳮ समर्द्ध᳘येयुर्यत्काम्या᳘गृह्णाति त᳘स्माद्वै᳘ देव᳘ताया ऽआ᳘दिशत्येव᳘मेव᳘ यथापूर्व्व᳘ᳮ हवी᳘ᳫंषि गृहीत्वा᳘॥  
## २०
(त्वा᳘था) अ᳘थाभि᳘मृशति॥  
भूता᳘य त्वा ना᳘रातयऽ इ᳘ति तद्य᳘त ऽएव᳘ गृह्णा᳘ति त᳘दे᳘वैतत्पु᳘नरा᳘प्याययति॥  
## २१
(त्य) अ᳘थ प्राङ्प्रे᳘क्षते᳘॥  
स्वरभिवि᳘ख्येषमि᳘ति प᳘रिवृतमिव वा᳘ ऽएतद᳘नो भवति त᳘दस्यैतच्च᳘क्षुः पाप्म᳘गृहीतमिव भवति यज्ञो वै᳘ स्वर᳘हर्द्देवाः सू᳘र्य्यस्तत्स्व᳘रे᳘वैतद᳘तो ऽभिवि᳘पश्यति॥  
## २२
(त्य) अथा᳘वरोहति॥  
द्द᳘ᳮ हन्तां दु᳘र्य्याः पृथिव्यामि᳘ति गृहा वै दु᳘र्य्यास्ते᳘ हेत᳘ ईश्वरो᳘ गृहा य᳘जमानस्य᳘ यो ऽस्यै᳘षोऽध्वय्यु᳘र्यज्ञे᳘न च᳘रति तं᳘ प्रय᳘न्तम᳘नु प्र᳘च्यो तोस्त᳘स्येश्वरः कु᳘लं व्वि᳘क्षोब्धोस्ता᳘ने᳘वैत᳘दस्यां᳘ पृथिव्यां᳘ द्दᳮ हति त᳘था᳘ नानुप्र᳘च्यवन्ते त᳘था न वि᳘क्षोभन्ते त᳘स्मादाह दृᳮ हन्तां दु᳘र्य्याः पृथिव्यामित्य᳘थ प्रै᳘त्यु᳘र्व्वन्त᳘रिक्षम᳘न्वेमी᳘ति᳘ सो ऽसा᳘वेव ब᳘न्धुः॥  
## २३
स य᳘स्य गा᳘र्हपत्ये हवी᳘ᳮ षि श्रप᳘यन्ति॥  
गा᳘र्हपत्ये त᳘स्य पा᳘त्राणि स᳘ᳮ सादयन्ति जघ᳘नेनो त᳘र्हि गा᳘र्हपत्यᳮ सादयेद्य᳘स्याहवनी᳘ये हवी᳘ᳮ षि श्रप᳘यन्त्याहवनी᳘ये त᳘स्य पा᳘त्राणि स᳘ᳮ सादयन्ति जघ᳘नेनो त᳘र्ह्याहवनी᳘यᳮ सादयेत्पृथिव्या᳘स्त्वा ना᳘भौ सादयामी᳘ति म᳘ध्यं वै ना᳘भिर्म्म᳘ध्यम᳘भयं त᳘स्मादाह पृथिव्या᳘स्त्वा ना᳘भौ सादयामीत्य᳘दित्या ऽउप᳘स्थ ऽइ᳘त्युप᳘स्थ ऽइवैनदभार्षुरि᳘ति वा᳘ ऽआहुर्यत्सु᳘गुप्तं गोपाय᳘न्ति त᳘स्मादाहा᳘दित्या ऽउप᳘स्थ इत्य᳘ग्ने हव्य᳘ᳮ रक्षे᳘ति त᳘दग्न᳘ये चै᳘वैत᳘द्धविः᳘ परिद᳘दाति गु᳘प्त्या ऽअस्यै᳘ च पृथिव्यै त᳘स्मादाहा᳘ग्ने हव्य᳘ᳮ रक्षे᳘ति॥
