+++
title = "४"

+++
## ०१
प्रजा᳘पतिर्ह वा᳘ ऽइदम᳘ग्र ऽए᳘क ए᳘वास॥  
स᳘ ऐक्षत कथं नु प्र᳘जायेये᳘ति᳘ सो ऽश्राम्यत्स त᳘पो ऽतप्यत सो ऽग्नि᳘मेव मु᳘खाज्जनयाञ्चक्रे तद्य᳘देनं मु᳘खाद᳘जनयत त᳘स्मादन्ना᳘दो ऽग्निः स यो᳘ हैव᳘मेत᳘मग्नि᳘मन्नादं व्वे᳘दान्नादो᳘ हैव भ᳘वति॥  
## ०२
तद्वा᳘ ऽएनमेतद᳘ग्रे देवा᳘नामजनयत॥  
त᳘स्मादग्नि᳘रग्निर्ह वै ना᳘मैतद्य᳘दग्निरि᳘ति स᳘ जातः पूर्वः प्रे᳘याय यो वै पू᳘र्व्व᳘ एत्य᳘ग्र ऽएती᳘ति वै त᳘माहुः᳘ सो ऽएवास्याग्नि᳘ता॥  
## ०३
स᳘ ऐक्षत᳘ प्रजा᳘पतिः॥  
(र) अन्नादं वा᳘ ऽइम᳘मात्म᳘नो ऽजीजने य᳘दग्निं न वा᳘ ऽइह म᳘दन्यद᳘न्नमस्ति यं वा᳘ ऽअ᳘यं नाद्यादि᳘ति काल्वाली᳘कृता हैव त᳘र्हि पृथि᳘व्यास नौ᳘षधय आसुर्न व्व᳘नस्प᳘तयस्त᳘दे᳘वास्य म᳘नस्यास॥  
## ०४
(सा᳘) अ᳘थैनमग्निर्व्या᳘त्तेनोपपर्य्या᳘ववर्त्त᳘॥  
त᳘स्य भीतस्य स्वो᳘ महिमा᳘पचक्राम व्वाग्वा᳘ ऽअस्य स्वो᳘ महिमा व्वा᳘गस्या᳘पचक्राम स᳘ ऽआत्म᳘न्येवा᳘हु᳘तिमीषे स ऽउ᳘दमृष्ट तद्य᳘दुद᳘मृष्ट त᳘स्मादिदं᳘ चालो᳘मकमिदं᳘ च त᳘त्र व्विवेद घृताहुतिं᳘ वैव᳘ पय आहुतिं᳘ वोभ᳘यᳫँ᳭ ह᳘त्वेव तत्प᳘य ऽएव᳘॥  
## ०५
सा᳘ है᳘न नाभिराधया᳘ञ्चकार॥  
केशमि᳘श्रेव हास तां᳘ व्यौक्षदो᳘षं धये᳘ति त᳘त ऽओ᳘षधयः स᳘मभवंस्त᳘स्मादो᳘षधयो नाम स᳘ द्विती᳘यमु᳘दमृष्ट तत्रा᳘परामा᳘हुतिं व्विवेद घृताहुतिं᳘ वैव᳘ पयआहुतिं वोभ᳘यᳫँ᳭ ह᳘ त्वेव तत्प᳘य एव᳘॥  
## ०६
सा᳘ हैनमभिराधया᳘ञ्चकार॥  
स व्य᳘चिकित्सज्जुह᳘वानी ३ मा᳘ हौषा ३ मि᳘ति तᳫँ᳭ स्वो᳘ महि᳘मा᳘भ्युवाद जुहुधी᳘ति स᳘ प्रजा᳘पतिर्व्विदा᳘ञ्चकार स्वो वै᳘ मा महि᳘माहे᳘ति स᳘ स्वाहे᳘त्ये᳘वाजुहोत्त᳘स्मादु स्वाहे᳘त्येव᳘ हूयते त᳘त एष उ᳘दियाय य᳘ एष त᳘पति त᳘तो ऽयं प्र᳘बभूव᳘यो ऽयं प᳘वते त᳘त ए᳘वाग्निः प᳘राङ् पर्य्या᳘ववर्त॥  
## ०७
स᳘ हुत्वा᳘ प्रजा᳘पतिः॥  
प्र चा᳘जायतात्स्यत᳘श्चाग्ने᳘र्मृत्यो᳘रात्मा᳘नमत्रायत स यो᳘ हैवं᳘ विद्वा᳘नग्निहोत्रं᳘ जुहो᳘त्येता᳘ᳫँ᳘ हैव प्र᳘जातिं प्र᳘जायते यां᳘ प्रजा᳘पतिः प्रा᳘जायतैव᳘मु हैवात्स्य᳘तो ऽग्ने᳘र्मृत्यो᳘रात्मा᳘नं त्रायते॥  
## ०८
स य᳘त्र म्रिय᳘ते॥  
य᳘त्रैनमग्ना᳘वभ्याद᳘धति त᳘दे᳘षो ऽग्नेर᳘धिजायते᳘ ऽथास्य श᳘रीरमे᳘वाग्नि᳘र्दहति तद्य᳘था पितुर्व्वा मातुर्व्वा जा᳘येतैव᳘मे᳘षो ऽग्नेर᳘धिजायते श᳘श्वद्ध वा᳘ ऽएष न स᳘म्भवति᳘ यो ऽग्निहोत्रं न᳘ जुहो᳘ति त᳘स्माद्वा᳘ ऽअग्निहोत्र᳘ᳫँ᳘ हो᳘त᳘व्यम्॥  
## ०९
तद्वा᳘ एत᳘त्॥  
(दे) एव᳘ व्विचिकित्सा᳘यै ज᳘न्म य᳘त्प्रजा᳘पतिर्व्यचिकित्सत्सव्विचि᳘कत्सञ्छ्रे᳘यस्यध्रियत यः प्र चा᳘जायतात्स्यत᳘श्चाग्ने᳘र्मृत्यो᳘रात्मा᳘नम᳘त्रायत स यो᳘ हैव᳘मेतद्विचिकित्सा᳘यै ज᳘न्म व्वे᳘द य᳘द्ध कि᳘ञ्च व्विचि᳘कित्सति श्रे᳘यसि हैव᳘ ध्रियते॥  
## १०
स᳘ हुत्वा न्यमृष्ट॥  
त᳘तो व्वि᳘ङ्कतः स᳘मभव᳘त्तस्मादेष᳘ यज्ञि᳘यो यज्ञपात्री᳘यो व्वृक्षस्त᳘त एते᳘ देवा᳘नां वीरा᳘ अजायन्ताग्नि᳘र्यो ऽयं प᳘वते सू᳘र्य्यः स यो᳘ हैव᳘मेतान्देवा᳘नां व्वीरान्वेदा᳘हास्य व्वीरो᳘ जायते॥  
## ११
त᳘ ऽउ हैत᳘ ऽऊचुः॥  
(र्व्व) व्वयं वै प्रजा᳘पतिं पित᳘रम᳘नु स्मो ह᳘न्त व्वयं त᳘त्सृजा᳘महै य᳘दस्मानन्व᳘सदि᳘ति ते᳘ परिश्रि᳘त्य गायत्रेणा᳘पहिङ्कारेण तुष्टुविरे तद्य᳘त्पर्य्य᳘श्रयन्त्स᳘ समुद्रो᳘ ऽथेय᳘मेव᳘ पृथि᳘व्या स्तावः॥  
## १२
(स्ते᳘) ते᳘ स्तुत्वा प्रा᳘ञ्च ऽउ᳘च्चक्रमुः॥  
पु᳘नरे᳘म ऽइ᳘ति देवा᳘ एद्गाᳫँ᳭ सम्भूताᳫँ᳭ सा᳘ हैनानुदी᳘क्ष्य हि᳘ञ्चकार ते᳘ देवा᳘ व्विदा᳘ञ्चक्रुरेष सा᳘म्नो हिङ्कार ऽइ᳘त्य᳘पहिङ्कारᳫँ᳭ हैव᳘ पुरा त᳘तः सा᳘मास स᳘ ऽएष ग᳘वि सा᳘म्नो हिङ्कारस्त᳘स्मादे᳘षोपजीवनी᳘योपजीवनी᳘यो ह वै᳘ भवति य᳘ एव᳘मेतं ग᳘वि सा᳘म्नो हिङ्कारं व्वे᳘द॥  
## १३
ते᳘ होचुः॥  
(र्भ) भद्रं वा᳘ ऽइद᳘मजीजनामहि ये गाम᳘जीजनामहि यज्ञो᳘ह्येवेयं᳘ नो᳘ ह्यृते गो᳘र्यज्ञ᳘स्तायते᳘ ऽन्नᳫँ᳘ ह्ये᳘वेयं यद्धि किञ्चा᳘न्नं गौ᳘रेव तदि᳘ति॥  
## १४
तद्वा᳘ ऽएत᳘दे᳘वैता᳘सां ना᳘म॥  
(मै) एत᳘द्यज्ञ᳘स्य त᳘स्मादेतत्प᳘रिहरेत्साधु पु᳘ण्यमि᳘ति ब᳘ह्व्यो ह वा᳘ ऽअस्यैता᳘ भवन्त्युपना᳘मुक ऽएनं यज्ञो᳘ भवति य᳘ ऽएवं᳘ विद्वा᳘नेत᳘त्परिह᳘रति साधु पु᳘ण्यमि᳘ति॥  
## १५
ता᳘मु हाग्नि᳘रभि᳘दध्यौ॥  
मिथु᳘न्यनया स्यामि᳘ति ताᳫँ᳭स᳘म्बभूव त᳘स्याᳫँ᳭ रे᳘तः प्रा᳘सिञ्चत्तत्प᳘यो ऽभवत्त᳘स्मादेत᳘दामा᳘यां ग᳘वि सत्या᳘ᳫँ᳘ शृत᳘मग्नेर्हि रे᳘तस्त᳘स्माद्य᳘दि कृष्णा᳘यां य᳘दि रो᳘हिण्याᳫँ᳭ शुक्लमेव᳘ भवत्यग्नि᳘सङ्काशमग्नेर्हि रे᳘तस्त᳘स्मात्प्रथमदुग्ध᳘मुष्णं᳘ भवत्यग्नेर्हि रे᳘तः॥  
## १६
(स्ते᳘) ते᳘ होचुः॥  
(र्ह᳘) ह᳘ न्तेदं᳘ जुह᳘वामहा ऽइ᳘ति क᳘स्मै न ऽइदं᳘ प्रथमा᳘य होष्यन्ती᳘ति म᳘ह्यमिति है᳘वाग्नि᳘रुवा᳘च म᳘ह्यमि᳘ति᳘ यो᳘ ऽयं प᳘वते म᳘ह्यमिति सू᳘र्य्यस्ते न᳘ सम्पादया᳘ञ्चक्रुस्ते हा᳘सम्पाद्योचुः प्रजा᳘पतिमेव᳘ पित᳘रं प्र᳘त्ययाम स᳘ य᳘स्मै न ऽइदं᳘ प्रथमा᳘य होत᳘व्यं वक्ष्यति त᳘स्मै न ऽइदं᳘ प्रथमा᳘य होष्यन्ती᳘ति᳘ ते᳘ प्रजापतिं पित᳘रं प्रती᳘त्योचुः क᳘स्मै न इदं᳘ प्रथमा᳘य होष्यन्ती᳘ति॥  
## १७
स᳘ होवाच॥  
(चा) अग्न᳘ये ऽग्नि᳘रनुष्ठ्या स्वᳫँ रे᳘तः प्र᳘जनयिष्यते त᳘था प्र᳘जनिष्यध्व ऽइत्य᳘थ तु᳘भ्यमि᳘ति सू᳘र्य्यम᳘थ य᳘देव᳘ हूय᳘मानस्य व्यश्नुते त᳘दे᳘वैत᳘स्य᳘ यो ऽयं प᳘वत ऽइ᳘ति त᳘देभ्य इदम᳘प्येत᳘र्हि त᳘थैव᳘ जुह्वत्यग्न᳘य ऽएव᳘ सायᳫँ᳭ सू᳘र्य्याय प्रातर᳘थ य᳘देव᳘ हूय᳘मानस्य व्यश्नुते त᳘दे᳘वैत᳘स्य᳘ यो ऽयं प᳘वते॥  
## १८
ते᳘ हुत्वा᳘ देवाः᳘॥  
(ऽ) इमां प्र᳘जातिं प्रा᳘जायन्त᳘ यैषामियं प्र᳘जातिरिमां वि᳘जितिं᳘ व्यजयन्त᳘ येय᳘मेषां वि᳘जितिरिम᳘मेव᳘ लोक᳘मग्नि᳘र᳘जयदन्त᳘रिक्षं व्वायुर्दि᳘वमेव सू᳘र्य्यः स यो᳘ हैवं᳘ विद्वा᳘नग्निहोत्रं᳘ जुहो᳘त्येता᳘ᳫँ᳭ हैव प्र᳘जातिं प्र᳘जायते या᳘मेत᳘ ऽएतत्प्रा᳘जायन्तैतां वि᳘जितं वि᳘जयते या᳘मेत᳘ ऽएतद्व्यजयन्तैतै᳘रु हैव स᳘लोको भवति य᳘ ऽएवं᳘ विद्वा᳘नग्निहोत्रं᳘ जुहो᳘ति त᳘स्माद्वा᳘ ऽअग्निहोत्र᳘ᳫँ᳭ होत᳘व्यम्॥  
