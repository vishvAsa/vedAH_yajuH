+++
title = "२"

+++
## ०१
एता᳘ ह वै᳘ देव᳘ता यो᳘ ऽस्ति॥  
त᳘स्मिन्वसन्ती᳘न्द्रो यमो रा᳘जा नडो᳘ नैषिधो᳘ ऽनश्नन्त्साङ्गमनो᳘ ऽसन्पाᳫ᳭सवः॥  
## ०२
(स्त) तद्वा᳘ ऽएष᳘ ऽएवे᳘न्द्रः॥  
(न्द्रो) य᳘दाहवनीयो᳘ ऽथैष᳘ ऽएव गा᳘र्हपत्यो यमो राजा᳘ ऽथैष᳘ ऽएव᳘ नडो᳘ नैषिधो य᳘दन्वाहार्य्यप᳘चनस्तद्य᳘देतम᳘हरहर्दक्षिणत᳘ ऽआह᳘रन्ति त᳘स्मादाहुर᳘हरहर्व्वै᳘ नडो᳘ नैषिधो᳘ यमᳫँ᳭ रा᳘जानं दक्षिणत उ᳘पनयतीति॥  
## ०३
(त्य᳘) अ᳘थ य᳘ ऽएष᳘ सभा᳘यामग्निः᳘॥  
(रे) एष᳘ ऽएवा᳘नश्नन्त्साङ्गमनस्तद्य᳘देतम᳘नशित्वेवोपसङ्ग᳘च्छन्ते त᳘स्मादेषो᳘ ऽनश्नन्न᳘थ य᳘देतद्भ᳘स्मोद्धृत्य परावपन्त्येष᳘ ऽएवा᳘सन्पाᳫंसवः स यो᳘ हैव᳘मेतद्वे᳘दैवं म᳘य्येता᳘ देवता व्वसन्ती᳘ति स᳘र्व्वान्है᳘वैताँ᳘ल्लोकाञ्ज᳘यति स᳘र्व्वाँल्लोका᳘ननुस᳘ञ्चरति॥  
## ०४
ते᳘षामुपस्था᳘नम्॥  
य᳘देव᳘ सायं᳘ प्रात᳘राहवनी᳘यमु᳘प च ति᳘ष्ठत ऽउ᳘प चा᳘स्ते त᳘देव त᳘स्योपस्था᳘नम᳘थ य᳘देव᳘ प्रतिपरे᳘त्य गा᳘र्हपत्यमा᳘स्ते वा शे᳘ते वा त᳘देव त᳘स्योपस्था᳘नम᳘थ य᳘त्रैव᳘ संव्र᳘जन्नन्वाहार्यप᳘चनमुपस्म᳘रेत्त᳘देव तं म᳘नसो᳘पतिष्ठेत᳘ तदेव त᳘स्योपस्था᳘नम्॥  
## ०५
(म᳘) अ᳘थ प्रातः॥  
(र᳘) अ᳘नशित्वा मुहूर्त्त᳘ᳫँ᳘ सभा᳘यामासित्वा᳘पि का᳘मं प᳘ल्ययेत᳘ त᳘देव तस्योपस्था᳘नम᳘थ य᳘त्रैव भस्मो᳘द्धृतमुपनिग᳘च्छेत्त᳘देव त᳘स्योपस्था᳘नमेव᳘मु हास्यैता᳘ देव᳘ता ऽउ᳘पस्थिता भवन्ति॥  
## ०६
यजमानदेव᳘त्यो वै गा᳘र्हपत्यः॥  
(त्यो᳘ ऽथै) अ᳘थैष᳘ भ्रातृव्यदेव᳘त्यो य᳘दन्वाहार्यप᳘चनस्त᳘स्मादेतं ना᳘हरहरा᳘हरेयुर्न᳘ ह वा᳘ ऽअस्य सप᳘त्ना भवन्ति य᳘स्यैवं᳘ व्विदु᳘ष ऽएतं ना᳘हरहराह᳘रन्त्यन्वाहार्यप᳘चनो वा᳘ ऽएषः᳘॥  
## ०७
(ऽ) उपवसथ᳘ ऽएवैनमा᳘हरेयुः॥  
(र्य᳘) य᳘त्रै᳘वास्मिन्यक्ष्य᳘न्तो भ᳘वन्ति त᳘थो हास्यैषो᳘ ऽमोघाया᳘त्दृतो भ᳘वति॥  
## ०८
नवावसिते᳘ वैनमा᳘हरेयुः॥  
(स्त᳘) त᳘स्मिन्पचेयुस्त᳘द्ब्राह्मणा᳘ ऽअश्नीयुर्य᳘द्यु तन्न᳘ विन्देद्यत्प᳘चेद᳘पि गो᳘रेव᳘ दुग्धम᳘धिश्रयितवै᳘ ब्रूयात्त᳘स्मिन्ब्राह्मणान्पाययितवै᳘ ब्रूयात्पा᳘पीयाᳫँ᳭सो ह वा᳘ ऽअस्य सप᳘त्ना भवन्ति य᳘स्यैवं᳘ व्विदुष एवं᳘ कुर्व्व᳘न्ति त᳘स्मादेव᳘मेव᳘ चिकीर्षेत्॥  
## ०९
(त्त) तद्य᳘त्रैत᳘त्प्रथमᳫँ᳭ स᳘मिद्धो भ᳘वति॥  
धूप्य᳘त ऽइव त᳘र्हि हैष᳘ भवति रुद्रः स यः᳘ काम᳘येत य᳘थेमा᳘ रुद्रः᳘ प्रजा ऽअ᳘श्रद्धयेव त्वत्स᳘हसेव त्वन्निघा᳘तमिव त्वत्स᳘चत ऽएवम᳘न्नमद्यामि᳘ति त᳘र्हि ह स᳘ जुहुयात्प्रा᳘प्नोति है᳘वैत᳘दन्ना᳘द्यं य᳘ ऽएवं᳘ व्विद्वांस्त᳘र्हि जुहोति॥  
## १०
(त्य᳘) अ᳘थ य᳘त्रैतत्प्र᳘दीप्ततरो भ᳘वति॥  
त᳘र्हि हैष᳘ भवति व्व᳘रुणः स यः᳘ काम᳘येत य᳘थेमा व्व᳘रुणः प्रजा᳘ गृह्ण᳘न्निव त्वत्स᳘हसेव त्वन्निघा᳘तमिव त्वत्स᳘चत ऽएवमन्नम᳘द्यामि᳘ति त᳘र्हि ह स᳘ जुहुयात्प्रा᳘प्नोति है᳘वैत᳘दन्ना᳘द्यं य᳘ ऽएवं᳘ विद्वांस्त᳘र्हि जुहोति॥  
## ११
(त्य᳘) अ᳘थ य᳘त्रैतत्प्र᳘दीप्तो भ᳘वति॥  
(त्यु) उच्चै᳘र्धू᳘मः पर᳘मया जूत्या ब᳘ल्ब᳘ली᳘ति त᳘र्हि हैष᳘ भवती᳘न्द्रः स यः᳘ काम᳘येते᳘न्द्र ऽइव श्रिया य᳘शसा स्यामि᳘ति त᳘र्हि ह स᳘ जुहुयात्प्रा᳘प्नोति है᳘वैत᳘दन्ना᳘द्यं य᳘ एवं᳘ व्विद्वांस्त᳘र्हि जुहोति॥  
## १२
(त्य᳘) अ᳘थ य᳘त्रैत᳘त्प्रतितरा᳘मिव॥  
तिर᳘श्चीवार्च्चिः᳘ सᳫँ᳭शा᳘म्यतो भ᳘वति त᳘र्हि हैष᳘ भवति मित्रः स यः᳘ काम᳘येत मैत्रे᳘णेदम᳘न्नमद्यामि᳘ति य᳘माहुः स᳘र्व्वस्य वा᳘ ऽअयं᳘ ब्राह्मणो᳘ मित्रं न वा᳘ ऽअयं क᳘ञ्चन᳘ हिनस्ती᳘ति त᳘र्हि ह स᳘ जुहुयात्प्रा᳘प्नोति है᳘वैत᳘दन्ना᳘द्यं य᳘ ऽएवं᳘ व्विद्वांस्तर्हि जुहोति॥  
## १३
(त्य᳘) अ᳘थ य᳘त्रैतद᳘ङ्गाराश्चाकश्य᳘न्त ऽइव॥  
त᳘र्हि हैष᳘ भवति ब्र᳘ह्म स यः᳘ काम᳘येत ब्रह्मवर्च्चसी᳘ स्यामि᳘ति त᳘र्हि ह स᳘ जुहुयात्प्रा᳘प्नोति है᳘वैत᳘दन्ना᳘द्यं य᳘ ऽएवं᳘ व्विद्वांस्तर्हि जुहो᳘ति॥  
## १४
(त्ये) एते᳘षामे᳘कᳫँ᳭ संव्वत्सरमु᳘पेर्त्सेत्॥  
(त्स्व) स्वयं जु᳘ह्वद्य᳘दि वास्यान्यो᳘ जुहुयाद᳘थ᳘ यो ऽन्य᳘थान्यथा जुहोति य᳘थापो᳘ वाभिख᳘नन्नन्य᳘द्वान्ना᳘द्यᳫँ᳭ स᳘ सामि᳘ निव᳘र्तेतैवं तद᳘थ यः सार्धं᳘ जुहो᳘ति य᳘थापो᳘ वाभिख᳘नन्नन्य᳘द्वान्ना᳘द्यं त᳘त्क्षिप्रे ऽभितृन्द्या᳘देवं तत्॥  
## १५
(द᳘) अ᳘भ्रयो ह वा᳘ ऽएता᳘ ऽअन्ना᳘द्यस्य यदा᳘हुतयः॥  
(यो) अभि᳘ है᳘वैत᳘दन्ना᳘द्यं तृणत्ति य᳘ ऽएवं᳘ व्विद्वा᳘नग्निहोत्रं᳘ जुहोति॥  
## १६
सा या पूर्व्वा᳘हुतिः॥  
(स्ते᳘) ते᳘ देवा ऽअ᳘थ यो᳘त्तरा ते᳘ मनु᳘ष्या ऽअ᳘थ य᳘त्स्रुचि᳘ परिशिन᳘ष्टि ते᳘ पश᳘वः॥  
## १७
स वै क᳘नीय ऽइव पू᳘र्व्वामा᳘हुतिं जुहोति॥  
भू᳘य इवो᳘त्तरां भू᳘य इव स्रुचि परिशिनष्टि॥  
## १८
स यत् क᳘नीय ऽइव पू᳘र्व्वामा᳘हुतिं जुहो᳘ति॥  
क᳘नीयाᳫँ᳭सो हि᳘ देवा᳘ मनु᳘ष्येभ्यो᳘ ऽथ यद्भू᳘य ऽइवो᳘त्तरां भू᳘याᳫँ᳭सो हि᳘ मनु᳘ष्या देवेभ्यो᳘ ऽथ यद्भू᳘य ऽइव स्रुचि᳘ परिशिन᳘ष्टि भू᳘याᳫँ᳭सो हि᳘ पश᳘वो मनु᳘ष्येभ्यः क᳘नीयाᳫँ᳭सो ह वा᳘ ऽअस्य भा᳘र्या भ᳘वन्ति भू᳘याᳫँ᳭सः पश᳘वो य᳘ एवं᳘ व्विद्वा᳘नग्निहोत्रं᳘ जुहो᳘ति तद्वै स᳘मृद्धं य᳘स्य क᳘नीयाᳫँ᳭सो भा᳘र्या ऽअ᳘सन्भू᳘याᳫँ᳭सः पश᳘वः॥  
