+++
title = "४"

+++
## ०१
प्रजा᳘पतिर्ह वा᳘ ऽएतेना᳘ग्रे यज्ञे᳘नेजे॥  
प्रजा᳘कामो बहुः᳘ प्रज᳘या पशु᳘भिः स्याᳫँ᳭ श्रि᳘यं गच्छेयं य᳘शः स्यामन्नादः᳘ स्यामि᳘ति॥  
## ०२
स वै द᳘क्षो ना᳘म॥  
तद्य᳘देनेन सो ऽग्रे᳘ ऽयजत᳘ तस्माद्दाक्षायणयज्ञो ना᳘मो᳘तैनमे᳘के व्व᳘सिष्ठयज्ञ ऽइत्या᳘चक्षत ऽएष वै व्व᳘सिष्ठ ऽएत᳘मेव त᳘दन्वा᳘चक्षते स᳘ ऽएते᳘न यज्ञे᳘नेजे स᳘ एते᳘न यज्ञे᳘नेष्ट्वा᳘ येयं᳘ प्रजा᳘पतेः प्रजा᳘तिर्या श्री᳘रेत᳘द्बभूवैता᳘ᳫँ᳘ ह वै प्र᳘जातिं प्र᳘जायत ऽएताᳫँ᳭ श्रि᳘यं गच्छति य᳘ ऽएवं᳘ विद्वा᳘नेते᳘न यज्ञे᳘न य᳘जते त᳘स्माद्वा᳘ ऽएते᳘न य᳘जेत॥  
## ०३
ते᳘नो ह त᳘त ऽईजे॥  
प्रतीदर्शः श्वै᳘क्नः स ये तं प्र᳘त्यासुस्ते᳘षां विव᳘चनमिवास विव᳘चनमिव ह वै᳘ भवति य᳘ एवं᳘ विद्वा᳘नेते᳘न यज्ञे᳘न य᳘जते त᳘स्माद्वा᳘ ऽएते᳘न यजेत॥  
## ०४
तमा᳘जगाम॥  
सु᳘प्ला सार्ञ्जयो᳘ ब्रह्मच᳘र्यं त᳘स्मादेतं᳘ च यज्ञ᳘मनू᳘चे ऽन्य᳘मु च᳘ सो ऽनू᳘च्य पु᳘नः सृ᳘ञ्जयाञ्जगाम ते᳘ ह सृ᳘ञ्जया व्विदां᳘चक्रुर्यज्ञं वै᳘ नो ऽनूच्या᳘गन्नि᳘ति ते᳘ होचुः सह वै᳘ नस्त᳘द्देवैरा᳘गन्यो᳘ नो यज्ञ᳘मनूच्या᳘गन्नि᳘ति स वै᳘ सह᳘देवः सार्ञ्जयस्तद᳘प्येत᳘न्निव᳘चनमिवास्त्यन्यद्वा᳘ ऽअरे सु᳘प्ला ना᳘म दध ऽइ᳘ति स᳘ ऽएते᳘न यज्ञे᳘नेजे स᳘ ऽएते᳘न यज्ञे᳘नेष्ट्वा᳘ येयᳫँ᳭ सृ᳘ञ्जयानां प्र᳘जातिर्या श्री᳘रेत᳘द्बभूवैता᳘ᳫं᳘ ह वै प्र᳘जातिं प्र᳘जायत ऽएताᳫँ᳭ श्रि᳘यं गच्छति य᳘ एवं᳘ विद्वा᳘नेते᳘न यज्ञे᳘न य᳘जते त᳘स्माद्वा᳘ ऽएते᳘न यजेत॥
## ०५ 
ते᳘नो ह त᳘त ऽईजे॥  
देवभागः᳘ श्रौतर्षः स᳘ ऽउभ᳘येषां कु᳘रूणां च सृ᳘ञ्जयानां च पुरो᳘हित ऽआस परम᳘ता वै सा यो᳘ न्वेवै᳘कस्य राष्ट्र᳘स्य पुरो᳘हितो᳘ ऽसत्सा᳘ न्वेव᳘ परम᳘ता कि᳘मु यो द्व᳘योः परम᳘तामिव ह वै᳘ गच्छति य᳘ एवं᳘ विद्वा᳘नेते᳘न यज्ञे᳘न य᳘जते त᳘स्माद्वा᳘ ऽएते᳘न यजेत॥  
## ०६
ते᳘नो ह त᳘त ऽईजे॥  
द᳘क्षः पा᳘र्व्वतिस्त᳘ ऽइमे᳘ ऽप्येत᳘र्हि दाक्षायणा᳘ राज्य᳘मिवैव प्रा᳘प्ता राज्य᳘मिव ह वै प्रा᳘प्नोति य᳘ ऽएवं᳘ विद्वा᳘नेते᳘न यज्ञे᳘न य᳘जते त᳘स्माद्वा᳘ ऽएते᳘न यजेत स वा ऽए᳘कैक ऽए᳘वानूचीनाहं᳘ पुरोडा᳘शो भवत्ये᳘तेनो हास्यासप᳘त्नानुपबाधा श्री᳘र्भवति स वै द्वे᳘ पौर्णमा᳘स्यौ य᳘जते द्वे᳘ ऽअमावा᳘स्ये द्वे वै᳘ मिथुनं᳘ मिथुन᳘मे᳘वैत᳘त्प्रज᳘ननं क्रियते॥  
## ०७
(ते᳘ ऽथ) अ᳘थ य᳘त्पूर्वेद्युः᳘॥  
(र) अग्नीषोमी᳘येण य᳘जते पौर्णमास्यां ते द्वे᳘ देव᳘ते द्वे वै᳘ मिथुनं᳘ मिथुन᳘मे᳘वैत᳘त्प्रज᳘ननं क्रियते॥  
## ०८
(ते᳘ ऽथ) अ᳘थ प्रातः᳘॥  
(रा) आग्नेयः᳘ पुरोडा᳘शो भ᳘वत्यैन्द्र᳘ᳫँ᳘ सांनाय्यं ते द्वे᳘ देव᳘ते द्वे वै᳘ मिथुनं᳘ मिथुन᳘मे᳘वैत᳘त्प्रज᳘ननं क्रियते॥  
## ०९
(ते᳘ ऽथ) अ᳘थ य᳘त्पूर्वेद्युः᳘॥  
(रै) ऐन्द्राग्ने᳘न य᳘जते ऽमावा᳘स्यायां ते द्वे᳘ देव᳘ते द्वे वै᳘ मिथुनं᳘ मिथुन᳘मे᳘वेत᳘त्प्रज᳘ननं क्रियते॥  
## १०
(ते᳘ ऽथ) अ᳘थ प्रातः᳘॥  
(रा) आग्नेयः᳘ पुरोडा᳘शो भ᳘वति मैत्रावरुणी᳘ पय᳘स्या ने᳘द्यज्ञाद᳘यानी᳘ति᳘ न्वे᳘वाग्नेयः᳘ पुरोडाशो᳘ ऽथैता᳘वेव᳘ मित्राव᳘रुणौ द्वे᳘ देव᳘ते द्वे वै᳘ मिथुनं᳘ मिथुन᳘मे᳘वैत᳘त्प्रज᳘ननं क्रियत ऽएत᳘दु हास्य त᳘द्रूपं ये᳘न बहुर्भ᳘वति ये᳘न प्रजा᳘यते॥  
## ११
(ते᳘ ऽथ) अ᳘थ य᳘त्पूर्वेद्युः᳘॥  
(र) अग्नीषोमी᳘येण य᳘जते पौर्णमास्यां यमे᳘वामु᳘मुपवस᳘थे ऽग्नीषोमी᳘यं पशु᳘माल᳘भते स᳘ ए᳘वास्य सः॥  
## १२
(सो᳘ ऽथ) अ᳘थ प्रातः᳘॥  
(रा) आग्नेयः᳘ पुरोडा᳘शो भ᳘वत्यैन्द्र᳘ᳫँ᳘ सांनाय्यं᳘ प्रातःसवन᳘मे᳘वास्याग्नेयः᳘ पुरोडा᳘श आग्नेयᳫं᳭ हि᳘ प्रातःसवनम᳘थैन्द्र᳘ᳫं᳘ सांनाय्यं मा᳘ध्यन्दिनमे᳘वास्य तत्स᳘वनमैन्द्रᳫँ᳭ हि मा᳘ध्यन्दिनᳫँ᳭ स᳘वनम्॥  
## १३
(म᳘) अ᳘थ य᳘त्पूर्वेद्युः᳘॥  
(रै) ऐन्द्राग्ने᳘न य᳘जते ऽमावा᳘स्यायां तृतीयसवन᳘मे᳘वास्य त᳘द्वैश्वदेवं᳘ वै᳘ तृतीयसवन᳘मिन्द्राग्नी वै व्वि᳘श्वदेवाः॥  
## १४
(ऽ) अ᳘थ प्रातः᳘॥  
(रा) आग्नेयः᳘ पुरोडा᳘शो भ᳘वति मैत्रावरुणी᳘ पय᳘स्या ने᳘द्यज्ञाद᳘यानी᳘ति᳘ न्वे᳘वाग्नेयः᳘ पुरोडाशो᳘ ऽथ या᳘मे᳘वामूं᳘ मैत्रावरुणीं᳘ व्वशा᳘मनूब᳘न्ध्यामाल᳘भते᳘ सै᳘वास्य मैत्रावरुणी᳘ पय᳘स्या स᳘ पौर्णमासे᳘न चामावास्ये᳘न चेष्ट्वा या᳘वत्सौम्ये᳘नाध्वरे᳘णेष्ट्वा ज᳘यति ता᳘वज्जयति त᳘दु ख᳘लु महायज्ञो᳘ भवति॥  
## १५
(त्य᳘) अ᳘थ य᳘त्पूर्वेद्युः᳘॥  
(र) अग्नीषोमी᳘येण य᳘जते पौर्णमास्या᳘मेते᳘न वा ऽइ᳘न्द्रो वृत्र᳘महन्नेते᳘नो ऽएव᳘ व्यजयत᳘ या ऽस्येयं वि᳘जितिस्तां त᳘थो ऽए᳘वैष एते᳘न पाप्मा᳘नं द्विष᳘न्तं भ्रा᳘तृव्यᳫँ᳭ हन्ति त᳘थो ऽएव वि᳘जयते᳘ ऽथ य᳘त्संन᳘यत्यामावास्यं वै᳘ सांनाय्यं᳘ दूरे तद्य᳘दमावास्ये᳘ति क्षिप्र᳘ ऽए᳘वैत᳘द्वृत्रं जघ्नुषे त᳘मेतेन र᳘सेनाप्रीणन्क्षिप्रे᳘ ह वै᳘ पाप्मा᳘नम᳘पहते य᳘ एवं᳘ विद्वा᳘न्पौर्णमास्या᳘ᳫं᳘ संन᳘यत्येष वै सो᳘मो रा᳘जा देवा᳘नाम᳘न्नं य᳘च्चन्द्र᳘मास्त᳘मेत᳘त्पूर्व्वेद्यु᳘रभि᳘षुण्वन्ति प्रात᳘र्भक्षयिष्य᳘न्तस्त᳘मेत᳘द्भक्षय᳘न्ति यदपक्षीयते॥  
## १६
(ते᳘ ऽथ) अ᳘थ य᳘त्पूर्वेद्युः᳘॥  
(र) अग्नीषोमी᳘येण य᳘जते पौर्णमास्या᳘मभि᳘षुणोत्ये᳘वैनमेतत्त᳘स्मिन्नभि᳘षुत ऽएतᳫँ᳭ र᳘सं दधात्येते᳘न र᳘सेन तीव्री᳘करोति स्वद᳘यति ह वै᳘ देवे᳘भ्यो हव्यᳫं᳭ स्व᳘दते हास्य देवे᳘भ्यो हव्यं य᳘ ऽएवं᳘ विद्वा᳘न् पौर्णमास्या᳘ᳫँ᳭ संन᳘यति॥  
## १७
(त्य᳘) अ᳘थ य᳘त्पूर्वेद्युः᳘॥  
(रै) ऐन्द्राग्ने᳘न य᳘जते ऽमावा᳘स्यायां दर्श᳘पूर्णमास᳘योर्वै᳘ देव᳘ते स्त इन्द्राग्नी ऽएव ते᳘ ऽए᳘वैतद᳘ञ्जसा प्रत्य᳘क्षं यजत्य᳘ञ्जसा ह वा᳘ ऽअस्य दर्शपूर्णमासा᳘भ्यामिष्टं᳘ भवति य᳘ एव᳘मेतद्वेद॥  
## १८
(दा᳘) अ᳘थ प्रातः᳘॥  
(रा) आग्नेयः᳘ पुरोडा᳘शो भ᳘वति मैत्रावरुणी᳘ पय᳘स्या ने᳘द्यज्ञाद᳘यानी᳘ति᳘ न्वे᳘वाग्नेयः᳘ पुरोडाशो᳘ ऽथैता᳘वे᳘वार्धमासौ᳘ मित्राव᳘रुणौ य᳘ ए᳘वापूर्य᳘ते स व्व᳘रुणो᳘ यो ऽपक्षीय᳘ते स᳘ मित्रस्ता᳘वेताᳫँ᳭ रा᳘त्रिमुभौ᳘ समा᳘गच्छतस्त᳘दुभा᳘वे᳘वैत᳘त्सह स᳘न्तौ प्रीणाति स᳘र्व्वᳫं᳭ ह वा᳘ ऽअस्य प्रीतं᳘ भवति स᳘र्व्वमाप्तं य᳘ एव᳘मेतद्वे᳘द॥  
## १९
तद्वा᳘ ऽएताᳫँ᳭ रा᳘त्रिम्॥  
मित्रो व्व᳘रुणे रे᳘तः सिञ्चति त᳘देते᳘न रे᳘तसा प्र᳘जायते य᳘दापूर्य᳘ते तद्य᳘देषा᳘ ऽत्र मैत्रावरुणी᳘ पयस्या᳘ ऽवकॢप्ततमा भ᳘वति॥  
## २०
सांनाय्य᳘भाजना वा᳘ ऽअमावा᳘स्या॥  
त᳘ददस्त᳘त्पौर्णमास्यां᳘ क्रियते स यद्धात्रा᳘पि संन᳘येज्जामि᳘ कुर्यात्सम᳘दं कुर्यात्त᳘देनमद्भ्य ओ᳘षधिभ्यः सम्भृत्या᳘हुतिभ्यो᳘ ऽधिजनयति स᳘ ऽएष आ᳘हुतिभ्यो जातः पश्चा᳘द्ददृशे॥  
## २१
मिथुनादिद्वा᳘ ऽएनमेतत्प्र᳘जनयति॥  
यो᳘षा पय᳘स्या रे᳘तो व्वा᳘जिनं तद्वा᳘ ऽअनुष्ठ्या य᳘न्मिथुनाज्जायते तदेनमेस्मान्मिथुना᳘त्प्रज᳘ननात्प्र᳘जनयति त᳘स्मादेषा᳘ ऽत्र पय᳘स्या भवति॥  
## २२
(त्य᳘) अ᳘थ व्वाजिभ्यो व्वा᳘जिनं जुहोति॥  
(त्यृ) ऋत᳘वो वै᳘ व्वाजि᳘नो रे᳘तो व्वा᳘जिनं त᳘दृतु᳘ष्वे᳘वैतद्रे᳘तः सिच्यते त᳘दृत᳘वो रे᳘तः सिक्त᳘मिमाः᳘ प्रजाः प्र᳘जनयन्ति त᳘स्माद्वाजि᳘भ्यो व्वा᳘जिनं जुहोति॥  
## २३
स वै᳘ पश्चा᳘दिव यज्ञ᳘स्य जुहोति॥  
पश्चाद्वै᳘ परीत्य व्वृषा यो᳘षाम᳘धिद्रवति त᳘स्याᳫँ᳭ रे᳘तः सिञ्चति स वै प्रा᳘गेवा᳘ग्रे जुहोत्य᳘ग्ने व्वीही᳘त्यनुव्व᳘षट्करोति त᳘त्स्विष्टकृद्भाजनᳫँ᳭ स वै प्रा᳘गेव᳘ जुहोति॥  
## २४
(त्य᳘) अ᳘थ दि᳘शो व्या᳘घारयति॥  
दि᳘शः प्र᳘दिश ऽआदि᳘शो व्विदि᳘श ऽउद्दि᳘शो दिग्भ्यः स्वाहे᳘ति प᳘ञ्च दि᳘शः प᳘ञ्च ऽर्त᳘वस्त᳘दृतु᳘भिरे᳘वैतद्दि᳘शो मिथुनी᳘करोति॥  
## २५
तद्वै प᳘ञ्चैव᳘ भक्षयन्ति॥  
होता चाध्वर्यु᳘श्च ब्रह्मा᳘ चाग्नी᳘च्च य᳘जमानः प᳘ञ्च वा᳘ ऽऋत᳘वस्त᳘दृतूना᳘मे᳘वैत᳘द्रूपं क्रिय᳘ते त᳘दृतु᳘ष्वे᳘वैतद्रे᳘तः सिक्तं प्र᳘तिष्ठापयति प्रथमो य᳘जमानो भक्षयति प्रथमो रे᳘तः प᳘रिगृह्णानीत्य᳘थो ऽअ᳘प्युत्तमो म᳘य्युत्तमे रे᳘तः प्र᳘तितिष्ठादित्यु᳘पहूत उ᳘पह्वयस्वे᳘ति सो᳘ममेवैत᳘त्कुर्व्वन्ति॥  
