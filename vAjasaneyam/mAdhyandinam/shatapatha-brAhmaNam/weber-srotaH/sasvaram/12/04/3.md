+++
title = "३"

+++
## ०१
त᳘द् आ᳘हुः ॥  
य᳘त् पू᳘र्वस्या᳘म् आ᳘हुत्याᳫं᳘ हुता᳘या᳘म् अ᳘था᳘ग्नि᳘र् अनुग᳘छेत् किं᳘ त᳘त्र क᳘र्म का᳘ प्रा᳘यश्चित्तिर् इ᳘ति यं᳘ प्र᳘तिवेशᳫं श᳘कलं विन्दे᳘त् त᳘म् अभ्य᳘स्या᳘भि᳘जुहुया᳘द् दा᳘रौदा᳘रा᳘व् अग्नि᳘र् इ᳘ति व᳘दन् दा᳘रौदा᳘रौॗ ह्य् एॗवाग्नि᳘र् य᳘द्य् उ अस्य हृ᳘दॗयं व्य् एव᳘ लिखेद् धि᳘रण्यम् अभि᳘जुहुया᳘द् अग्ने᳘र् वा᳘ एत᳘द् रे᳘तो य᳘द् धि᳘रण्यं य᳘ उ वै᳘ पुत्रः᳘ स᳘ पिता᳘ यः᳘ पिता᳘ स᳘ पुत्र᳘स् त᳘स्मा᳘द् धि᳘रण्यम् अभि᳘जुहुया᳘द् एत᳘द् एव᳘ त᳘त्र क᳘र्म ॥  
## ०२
त᳘द् आ᳘हुः ॥  
य᳘स्या᳘हवनी᳘य उ᳘द्धृतः पुॗराग्निहोत्रा᳘द् अनुग᳘छेत् किं᳘ त᳘त्र क᳘र्म का᳘ प्रा᳘यश्चित्तिर् इ᳘ति गा᳘र्हपत्या᳘द् एॗवैनं प्रा᳘ञ्चम् उद्धृ᳘त्योपसमा᳘धा᳘या᳘ग्निहोत्रं᳘ जुहुया᳘त् स᳘ य᳘द्य् अ᳘पि शत᳘म् एव᳘ कृत्वः᳘ पु᳘नःपुनर् उ᳘द्धृतो ऽनुग᳘छेद् गा᳘र्हपत्या᳘द् एॗवैनं प्रा᳘ञ्चम् उद्धृ᳘त्योपसमा᳘धा᳘या᳘ग्निहोत्रं᳘ जुहुया᳘द् एत᳘द् एव᳘ त᳘त्र क᳘र्म ॥  
## ०३
त᳘द् आ᳘हुः ॥  
य᳘स्य गा᳘र्हपत्यो ऽनुग᳘छेत् किं᳘ त᳘त्र क᳘र्म का᳘ प्रा᳘यश्चित्तिर् इ᳘ति तं᳘ है᳘क उ᳘ल्मुका᳘द् एव᳘ नि᳘र्मन्थन्ति यतो᳘ वै᳘ पु᳘रुषस्या᳘न्ततो᳘ न᳘श्यति त᳘तो वै᳘ स᳘ त᳘स्य प्रा᳘यश्चित्तिम् इछत इ᳘ति व᳘दन्तस् त᳘द् उ त᳘था᳘ न᳘ कुर्या᳘द् उ᳘ल्मुकᳫं ह वै᳘ वा᳘दा᳘य च᳘रेयुर् उ᳘ल्मुकस्य वा᳘वव्र᳘श्चम् इत्थ᳘म् एव᳘ कुर्या᳘द् उ᳘ल्मुका᳘द् अ᳘ङ्गा᳘रम् आ᳘दा᳘य त᳘म् अर᳘ण्योर् अभिवि᳘मथ्नीया᳘द् उ᳘प ह तं᳘ का᳘मम् आ᳘प्नोति य᳘ उल्मुकम᳘थ्य उ᳘पोॗ तं᳘ यो ऽर᳘ण्योर् एत᳘द् एव᳘ त᳘त्र क᳘र्म ॥  
## ०४
त᳘द् आ᳘हुः ॥  
य᳘स्या᳘ग्ना᳘व् अग्नि᳘म् अभ्युद्ध᳘रेयुः किं᳘ त᳘त्र क᳘र्म का᳘ प्रा᳘यश्चित्तिर् इ᳘तीश्वरौ᳘ वा᳘ एतौ᳘ सम्पद्या᳘शा᳘न्तौ य᳘जमा᳘नस्य प्रजां᳘ च पशूं᳘श् च निर्द᳘हस् त᳘द् अभि᳘मन्त्रयेत स᳘मितᳫं सं᳘कल्पेथाᳫं᳘ स᳘म्प्रियौ रोचिष्णू᳘ सुमनस्य᳘मा᳘नौ इ᳘षम् ऊ᳘र्जम् अभि᳘ संव᳘सा᳘नौ ॥ सं᳘ वां᳘ म᳘नाᳫं᳘सि सं᳘ व्रता᳘ स᳘म् उ चित्ता᳘न्य् आ᳘करम् अ᳘ग्ने पुरीष्या᳘धिपा᳘ भव त्वं᳘ न इ᳘षम् ऊ᳘र्जं य᳘जमा᳘ना᳘य धेही᳘ति शा᳘न्तिम् एॗवाभ्या᳘म् एत᳘द् वदति य᳘जमा᳘नस्य प्रजा᳘यै पशूना᳘म् अ᳘हिᳫंसा᳘यै ॥  
## ०५
य᳘द्य् उ अस्य हृ᳘दॗयं व्य् एव᳘ लिखे᳘त् ॥  
अग्न᳘ये ऽग्निम᳘ते ऽष्टा᳘कपा᳘लं पुरोडा᳘शं नि᳘र्वपेत् त᳘स्या᳘वृ᳘त् सप्त᳘दश सा᳘मिधेनी᳘र् अ᳘नुब्रूया᳘द् वा᳘र्त्रघ्ना᳘व् आ᳘ज्यभा᳘गौ विरा᳘जौ संयाॗज्ये अ᳘थैते᳘ या᳘ज्या᳘नुवाॗक्ये अग्नि᳘ना᳘ग्निः᳘ स᳘मिध्यते कवि᳘र् गृह᳘पतिर् यु᳘वा᳘ हव्यवा᳘ड् जुॗह्वास्य इत्य् अ᳘थ याॗज्याॗ त्वᳫं᳘ ह्य् अग्ने अग्नि᳘ना᳘ वि᳘प्रो वि᳘प्रेण स᳘न्त् सता᳘ स᳘खा᳘ स᳘ख्या᳘ समिध्य᳘स इ᳘ति शा᳘न्तिम् एॗवाभ्या᳘म् एत᳘द् वदति य᳘जमा᳘नस्य प्रजा᳘यति पशूना᳘म् अ᳘हिᳫंसा᳘या᳘ एत᳘द् एव᳘ त᳘त्र क᳘र्म ॥  
## ०६
त᳘द् आ᳘हुः ॥  
य᳘स्या᳘हवनी᳘ये᳘ ऽननुगते गा᳘र्हपत्यो ऽनुग᳘छेत् किं᳘ त᳘त्र क᳘र्म का᳘ प्रा᳘यश्चित्तिर् इ᳘ति तᳫं᳘ है᳘के त᳘त एव᳘ प्रा᳘ञ्चम् उ᳘द्धरन्ति प्रा᳘णा᳘ वा᳘ अग्न᳘यः प्रा᳘णा᳘न् एॗवास्मा᳘ एत᳘द् उ᳘द्धरा᳘म इ᳘ति व᳘द्न्तस् त᳘द् उ त᳘था᳘ न᳘ कुर्या᳘द् यो᳘ हैनं त᳘त्र ब्रूया᳘त् प्रा᳘चो न्वा᳘ अयं᳘ य᳘जमा᳘नस्य प्रा᳘णा᳘न् प्रा᳘रौत्सीन् मरिष्य᳘त्य् अयं᳘ य᳘जमा᳘न इ᳘तीश्वरो ह त᳘थैव᳘ स्या᳘त् ॥  
## ०७
अ᳘थ है᳘के प्रत्य᳘ञ्चम् आ᳘हरन्ति ॥  
प्रा᳘णोदा᳘ना᳘व् इमा᳘व् इ᳘ति व᳘दन्तस् त᳘द् उ त᳘था᳘ न᳘ कुर्या᳘त् स्वॗर्ग्यं वा᳘ एत᳘द् य᳘द् अग्निहोत्रं᳘ यो᳘ हैनं त᳘त्र ब्रूया᳘त् प्र᳘ति न्वा᳘ अयᳫं᳘ स्वर्गा᳘ल् लोका᳘द् अ᳘वा᳘रुक्षॗन् नास्येदᳫं᳘ स्वॗर्ग्यम् इव भविष्यती᳘तीश्वरो᳘ ह त᳘थैव᳘ स्या᳘त् ॥  
## ०८
अ᳘थ है᳘के ऽन्यं᳘ गा᳘र्हपत्यं मन्थन्ति ॥  
त᳘द् उ त᳘था᳘ न᳘ कुर्या᳘द् यो᳘ हैनं त᳘त्र ब्रूया᳘द् अग्ने᳘र् न्वा᳘ अय᳘म् अ᳘धि द्विष᳘न्तं भ्रा᳘तृव्यम् अजीजनत क्षिॗप्रे ऽस्य द्विष᳘न् भ्रा᳘तृव्यो जनिष्य᳘ते प्रिय᳘तमᳫं रोत्स्यती᳘तीश्वरो᳘ ह त᳘थैव᳘ स्या᳘त् ॥  
## ०९
अ᳘थ है᳘के ऽनुगम᳘य्या᳘न्यं᳘ मन्थन्ति ॥  
त᳘स्या᳘शांॗ नेया᳘द् अ᳘पि य᳘त् प᳘रिशिष्टम् अ᳘भूत् त᳘द् अजीजसतॗ नास्य दा᳘या᳘द᳘श्चन प᳘रिशेक्ष्यत इ᳘तीश्वरो᳘ ह त᳘थैव᳘ स्या᳘त् ॥  
## १०
इत्थ᳘म् एव᳘ कुर्या᳘त् ॥  
अर᳘ण्योर् अग्नी᳘ समा᳘रोह्यो᳘दङ्ङ् उदवसा᳘य निर्म᳘थ्य जु᳘ह्वद् वसेत् त᳘था᳘ ह न᳘ कां᳘ चन᳘ परिचक्षां᳘ करो᳘ति नवा᳘वसा᳘न᳘ उ अस्या᳘भितोरा᳘त्रᳫं᳘ हुतं᳘ भवति ॥  