+++
title = "१"

+++
## ०१
समुद्रं᳘ वा᳘ एते᳘ प्र᳘तरन्ति ॥  
ये᳘ संवत्सरा᳘य दीक्षन्ते त᳘स्य तीर्थ᳘म् एव᳘ प्रा᳘यणी᳘यो ऽतिरा᳘त्रस् ती᳘र्थेन हि᳘ प्रस्ना᳘न्ति त᳘द् य᳘त् प्रा᳘यणी᳘यम् अतिरा᳘त्र᳘म् उपय᳘न्ति य᳘था᳘ तीर्थे᳘न समुद्रं᳘ प्रस्ना᳘यु᳘स् ता᳘दृ᳘क्त᳘त् ॥  
## ०२
गा᳘ध᳘म् एव᳘ प्रतिष्ठा᳘ चतुर्विᳫंश᳘म् अ᳘हः ॥  
य᳘थोपपक्षदघ्नं᳘ वा᳘ कण्ठदघ्नं᳘ वा᳘ य᳘तो विश्र᳘म्य प्रस्ना᳘न्ति प्रस्ने᳘यो ऽभिप्लवः᳘ प्रस्ने᳘यः पृ᳘ष्ठ्यः ॥  
## ०३
गा᳘ध᳘म् एव᳘ प्रतिॗष्ठाभिजि᳘त् ॥  
य᳘थोपपक्षदघ्नं᳘ वा᳘ कण्ठदघ्नं᳘ वा᳘ य᳘तो विश्र᳘म्योत्क्रा᳘मन्त्य् ऊरुदघ्न᳘ एव᳘ प्रथमः᳘ स्व᳘रसा᳘मा᳘ जा᳘नुदघ्नो᳘ द्विती᳘यः कुल्फदघ्न᳘स् तृती᳘यो द्वीपः᳘ प्रतिष्ठा᳘ विषुवा᳘न् कुल्फदघ्न᳘ एव᳘ प्रथॗमो ऽर्वा᳘क्सा᳘मा᳘ जा᳘नुदघ्नो᳘ द्विती᳘य ऊरुदघ्न᳘स् तृती᳘यः ॥  
## ०४
गा᳘ध᳘म् एव᳘ प्रतिष्ठा᳘ विश्वजि᳘त् ॥  
य᳘थोपपक्षदघ्नं᳘ वा᳘ कण्ठदघ्नं᳘ वा᳘ य᳘तो विश्र᳘म्य प्रस्ना᳘न्ति प्रस्ने᳘यः पृ᳘ष्ठ्यः प्रस्ने᳘यो ऽभिप्लवः᳘ प्रस्ने᳘यो गोआ᳘यु᳘षी प्रस्ने᳘यो दशरा᳘त्रः᳟॥  
## ०५
गा᳘ध᳘म् एव᳘ प्रतिष्ठा᳘ महा᳘व्रत᳘म् ॥  
य᳘थोपपक्षदघ्नं᳘ वा᳘ कण्ठदघ्नं᳘ वा᳘ य᳘तो विश्र᳘म्योत्स्ना᳘न्ति तीर्थ᳘म् एॗवोदयनी᳘यो ऽतिरा᳘त्र᳘स् तीर्थे᳘नॗ ह्य् उत्स्ना᳘न्ति त᳘द् य᳘द् उदयनी᳘यम् अतिरा᳘त्र᳘म् उपय᳘न्ति य᳘था᳘ तीर्थे᳘न समुद्रं᳘ प्रस्ना᳘य तीर्थे᳘नओत्स्ना᳘यु᳘स् ता᳘दृ᳘क् त᳘त् ॥  
## ०६
त᳘द् आ᳘हुः ॥  
क᳘ति संवत्सर᳘स्या᳘तिरा᳘त्राः᳘ क᳘त्य् अग्निष्टोमाः᳘ क᳘त्य् उॗक्थ्याः क᳘ति षोडशिनः᳘ क᳘ति षडहा᳘ इ᳘ति द्वा᳘व् अतिरा᳘त्रौ᳘ ष᳘ट्शतम् अग्निष्टो᳘मा᳘ द्वे᳘ चत्वा᳘रिᳫंशे शते᳘ उॗक्थ्याना᳘म् इ᳘ति नु᳘ य᳘ उॗक्थ्यान्त् स्व᳘रसा᳘म्न उपय᳘न्ति ॥  
## ०७
अ᳘थॗ ये ऽग्निष्टोमा᳘न् ॥  
द्वा᳘दशशतम् अग्निष्टोमा᳘ द्वे᳘ चतुस्त्रिᳫंशे᳘ शते᳘ उॗक्थ्यानां᳘ द्वा᳘दश षोडशि᳘नः षष्टिः᳘ षडहा᳘ इ᳘ति नु᳘ संवत्सरस्या᳘प्तिः ॥  
## ०८
द्वा᳘दश वै᳘ मा᳘साः᳘ संवत्सर᳘स्य ॥  
ते᳘षा᳘म् एत᳘त् ते᳘ज इन्द्रियं᳘ य᳘त् पृष्था᳘नि त᳘द् य᳘न् मा᳘सि᳘मा᳘सि पृष्था᳘न्य् उपय᳘न्ति मा᳘सश᳘ एव᳘ त᳘त् संवत्सर᳘स्य ते᳘ज आ᳘प्नुवन्त्य् अ᳘थ कथं᳘ त्रयोदश᳘स्य मा᳘सस्य ते᳘ज आ᳘प्नुवन्ती᳘त्य् उप᳘रिष्टा᳘द् विषुव᳘तो विश्वजि᳘तᳫं स᳘र्वपृष्ठम् अग्निष्टोम᳘म् उ᳘पयन्त्य् एव᳘म् उ त्रयोदश᳘स्य मा᳘सस्य ते᳘ज आ᳘प्नुवन्ति ॥  
## ०९
एत᳘द् ध स्म वै᳘ त᳘द् विद्वा᳘न् आ᳘ह ॥  
श्वेत᳘केतुर् आ᳘रुणेयः᳘ संवत्सरा᳘य न्वा᳘ अहं᳘ दीक्षिष्य इ᳘ति तᳫं᳘ ह पिॗतोपे᳘क्ष्योवा᳘च वे᳘त्थॗ न्वायुष्मन्त् संवत्सर᳘स्य गा᳘धप्रतिष्ठा᳘ इ᳘ति वे᳘दे᳘ति होवा᳘चैत᳘द्ध त᳘द् विद्वा᳘न् उवा᳘च ॥  