+++
title = "२"

+++

##  ०१
<details><summary>मूलम् - Weber</summary>

यो᳘ ह वै ज्ये᳘ष्ठं च श्रे᳘ष्ठं च वे᳘द॥  
ज्ये᳘ष्ठश्च श्रे᳘ष्ठश्च स्वा᳘नाम् भवति प्राणो वै ज्ये᳘ष्ठश्च श्रे᳘ष्ठश्च ज्ये᳘ष्ठश्च श्रे᳘ष्ठश्च स्वा᳘नाम् भवत्य᳘पि च ये᳘षाम् बु᳘भूषति [^wbr_1] य᳘ एवं वे᳘द॥  

[^wbr_1]: त्य᳘पि च᳘ येषां वुभू᳘षति AM. - यो᳘ ह वै प्र᳘तिष्ठां वे᳘द, च᳘क्षुषा हि स᳘मे AM.
</details>

##  ०२
<details><summary>मूलम् - Weber</summary>

यो᳘ ह वै व᳘सिष्ठां वे᳘द॥  
व᳘सिष्ठः स्वा᳘नाम् भवति वाग्वै व᳘सिष्ठा व᳘सिष्ठः स्वा᳘नाम् भवति य᳘ एवं वे᳘द॥
</details>

##  ०३
<details><summary>मूलम् - Weber</summary>

यो᳘ ह वै᳘ प्रतिष्ठां वे᳘द॥  
प्र᳘तितिष्ठति समे प्र᳘तितिष्ठति दुर्गे च᳘क्षुर्वै᳘ प्रतिष्ठा च᳘क्षुषा हि᳘ समे᳘ च दुर्गे᳘ च प्र᳘तितिष्ठति प्र᳘तितिष्ठति समे प्र᳘तितिष्ठति दुर्गे य᳘ एवं वे᳘द॥
</details>

##  ०४
<details><summary>मूलम् - Weber</summary>

यो᳘ ह वै᳘ सम्प᳘दं वे᳘द॥  
स᳘ᳫं᳘ हास्मै पद्यते यं का᳘मं काम᳘यते श्रो᳘त्रं वै᳘ सम्पछ्रो᳘त्रेॗ हीमे स᳘र्वे वे᳘दा अभिस᳘म्पन्नाः स᳘ᳫं᳘ हास्मै पद्यते यं का᳘मं काम᳘यते य᳘ एवं वे᳘द॥
</details>

##  ०५
<details><summary>मूलम् - Weber</summary>

यो᳘ ह वा᳘ आय᳘तनं वे᳘द॥  
आय᳘तनᳫं स्वा᳘नाम् भवत्याय᳘तनं ज᳘नानाम् म᳘नो वा᳘ आय᳘तनमाय᳘तनᳫं स्वा᳘नाम् भवत्याय᳘तनं ज᳘नानां य᳘ एवं वे᳘द॥
</details>

##  ०६
<details><summary>मूलम् - Weber</summary>

यो᳘ ह वै प्र᳘जातिं वे᳘द [^wbr_2] ॥  
प्र᳘जायते प्रज᳘या पशु᳘भी रे᳘तो वै प्र᳘जातिः प्र᳘जायते प्रज᳘या पशु᳘भिर्य᳘ एवं वे᳘द॥  

[^wbr_2]: यो᳘ ह वै प्र᳘जापतिं वे᳘द A.
</details>

##  ०७
<details><summary>मूलम् - Weber</summary>

ते᳘ हेमे᳘ प्राणाः᳟॥  
अहंश्रे᳘यसे विव᳘दमाना ब्र᳘ह्म जग्मुः को᳘ नो व᳘सिष्ठ इ᳘ति य᳘स्मिन्व उ᳘त्क्रान्त इदं श᳘रीरम् पा᳘पीयो म᳘न्यते [^wbr_3] स᳘ वो व᳘सिष्ठ इ᳘ति॥  

[^wbr_3]: आहᳫश्रे᳘यसे A. - ibid. पा᳘पीयो मन्य᳘ते AM.
</details>

##  ०८
<details><summary>मूलम् - Weber</summary>

वाग्घो᳘च्चक्राम॥  
सा᳘ संवत्सरम् प्रो᳘ष्याग᳘त्योवाच कथ᳘मशकत म᳘दृते जी᳘वितुमि᳘ति ते᳘ होचुर्य᳘था कडा᳘ अवद᳘न्तो वाचा᳘ प्राण᳘न्तः प्राणे᳘न प᳘श्यन्तश्च᳘क्षुषा [^wbr_4] शृण्व᳘न्तः श्रो᳘त्रेण विद्वा᳘ᳫं᳘सो म᳘नसा प्रजा᳘यमाना रे᳘तसैव᳘मजीविष्मे᳘ति प्र᳘विवेश ह वा᳘क्॥  

[^wbr_4]: र्य᳘था कडा अवद᳘न्तो वा᳘चा, पश्य᳘न्तश्च᳘क्षुषा AM. ibid.
</details>

##  ०९
<details><summary>मूलम् - Weber</summary>

च᳘क्षुर्हो᳘च्चक्राम॥  
त᳘त्संवत्सरम् प्रो᳘ष्याग᳘त्योवाच कथ᳘मशकत म᳘दृते जी᳘वितुमि᳘ति ते᳘ होचुर्य᳘थान्धा᳘ अपश्य᳘न्तश्च᳘क्षुषा प्राण᳘न्तः प्राणे᳘न व᳘दन्तो वाचा᳘ [^wbr_5] शृण्व᳘न्तः श्रो᳘त्रेण विद्वा᳘ᳫं᳘सो म᳘नसा प्रजा᳘यमाना रे᳘तसैव᳘मजीविष्मे᳘ति [^wbr_6] प्र᳘विवेश ह च᳘क्षुः॥  

[^wbr_5]: र्य᳘थान्धा अपश्य᳘न्त, व᳘दन्तो वा᳘चा AM.
[^wbr_6]: वम᳘जीविष्मे᳘ति AM.
</details>

##  १०
<details><summary>मूलम् - Weber</summary>

श्रो᳘त्रᳫं हो᳘च्चक्राम॥  
त᳘त्संवत्सरम् प्रो᳘ष्याग᳘त्योवाच कथ᳘मशकत म᳘दृते जी᳘वितुमि᳘ति ते᳘ होचुर्य᳘था बधिरा᳘ अशृण्व᳘न्तः [^wbr_7] श्रो᳘त्रेण प्राण᳘न्तः प्राणे᳘न व᳘दन्तो वाचा प᳘श्यन्तश्च᳘क्षुषा विद्वा᳘ᳫं᳘सो म᳘नसा प्रजा᳘यमाना रे᳘तसैव᳘मजीविष्मे᳘ति [^wbr_8] प्र᳘विवेश ह श्रो᳘त्रम्॥  

[^wbr_7]: र्य᳘था वधिरा अशृण्व᳘न्तः AM. - ibid. 
[^wbr_8]: वम᳘जीविष्मे᳘ति AM.
</details>

##  ११
<details><summary>मूलम् - Weber</summary>

म᳘नो हो᳘च्चक्राम॥  
त᳘त्संवत्सरम् प्रो᳘ष्याग᳘त्योवाच कथ᳘मशकत म᳘दृते जी᳘वितुमि᳘ति ते᳘ होचुर्य᳘था मुग्धा᳘ अविद्वा᳘ᳫं᳘सो [^wbr_9] म᳘नसा प्राण᳘न्तः प्राणे᳘न व᳘दन्तो वाचा प᳘श्यन्तश्च᳘क्षुषा [^wbr_10] शृण्व᳘न्तः श्रो᳘त्रेण प्रजा᳘यमाना रे᳘तसैव᳘मजीविष्मे᳘ति [^wbr_11] प्र᳘विवेश ह म᳘नः॥  

[^wbr_9]: र्य᳘था मुग्धा अविद्वा᳘ᳫसो AM.
[^wbr_10]: वा᳘चा पश्य᳘न्तश्च᳘क्षुषा AM.
[^wbr_11]: वम᳘जीविष्मे᳘ति AM.
</details>

##  १२
<details><summary>मूलम् - Weber</summary>

रे᳘तो हो᳘च्चक्राम॥  
त᳘त्संवत्सरम् प्रो᳘ष्याग᳘त्योवाच कथ᳘मशकत म᳘दृते जी᳘वितुमि᳘ति ते᳘ होचुर्य᳘था क्लीबा᳘ अप्रजा᳘यमाना [^wbr_12] रे᳘तसा प्राण᳘न्तः प्राणे᳘न व᳘दन्तो वाचा प᳘श्यन्तश्च᳘क्षुषा [^wbr_13] शृण्व᳘न्तः श्रो᳘त्रेण विद्वा᳘ᳫं᳘सो म᳘नसैव᳘मजीविष्मे᳘ति [^wbr_14] प्र᳘विवेश ह रे᳘तः॥  

[^wbr_12]: र्य᳘था क्लीबा अप्रजा᳘यमाना AM.
[^wbr_13]: वा᳘चा पश्य᳘न्तश्च᳘क्षुषा AM.
[^wbr_14]: वम᳘जीविष्मे᳘ति AM.
</details>

##  १३
<details><summary>मूलम् - Weber</summary>

अ᳘थ ह प्राण᳘ उत्क्रमिष्य᳘न्॥  
य᳘था महासुहयः᳘ सैन्धवः᳘ पड्वी᳘शशङ्कून्त्संवृहे᳘देव᳘ᳫं᳘ हैॗवेमा᳘त्प्राणान्त्सं᳘ववर्ह ते᳘ होचुर्मा᳘ भगव उ᳘त्क्रमीर्न वै᳘ शक्ष्यामस्त्व᳘दृते [^wbr_15] जी᳘वितुमि᳘ति त᳘स्य वै᳘ मे बलिं᳘ कुरुते᳘ति तथे᳘ति॥  

[^wbr_15]: पड्बी᳘शशङ्कून्त्सं᳘वृहेदेव᳘ᳫ, न वै शक्ष्या᳘मस्त्व᳘ AM.
</details>

##  १४
<details><summary>मूलम् - Weber</summary>

सा᳘ ह वा᳘गुवाच॥  
यद्वा᳘ अहं व᳘सिष्ठा᳘स्मि त्वं तद्व᳘सिष्ठोऽसी᳘ति च᳘क्षुर्यद्वा᳘ अह᳘म् प्रतिष्ठा᳘स्मि त्वं त᳘त्प्रतिॗष्ठोऽसी᳘ति श्रो᳘त्रं यद्वा᳘ अह᳘ᳫं᳘ सम्पद᳘स्मि त्वं त᳘त्सम्प᳘दसी᳘ति म᳘नो यद्वा᳘ अह᳘माय᳘तनम᳘स्मि त्वं त᳘दाय᳘तनमसी᳘ति रे᳘तो यद्वा᳘ अहम् प्र᳘जातिर᳘स्मि त्वं तत्प्र᳘जातिरसी᳘ति त᳘स्यो मे किम᳘न्नं किं वा᳘स इ᳘ति य᳘दिदं किं चा᳘ श्वभ्य आ क्रि᳘मिभ्य आ᳘ कीटपतङ्गे᳘भ्यस्तत्ते᳘ऽन्नमा᳘पो [^wbr_16] वा᳘स इ᳘ति न᳘ ह वा अस्या᳘नन्नं जग्ध᳘म् भवति ना᳘नन्नम् प्र᳘तिगृहीतं य᳘ एव᳘मेत᳘दनस्या᳘न्नं वे᳘द॥  

[^wbr_16]: अहं᳘ वसि᳘ष्ठामि त्वं त᳘द्वसि᳘ष्ठो, सम्प᳘दस्मि, य᳘तनमस्मि AM. - ibid. अहं᳘ प्रजा᳘पतिरस्मि त्वन्त᳘त्प्रजा᳘पति A. – ibid. आ᳘ क्रिमिभ्य आ᳘ कीट᳘पतङ्गे᳘भ्यस्तत्ते᳘ AM
</details>

##  १५
<details><summary>मूलम् - Weber</summary>

त᳘द्विद्वा᳘ᳫं᳘सः श्रो᳘त्रियाः॥  
अशिष्य᳘न्त आ᳘चामन्त्यशित्वा᳘चामन्त्येतमे᳘व त᳘दनम᳘नग्नं कुर्व᳘न्तो मन्यन्ते त᳘स्मादेवंवि᳘दशिष्यन्ना᳘चामेदशित्वा᳘चामेदेत᳘मेव त᳘दनम᳘नग्नं कुरुते [^wbr_17] ॥  

[^wbr_17]: त᳘दनम᳘नग्नं कु᳘र्वन्तो म᳘न्यन्ते, त᳘दनर्म᳘नग्नं᳘ कुरुते AM.
</details>