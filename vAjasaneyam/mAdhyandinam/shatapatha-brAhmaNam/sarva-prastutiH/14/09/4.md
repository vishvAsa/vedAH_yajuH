+++
title = "४"

+++


## ०१


<details open><summary>विश्वास-प्रस्तुतिः</summary>

एषाम्वै᳘ भूता᳘नाम्पृथिवी र᳘सः॥  
प्पृथिव्या ऽआ᳘पो ऽपामो᳘षधय ऽओ᳘षधीनाम्पुष्पा᳘णि पुष्पा᳘णाम्फला᳘नि फला᳘नाम्पु᳘रुषः पु᳘रुषस्य रे᳘तः॥
</details>

<details><summary>मूलम् - श्रीधरादि</summary>

एषाम्वै᳘ भूता᳘नाम्पृथिवी र᳘सः॥  
प्पृथिव्या ऽआ᳘पो ऽपामो᳘षधय ऽओ᳘षधीनाम्पुष्पा᳘णि पुष्पा᳘णाम्फला᳘नि फला᳘नाम्पु᳘रुषः पु᳘रुषस्य रे᳘तः॥
</details>

<details><summary>मूलम् - Weber</summary>

एषां वै᳘ भूता᳘नाम् पृथिवी र᳘सः॥  
पृथिव्या आ᳘पोऽपामो᳘षधय ओ᳘षधीनाम् पुष्पा᳘णि पुष्पा᳘णाम् [^wbr_1] फला᳘नि फला᳘नाम् पु᳘रुषः पु᳘रुषस्य रे᳘तः॥  

[^wbr_1]: पृथिव्या आपो᳘ AM. - ibid. पुष्प᳘ acc.!
</details>

<details><summary>मूलम् - विस्वरम्</summary>

**पुत्रमन्थ-कर्म-ब्राह्मणम् ।**

एषां वै भूतानां पृथिवी रसः । पृथिव्या आपः । अपामोषधयः । ओषधीनां पुष्पाणि । पुष्पाणां फलानि । फलानां पुरुषः । पुरुषस्य रेतः ॥ १ ॥
</details>

<details><summary>श्रीमद्वासुदेवब्रह्मभगवान्</summary>

यादृग्जन्मा यथोत्पादितैर्वा गुणैर्विशिष्टः पुत्रः आत्मनः पितुश्च लोक्यो भवतीति तत्सम्पादनाय ब्राह्मणमारभ्यते । प्राणदर्शिनः श्रीमन्थकर्म कृतवतः पुत्रमन्थे अधिकारः । यदा पुत्रमन्थं चिकीर्षति तदा श्रीमन्थं कृत्वा ऋतुकालं पत्न्याः प्रतीक्षेत इत्य् एतत् रेतस ओषध्यादि-सारतमत्वं तत्स्तुत्या अवगम्यते । ‘एषां वै’ ‘एषां’ चराणां ‘भूतानां’ ‘पृथिवी रसः’ सारभूता । “सर्वभूतानां मधु” (श. प. बृ. २ । ५ । १) इति ह्यभिहितम् । ‘पृथिव्या आपः’ रसः । अप्सु हि पृथिवी ओता च प्रोता च । “यदिदं सर्वमप्स्वोतं च प्रोतं च” (श. प. बृ. ३ । ६ । १ ।) इत्यभिहितम् । ‘अपामोषधयः’ रसः । कार्यत्वाद्रसत्वमोषध्याः ‘ओषधीनां पुष्पाणि’ । ‘पुष्पाणां फलानि’ । ‘फलानां पुरुषः’ । ‘पुरुषस्य रेतः’ । “सर्वेभ्यो ऽङ्गेभ्यस्तेजः सम्भूतम्” ( ) इति श्रुत्य्-अन्तरात् । यत एवं सर्व-भूतानां सारतममेतत् ‘रेतः’ । अतः का नु खलु अस्य योग्या प्रतिष्ठेति ॥ १ ॥
</details>


## ०२


<details open><summary>विश्वास-प्रस्तुतिः</summary>

स᳘ ह प्प्रजा᳘पतिरीक्षा᳘ञ्चक्रे॥  
ह᳘न्तास्मै᳘ प्प्रतिष्ठा᳘ङ्कल्प᳘यानी᳘ति स᳘ स्त्रिय᳘ᳫँ᳘[[!!]] ससृजे ता᳘ᳫँ᳘ सृ᳘ष्ट्वा ऽध ऽउ᳘पास्त त᳘स्मात्स्त्रि᳘यम᳘ध ऽउ᳘पासीत श्री᳘र्ह्येषा स᳘ ऽएतम्प्रा᳘ञ्चं ग्ग्रा᳘वाणमात्म᳘न ऽएव समु᳘दपारयत्ते᳘नैनाम᳘भ्यसृजत्[[!!]]॥
</details>

<details><summary>मूलम् - श्रीधरादि</summary>

स᳘ ह प्प्रजा᳘पतिरीक्षा᳘ञ्चक्रे॥  
ह᳘न्तास्मै᳘ प्प्रतिष्ठा᳘ङ्कल्प᳘यानी᳘ति स᳘ स्त्रिय᳘ᳫँ᳘[[!!]] ससृजे ता᳘ᳫँ᳘ सृ᳘ष्ट्वा ऽध ऽउ᳘पास्त त᳘स्मात्स्त्रि᳘यम᳘ध ऽउ᳘पासीत श्री᳘र्ह्येषा स᳘ ऽएतम्प्रा᳘ञ्चं ग्ग्रा᳘वाणमात्म᳘न ऽएव समु᳘दपारयत्ते᳘नैनाम᳘भ्यसृजत्[[!!]]॥
</details>

<details><summary>मूलम् - Weber</summary>

स᳘ ह प्रजा᳘पतिरीक्षां᳘ चक्रे॥  
ह᳘न्तास्मै᳘ प्रतिष्ठां᳘ कल्प᳘यानी᳘ति स स्त्रि᳘यᳫं ससृजे ता᳘ᳫं᳘ सृॗष्ट्वाध उ᳘पास्त त᳘स्मात्स्त्रि᳘यमध उ᳘पासीत [^wbr_2] श्रीॗर्ह्येषा स᳘ एतम् प्रा᳘ञ्चं ग्रा᳘वाणमात्म᳘न एव᳘ समु᳘दपारयत्ते᳘नैनामभ्य᳘सृजत्॥  

[^wbr_2]: स᳘ स्त्रिय᳘ᳫ ससृजे त᳘स्मास्त्रि᳘यम᳘ध उ᳘पासीत AM.
</details>

<details><summary>मूलम् - विस्वरम्</summary>

स ह प्रजापतिरीक्षाञ्चक्रे । हन्त अस्मै प्रतिष्ठां कल्पयानीति । स स्त्रियं ससृजे । तां सृष्ट्वा अध उपास्त । तस्मात् स्त्रियमध उपासीत । श्रीर्हि एषा । स एतं प्राञ्चं ग्रावाणमात्मान एव समुदपारयत् । तेनैनामभ्यसृजत् ॥ २ ॥
</details>

<details><summary>श्रीमद्वासुदेवब्रह्मभगवान्</summary>

‘स ह’ स्रष्टा ‘प्रजापतिः ईक्षाञ्चक्रे’ । ईक्षां कृत्वा ‘स्त्रियं [^१_२७८] ससृजे’ । ‘तां’ च ‘सृष्ट्वा’ ‘अध उपास्त’ मैथुनाख्यं कर्म अधउपासनं नाम कृतवान् । ‘तस्मात्’ ‘स्त्रियमेवाध उपासीत’ । ‘श्रीर्हि एषा’ । श्रेष्ठ उपासकः । श्रेष्ठानुश्रयणा हि प्रजा । अत्र वाजपेय-सामान्यं श्रुतिराह- “स एतमात्मनो ग्रावाणं” सोमाभिषवोपलस्थानीयं कठिन-सामान्यात् । प्रजननेन्द्रियं ‘उदपारयत्’ उत्पूरितवान् स्त्री-व्यञ्जनं प्रति । ‘तेन एनां’ स्त्रियं ‘अभ्यसृजत्’ अभिसंसर्गं कृतवान् ॥ २ ॥

[^१_२७८]: शतरूपाख्याम्, इति द्विवेदगङ्गः ॥
</details>


## ०३


<details open><summary>विश्वास-प्रस्तुतिः</summary>

(त्त᳘) त᳘स्या व्वे᳘दिरु᳘पस्थः[[!!]]॥  
(स्थो) लो᳘मानि बर्हिश्च᳘र्म्माधिष᳘वणे स᳘मिद्धो मध्यतस्तौ᳘ मुष्कौ स या᳘वान्ह वै᳘ व्वाजपेये᳘न[[!!]] य᳘जमानस्य लोको᳘ भवति[[!!]] ता᳘वानस्य लोको᳘ भवति य᳘ ऽएव᳘म्विद्वानधोपहासञ्च᳘रत्या[[!!]] स᳘ स्त्रीणा᳘ᳫँ᳘ सुकृतम्वृङ्क्ते᳘ ऽथ य᳘ ऽइदम᳘विद्वानधोपहासञ्च᳘रत्या ऽस्य᳘[[!!]] स्त्रियः᳘[[!!]] सुकृतम्वृञ्जते॥
</details>

<details><summary>मूलम् - श्रीधरादि</summary>

(त्त᳘) त᳘स्या व्वे᳘दिरु᳘पस्थः[[!!]]॥  
(स्थो) लो᳘मानि बर्हिश्च᳘र्म्माधिष᳘वणे स᳘मिद्धो मध्यतस्तौ᳘ मुष्कौ स या᳘वान्ह वै᳘ व्वाजपेये᳘न[[!!]] य᳘जमानस्य लोको᳘ भवति[[!!]] ता᳘वानस्य लोको᳘ भवति य᳘ ऽएव᳘म्विद्वानधोपहासञ्च᳘रत्या[[!!]] स᳘ स्त्रीणा᳘ᳫँ᳘ सुकृतम्वृङ्क्ते᳘ ऽथ य᳘ ऽइदम᳘विद्वानधोपहासञ्च᳘रत्या ऽस्य᳘[[!!]] स्त्रियः᳘[[!!]] सुकृतम्वृञ्जते॥
</details>

<details><summary>मूलम् - Weber</summary>

त᳘स्या वे᳘दिरुप᳘स्थो॥  
लो᳘मानि बर्हिश्च᳘र्माधिष᳘वणे स᳘मिद्धो मध्यतस्तौ᳘ मुष्कौ स या᳘वान्ह वै᳘ वाजपे᳘येन य᳘जमानस्य लोको भ᳘वति ता᳘वानस्य लोको᳘ भवति य᳘ एवं᳘ विद्वा᳘नॗधोपहासं च᳘रत्या स᳘ स्त्रीणा᳘ᳫं᳘ सुकृतं᳘ वृङ्क्ते᳘ऽथ य᳘ इदम᳘विद्वानॗधोपहासं च᳘रॗत्यास्य स्त्रि᳘यः [^wbr_3] सुकृतं᳘ वृञ्जते॥  

[^wbr_3]: वे᳘दिरु᳘पस्थो लोमा᳘नि समिद्धो᳘, म᳘विद्वानधोपहासं च᳘रत्यास्य᳘ स्त्रियः᳘ AM.
</details>

<details><summary>मूलम् - विस्वरम्</summary>

तस्या वेदिरुपस्थः । लोमानि बर्हिः । चर्माधिषवणे । समिद्धो मध्यतस्तौ मुष्कौ । स यावान्ह वै वाजपेयेन लोको भवति । तावानस्य लोको भवति । य एवं विद्वानधोपहासं चरति । आ स स्त्रीणां सुकृतं वृङ्क्ते । अथ य इदमविद्वानधोपहासं चरति । आ अस्य स्त्रियः सुकृतं वृञ्जते ॥ ३ ॥
</details>

<details><summary>श्रीमद्वासुदेवब्रह्मभगवान्</summary>

**तस्या वेदिरि**त्यादि समस्तं सामान्यं प्रसिद्धम् । समिद्धो ऽग्निर्मध्यतो मध्यप्रदेशः स्त्री-व्यञ्जनस्य । ‘तौ मुष्कौ’ वृषणौ अधिषवण-फलके इति व्यवहितेन सम्बध्यते । वाजपेय-याजिनः ‘यावान् लोकः’ प्रसिद्धः । ‘तावान्’ विदुषो मैथुन-कर्मणः फलं इति स्तूयते । तस्मात् बीभत्सा न कार्येति । ‘य एवं विद्वानवोपहासं चरति’ । ‘आ स स्त्रीणां सुकृतं वृङ्क्ते’ वर्जयति । ‘अथ’ पुनर्यो वाजपेय-सम्पत्तिं न जानाति । ‘अविद्वान्’ रेतसो रसतमत्वं च ‘अधोपहासं चरति’ । ‘अस्य’ अविदुषःस्त्रियः सुकृतं ‘आवृञ्जते’ ॥ ३ ॥
</details>


## ०४


<details open><summary>विश्वास-प्रस्तुतिः</summary>

(त ऽए) एत᳘द्ध स्म वै त᳘द्विद्वा᳘नुद्दा᳘लक ऽआ᳘रुणिराह॥  
(है) एत᳘द्ध स्म वै त᳘द्विद्वान्ना᳘को मौ᳘द्गल्य ऽआहैत᳘द्ध स्म वै त᳘द्विद्वा᳘न्कुमारहारित᳘ ऽआह बह᳘वो म᳘र्य्या ब्राह्मणायना᳘ निरिन्द्रिया᳘ व्विसुकृ᳘तो ऽस्मा᳘ल्लोकात्प्र᳘यन्ति य᳘ ऽइदम᳘विद्वा᳘ᳫँ᳘सो ऽधोपहासञ्च᳘रन्ती᳘ति[[!!]]॥
</details>

<details><summary>मूलम् - श्रीधरादि</summary>

(त ऽए) एत᳘द्ध स्म वै त᳘द्विद्वा᳘नुद्दा᳘लक ऽआ᳘रुणिराह॥  
(है) एत᳘द्ध स्म वै त᳘द्विद्वान्ना᳘को मौ᳘द्गल्य ऽआहैत᳘द्ध स्म वै त᳘द्विद्वा᳘न्कुमारहारित᳘ ऽआह बह᳘वो म᳘र्य्या ब्राह्मणायना᳘ निरिन्द्रिया᳘ व्विसुकृ᳘तो ऽस्मा᳘ल्लोकात्प्र᳘यन्ति य᳘ ऽइदम᳘विद्वा᳘ᳫँ᳘सो ऽधोपहासञ्च᳘रन्ती᳘ति[[!!]]॥
</details>

<details><summary>मूलम् - Weber</summary>

एत᳘द्ध स्म वै त᳘द्विद्वा᳘नुद्दा᳘लक आ᳘रुणिराह॥  
एत᳘द्ध स्म वै त᳘द्विद्वान्ना᳘को मौ᳘द्गल्य आहैत᳘द्ध स्म वै त᳘द्विद्वा᳘न्कुमारहारित᳘ आह बह᳘वो॥  
म᳘र्या ब्राह्मणायना᳘ निरिन्द्रिया᳘ विसुकृ᳘तोऽस्मा᳘ल्लोकात्प्र᳘यन्ति य᳘ इदम᳘विद्वांसोॗऽधोपहासं [^wbr_4] च᳘रन्ती᳘ति॥  

[^wbr_4]: इदम᳘विद्वा᳘ᳫसो᳘ (सो M.) ऽधोपहासं AM.
</details>

<details><summary>मूलम् - विस्वरम्</summary>

एतद्ध स्म वै तद्विद्वानुद्दालक आरुणिराह । एतद्ध स्म वै तद्विद्वान्नाको मौद्गल्य आह । एतद्ध स्म वै तद्विद्वान् कुमारहारित आह । बहवो मर्या ब्राह्मणायना निरिन्द्रिया विसुक्रतो ऽस्माल्लोकात्प्रयन्ति । य इदमविद्वांसो ऽधोपहासं चरन्ति । इति ॥ ४ ॥
</details>

<details><summary>श्रीमद्वासुदेवब्रह्मभगवान्</summary>

‘एतद्धस्म वै तद्विद्वानुद्दालक आरुणिराह’ । अधोपहासाख्यं मैथुनं कर्म वाजपेय-सम्पन्नं विद्वानिति यावत् । तथा ‘नाको मौद्गल्यः कुमारहारितश्च आह’ । किञ्च- एत आहुरित्य् अभिधीयते । ‘बहवो मर्याः’ मरण-धर्मिणो मनुष्याः ब्राह्मणा अयनं येषां ते ‘ब्राह्मणायनाः’ ब्रह्म-बन्धवो जाति-मात्रोपजीविन इत्य् अर्थः । ‘निरिन्द्रियाः’ विश्लिष्टेन्द्रियाः । ‘विसुकृतः’ विगत-सुकृत-कर्माणः । अविद्वांसो मैथुन-कर्म-आसक्ताः इति यावत् । किं ‘अस्माल्लोकात्प्रयन्ति’ परलोकात्परिभ्रष्टाः । इति मैथुन-कर्मणः अत्यन्त-पाप-हेतुत्वं दर्शयति- **य इदमविद्वांसो ऽधोपहासं चरन्ती**ति ॥ ४ ॥
</details>


## ०५


<details open><summary>विश्वास-प्रस्तुतिः</summary>

बहु वा᳘ ऽइद᳘ᳫँ᳘ सुप्त᳘स्य वा जा᳘ग्ग्रतो वा रे᳘तः स्कन्दति॥  
त᳘दभि᳘मृशेदनु[[!!]] वा मन्त्रयेत य᳘न्मे ऽद्य रे᳘तः प्पृथिवीम᳘स्कान्त्सीद्यदो᳘षधरि᳘प्यसरद्यद᳘पः[[!!]]। इद᳘महन्तद्द्रे᳘त ऽआ᳘ददे॥ पु᳘नर्म्मा मैत्वि᳘न्द्रियम्पु᳘नस्ते᳘जः पु᳘नर्भ्भ᳘गः। पु᳘नरग्न᳘यो धिष्ण्या᳘[[!!]] यथास्थान᳘ङ्कल्पन्तामित्य᳘नामिकाङ्गुष्ठा᳘भ्यामादाया᳘न्तरेण[[!!]] स्त᳘नौ वा भ्भ्रुवौ᳘[[!!]] वा नि᳘मृञ्ज्यात्॥
</details>

<details><summary>मूलम् - श्रीधरादि</summary>

बहु वा᳘ ऽइद᳘ᳫँ᳘ सुप्त᳘स्य वा जा᳘ग्ग्रतो वा रे᳘तः स्कन्दति॥  
त᳘दभि᳘मृशेदनु[[!!]] वा मन्त्रयेत य᳘न्मे ऽद्य रे᳘तः प्पृथिवीम᳘स्कान्त्सीद्यदो᳘षधरि᳘प्यसरद्यद᳘पः[[!!]]। इद᳘महन्तद्द्रे᳘त ऽआ᳘ददे॥ पु᳘नर्म्मा मैत्वि᳘न्द्रियम्पु᳘नस्ते᳘जः पु᳘नर्भ्भ᳘गः। पु᳘नरग्न᳘यो धिष्ण्या᳘[[!!]] यथास्थान᳘ङ्कल्पन्तामित्य᳘नामिकाङ्गुष्ठा᳘भ्यामादाया᳘न्तरेण[[!!]] स्त᳘नौ वा भ्भ्रुवौ᳘[[!!]] वा नि᳘मृञ्ज्यात्॥
</details>

<details><summary>मूलम् - Weber</summary>

बहु वा᳘ इद᳘ᳫं᳘ सुप्त᳘स्य वा जा᳘ग्रतो वा रे᳘त स्कन्दति॥  
त᳘दभि᳘मृशेद᳘नु वा मन्त्रयेत य᳘न्मेऽद्य रे᳘तः पृथिवीम᳘स्कान्त्सीद्यदो᳘षधीरप्य᳘सरद्य᳘दपः᳟॥  
इद᳘महं तद्रे᳘त आ᳘ददे पु᳘नर्मामैत्विन्द्रियम् पु᳘नस्ते᳘ज पु᳘नर्भ᳘गः॥  
पु᳘नरग्न᳘यो धि᳘ष्ण्या यथास्थानं᳘ कल्पन्तामि᳘त्यनामिकाङ्गुष्ठा᳘भ्यामादाया᳘न्तरेण स्त᳘नौ वा भ्रु᳘वौ [^wbr_5] वा नि᳘मृञ्ज्यात्॥  

[^wbr_5]: यन्मे᳘ऽद्य रे᳘तः, धीर᳘प्यसरद्यद᳘पः, पु᳘नर्मामैत्विन्द्रियं धिष्ल्या᳘, न्तामित्य᳘नामिकाङ्गुष्ठा᳘भ्या, स्तनौ᳘ वा भ्रुवौ᳘ AM.
</details>

<details><summary>मूलम् - विस्वरम्</summary>

बहु वा इदं सुप्तस्य वा जाग्रतो वा रेतः स्कन्दति । तदभिमृशेदनु वा मन्त्रयेत- **“यन्मे ऽद्य रेतः पृथिवीमस्कान्त्सीद्यदोषधीरप्यसरद्यदपः । इदमहं तद्रेत आददे ॥ पुनर्मा मैत्विन्द्रियं पुनस्तेजः पुनर्भगः । पुनरग्नयो धिष्ण्या यथास्थानं कल्पन्ताम्”** । इति- अनामिकाङ्गुष्ठाभ्यामादाय । अन्तरेण स्तनौ वा भ्रुवौ वा निमृञ्ज्यात् ॥ ५ ॥
</details>

<details><summary>श्रीमद्वासुदेवब्रह्मभगवान्</summary>

श्रीमन्थं कृत्वा पत्न्या ऋतुकालं ब्रह्मचर्येण प्रतीक्षतो यदिदं ‘रेतः स्कन्दति’ ‘बहु वा’ अल्पं वा ’सुप्तस्य वा जाग्रतो वा’ रजः-प्राबल्यात् ‘तदभिमृशेत्’ ‘अनुमन्त्रयेत वा’ अनुजपेदित्य् अर्थः । यदा अभिमृशति तदा ‘अनामिका ऽङ्गुष्ठाभ्यां’ तद्रेतः आदत्ते । “यन्मे ऽद्य रेतः” इत्यादिना “आददे” इत्य् एवमन्तेन मन्त्रेण । “पुनर्माम्” इत्य् अनेन मन्त्रेण ‘निमृञ्ज्यात्’ ‘अन्तरेण’ मध्ये ‘भ्रुवौ’ भ्रुवोर्वा ‘स्तनौ’ स्तनयोर्वा ॥ ५ ॥
</details>


## ०६


<details open><summary>विश्वास-प्रस्तुतिः</summary>

(द᳘) अ᳘थ य᳘द्युदक᳘ ऽआत्मा᳘नम्प᳘श्येत्॥  
(त्त᳘) त᳘दभि᳘मन्त्रयेत म᳘यि ते᳘ज ऽइन्द्द्रियं य᳘शो द्द्र᳘विणᳫँ᳭ सुकृतमि᳘ति॥
</details>

<details><summary>मूलम् - श्रीधरादि</summary>

(द᳘) अ᳘थ य᳘द्युदक᳘ ऽआत्मा᳘नम्प᳘श्येत्॥  
(त्त᳘) त᳘दभि᳘मन्त्रयेत म᳘यि ते᳘ज ऽइन्द्द्रियं य᳘शो द्द्र᳘विणᳫँ᳭ सुकृतमि᳘ति॥
</details>

<details><summary>मूलम् - Weber</summary>

अ᳘थ य᳘द्युदक आत्मा᳘नम् प᳘श्येत्॥  
त᳘दभि᳘मन्त्रयेत म᳘यि ते᳘ज इन्द्रियं य᳘शो द्र᳘विणᳫं सुकृतमि᳘ति [^wbr_6] ॥  

[^wbr_6]: सु᳘कृतमि᳘ति AM.
</details>

<details><summary>मूलम् - विस्वरम्</summary>

अथ यदि उदक आत्मानं पश्येत् । तदभिमन्त्रयेत- **“मयि तेज इन्द्रियं यशो द्रविणं सुकृतम्”**- इति ॥ ६ ॥
</details>

<details><summary>श्रीमद्वासुदेवब्रह्मभगवान्</summary>

‘अथ यदि’ कदाचित् ‘उदके आत्मानं’ आत्म-च्छायां ‘पश्येत्’ । तत्रापि ‘अभिमन्त्रयेत’ अनेन मन्त्रेण “मयि तेजः” इति ॥ ६ ॥
</details>


## ०७


<details open><summary>विश्वास-प्रस्तुतिः</summary>

श्री᳘र्ह वा᳘ ऽएषा᳘ स्त्रीणां᳘ य᳘न्मलोद्वा᳘साः॥
(स्त᳘) त᳘स्मान्मलोद्वा᳘ससं य᳘शस्विनीमभिक्रम्यो᳘पमन्त्रयेत सा चे᳘दस्मै न᳘ दद्यात्का᳘ममेनाम᳘पक्रीणीयात्सा चे᳘दस्मै᳘ नैव᳘ दद्यात्का᳘ममेनां यष्ट्या᳘ वा पाणि᳘ना वोपहत्या᳘तिक्रामेदिन्द्रिये᳘ण ते य᳘शसा य᳘श ऽआ᳘दद ऽइ᳘त्ययशा ऽएव᳘[[!!]] भवति॥
</details>

<details><summary>मूलम् - श्रीधरादि</summary>

श्री᳘र्ह वा᳘ ऽएषा᳘ स्त्रीणां᳘ य᳘न्मलोद्वा᳘साः॥
(स्त᳘) त᳘स्मान्मलोद्वा᳘ससं य᳘शस्विनीमभिक्रम्यो᳘पमन्त्रयेत सा चे᳘दस्मै न᳘ दद्यात्का᳘ममेनाम᳘पक्रीणीयात्सा चे᳘दस्मै᳘ नैव᳘ दद्यात्का᳘ममेनां यष्ट्या᳘ वा पाणि᳘ना वोपहत्या᳘तिक्रामेदिन्द्रिये᳘ण ते य᳘शसा य᳘श ऽआ᳘दद ऽइ᳘त्ययशा ऽएव᳘[[!!]] भवति॥
</details>

<details><summary>मूलम् - Weber</summary>

श्री᳘र्ह वा᳘ एषा᳘ स्त्रीणा᳘म्॥  
य᳘न्मलोद्वा᳘सास्त᳘स्मान्मलोद्वा᳘ससं य᳘शस्विनीमभिक्रम्यो᳘पमन्त्रयेत सा चे᳘दस्मै न᳘ दद्यात्का᳘ममेनाम᳘पक्रीणीयात्सा चे᳘दस्मैॗ नैव᳘ दद्यात्का᳘ममेनां यष्ट्या᳘ वा पाणि᳘ना वोपहत्या᳘तिक्रामेदिन्द्रिये᳘ण [^wbr_7] ते य᳘शसा य᳘श आ᳘दद इ᳘त्ययशा᳘ एव᳘ भवति॥  

[^wbr_7]: एषा स्त्री᳘णां य᳘न्म, पाणिना वो᳘पहत्या᳘तिक्रामेदि᳘न्द्रियेण AM.
</details>

<details><summary>मूलम् - विस्वरम्</summary>

श्रीर्ह वा एषा स्त्रीणां यन्मलोद्वासाः । तस्मान्मलोद्वाससं यशस्विनीमभिक्रम्योपमन्त्रयेत । सा चेदस्मै न दद्यात् । काममेनामपक्रीणीयात् । सा चेदस्मै नैव दद्यात् । कामं एनां यष्ट्या वा पाणिना वोपहृत्यातिक्रामेत्- **“इन्द्रियेण ते यशसा यश आददे”**- इति । अयशा एव भवति ॥ ७ ॥
</details>

<details><summary>श्रीमद्वासुदेवब्रह्मभगवान्</summary>

‘श्रीर्ह वै’ ‘एषा’ पत्नी ‘स्त्रीणां’ मध्ये ‘यत्’ यस्मात् ‘मलोद्वासाः’ उद्गतमलवद्वासाः । ‘तस्मात् तां ‘मलोद्वाससं यशस्विनीं’ श्रीमतीं अभिक्रम्याभिगम्य ‘उपमन्त्रयेत’ । इदम् अद्य आवाभ्यां कार्यं यत् पुत्रोत्पादनमिति । त्रिरात्रान्ते आप्लुती ‘सा चेत्’ ‘अस्मै’ न दद्यान्मैथुनं कर्तुं ‘काममेनां’ अवक्रीणीयात् आभरणादिना ज्ञापयेत् । तथा ऽपि ‘सा नैव दद्यात्’ चेत् । ‘काममेनां’ यष्ट्या वा पाणिना वा ‘उपहन्यात् । अभिकामयेन्मैथुनाय । शप्स्यामि त्वां दुर्भगां करिष्यामीति प्रत्याख्याप्य । तां अनेन मन्त्रेण उपगच्छेत् । “इन्द्रियेण ते यशसा यश ऽआददे” इति । सा तस्मात् तदभिशापोद्बन्धात् दुर्भगा इति ख्याता ‘अयशा एव भवति’ । शाखान्तरा ऽनुसारेणेदमुच्यते । सा चेत् अस्मै दद्यात् । अनुगुणा एव स्यात् भर्तुः । तदा अनेन मन्त्रेणोपगच्छेत् । “इन्द्रियेण ते यशसा यश आदधामि” इति । तदा यशस्विनावेव उभावपि भवतः ॥ ७ ॥
</details>


## ०८


<details open><summary>विश्वास-प्रस्तुतिः</summary>

स या᳘मिच्छे᳘त्॥  
(त्का) काम᳘येत मे᳘ति त᳘स्यामर्थ᳘न्निष्ठा᳘प्य मु᳘खेन मु᳘खᳫँ᳭ सन्धा᳘योप᳘स्थमस्या ऽअभिमृ᳘श्य जपेद᳘ङ्गादङ्गात्स᳘म्भवसि हृ᳘दयाद᳘धि जायसे। स त्व᳘मङ्गकषायो ऽसि[[!!]] दि᳘ग्धविद्धामिव मादये᳘ति॥
</details>

<details><summary>मूलम् - श्रीधरादि</summary>

स या᳘मिच्छे᳘त्॥  
(त्का) काम᳘येत मे᳘ति त᳘स्यामर्थ᳘न्निष्ठा᳘प्य मु᳘खेन मु᳘खᳫँ᳭ सन्धा᳘योप᳘स्थमस्या ऽअभिमृ᳘श्य जपेद᳘ङ्गादङ्गात्स᳘म्भवसि हृ᳘दयाद᳘धि जायसे। स त्व᳘मङ्गकषायो ऽसि[[!!]] दि᳘ग्धविद्धामिव मादये᳘ति॥
</details>

<details><summary>मूलम् - Weber</summary>

स या᳘मिछे᳘त्॥  
काम᳘येत मे᳘ति त᳘स्यामर्थं᳘ निष्ठा᳘प्य मु᳘खेन मु᳘खᳫं [^wbr_8] संधा᳘योप᳘स्थमस्या अभिमृ᳘श्य जपेद᳘ङ्गात्स᳘म्भवसि हृ᳘दयाद᳘धि जायसे॥  
स त्व᳘मङ्गकषाॗयोऽसि [^wbr_9] दि᳘ग्धविद्धामिव मादये᳘ति॥  

[^wbr_8]: अर्थं᳘, मुखे᳘न मुख᳘ᳫ AM.
[^wbr_9]: संधायो᳘पस्थमस्या, यादधिजा᳘यसे स᳘ त्वमङ्गकषायो᳘ऽसि AM.
</details>

<details><summary>मूलम् - विस्वरम्</summary>

स यामिच्छेत् । कामयेत मेति । तस्यामर्थं निष्ठाप्य । सुखेन मुखं सन्धाय । उपस्थमस्या अभिमृश्य जपेत्- **“अङ्गादङ्गात्सम्भवसि हृदयादधि जायसे । स त्वमङ्गकषायो ऽसि दिग्ध-विद्धामिव मादय”**- इति ॥ ८ ॥
</details>

<details><summary>श्रीमद्वासुदेवब्रह्मभगवान्</summary>

**स यामि**ति । ‘सः यां’ भार्यामिच्छेत् इयं ‘मा’ मां ‘कामयेतेति’ । ‘तस्यां’ ‘योनौ’ ‘अर्थं’ प्रजननेन्द्रियं ‘निष्ठाप्य’ निक्षिप्य । ‘मुखेन मुखं सन्धाय’ । ‘उपस्थं अस्याः अभिमृश्य जपेत्’ इमं मन्त्रं “अङ्गादङ्गात्” इति ॥ ८ ॥
</details>


## ०९


<details open><summary>विश्वास-प्रस्तुतिः</summary>

(त्य᳘) अ᳘थ या᳘मिच्छे᳘न्न ग᳘र्भ्भन्द᳘धीते᳘ति॥ 
त᳘स्यामर्थं᳘ निष्ठा᳘प्य मुखेन[[!!]] मु᳘खᳫँ᳭ सन्धा᳘याभिप्प्राण्या᳘पान्यादिन्द्द्रिये᳘ण ते रे᳘तसा रे᳘त ऽआ᳘दद ऽइ᳘त्यरेता᳘ ऽएव᳘ भवति॥ शतम् ७६००॥
</details>

<details><summary>मूलम् - श्रीधरादि</summary>

(त्य᳘) अ᳘थ या᳘मिच्छे᳘न्न ग᳘र्भ्भन्द᳘धीते᳘ति॥ 
त᳘स्यामर्थं᳘ निष्ठा᳘प्य मुखेन[[!!]] मु᳘खᳫँ᳭ सन्धा᳘याभिप्प्राण्या᳘पान्यादिन्द्द्रिये᳘ण ते रे᳘तसा रे᳘त ऽआ᳘दद ऽइ᳘त्यरेता᳘ ऽएव᳘ भवति॥ शतम् ७६००॥
</details>

<details><summary>मूलम् - Weber</summary>

अ᳘थ या᳘मिछे᳘त्॥  
न ग᳘र्भं दधीते᳘ति त᳘स्यामर्थं᳘ निष्ठा᳘प्य मु᳘खेन मु᳘खᳫं [^wbr_10] संधा᳘याभिप्राण्या᳘पान्यादिन्द्रिये᳘ण [^wbr_11] ते रे᳘तसा रे᳘त आ᳘दद इ᳘त्यरेता᳘ एव᳘ भवति॥  

[^wbr_10]: अर्थं᳘, मुखे᳘न मुख᳘ᳫ AM.
[^wbr_11]: is left out in A, but merely by chance as the numeration of the कण्डिका-s shows ) द᳘धीते᳘ति, संधाया᳘भिप्राण्या᳘पान्यादि᳘न्द्रियेण M.
</details>

<details><summary>मूलम् - विस्वरम्</summary>

अथ यामिच्छेत् । न गर्भं दधीतेति । तस्यामर्थं निष्ठाप्य । मुखेन मुखं सन्धाय-अभिप्राण्यापाण्यात्- **“इन्द्रियेण ते रेतसा रेत आददे”**- इति । अरेता एव भवति ॥ ९ ॥
</details>

<details><summary>श्रीमद्वासुदेवब्रह्मभगवान्</summary>

‘अथ यामिच्छेत् न गर्भं दधीत’ न धारयेत् गर्भिणी मा भूदिति । **तस्यामर्थमि**ति । पूर्ववत् । ‘अभिप्राण्य’ प्राणनं प्रथमं कृत्वा, पश्चादपान्यात् । “इन्द्रियेण ते रेतसा रेत आददे” इत्यनेन मन्त्रेण । ‘अरेता एव भवति’ न गर्भ-धारिणी भवतीत्य् अर्थः ॥ ९ ॥
</details>


## १०


<details open><summary>विश्वास-प्रस्तुतिः</summary>

(त्य᳘) अ᳘थ या᳘मिच्छे᳘द्ग᳘र्भ्भन्दधीते᳘ति॥ 
त᳘स्यामर्थ᳘न्निष्ठा᳘प्य मु᳘खेन मुखᳫँ᳭[[!!]] सन्धा᳘यापा᳘न्याभिप्प्रा᳘ण्यादिन्द्रिये᳘ण ते रे᳘तसा रे᳘त ऽआ᳘दधामी᳘ति गर्भ्भि᳘ण्येव᳘ भवति॥
</details>

<details><summary>मूलम् - श्रीधरादि</summary>

(त्य᳘) अ᳘थ या᳘मिच्छे᳘द्ग᳘र्भ्भन्दधीते᳘ति॥ 
त᳘स्यामर्थ᳘न्निष्ठा᳘प्य मु᳘खेन मुखᳫँ᳭[[!!]] सन्धा᳘यापा᳘न्याभिप्प्रा᳘ण्यादिन्द्रिये᳘ण ते रे᳘तसा रे᳘त ऽआ᳘दधामी᳘ति गर्भ्भि᳘ण्येव᳘ भवति॥
</details>

<details><summary>मूलम् - Weber</summary>

अ᳘थ या᳘मिछे᳘त्॥  
ग᳘र्भं दधीते᳘ति त᳘स्यामर्थं᳘ निष्ठा᳘प्य मु᳘खेन मु᳘खᳫं [^wbr_12] संधा᳘यापा᳘न्याभिप्रा᳘ण्यादिन्द्रिये᳘ण [^wbr_13] ते रे᳘तसा रे᳘त आ᳘दधामी᳘ति गर्भि᳘ण्येव᳘ भवति॥  

[^wbr_12]: अर्थं᳘, मुखे᳘न मुख᳘ᳫ AM.
[^wbr_13]: द᳘धीते᳘ति, संधाया᳘पान्या᳘भिप्राण्यादि᳘न्द्रियेण AM.
</details>

<details><summary>मूलम् - विस्वरम्</summary>

अथ यामिच्छेत् । गर्भं दधीतेति । तस्यामर्थं निष्ठाप्य । मुखेन मुखं सन्धाय अपान्याभिप्राण्यात्- **“इन्द्रियेण रेतसा ते रेत आदधामि”**- इति । गर्भिण्य् एव भवति ॥ १० ॥
</details>

<details><summary>श्रीमद्वासुदेवब्रह्मभगवान्</summary>

**अथ यामिच्छेद्गर्भं दधीत** इति । **तस्या अर्थमि**त्यादि पूर्ववत् । पूर्व-विपर्ययेण ‘अपान्य अभिप्राण्यात्’ “इन्द्रियेण ते रेतसा रेत आदधामि” इति । ‘गर्भिण्य् एव भवति’ ॥ १० ॥
</details>


## ११


<details open><summary>विश्वास-प्रस्तुतिः</summary>

(त्य᳘) अ᳘थ य᳘स्य जाया᳘यै जारः स्यात्[[!!]]॥  
(त्त) तञ्चे᳘द्द्विष्यादा᳘मपात्रे ऽग्नि᳘मुपसमाधा᳘य प्प्रतिलोम᳘ᳫँ᳘ शरबर्हि᳘ स्तीर्त्वा त᳘स्मिन्नेता᳘स्तिस्रः᳘ शर᳘भृष्टीः प्प्रतिलोमाः᳘ सर्प्पि᳘षा ऽक्त्वा᳘ जुहुयान्म᳘म स᳘मिद्धे᳘ ऽहौषीराशापराकाशौ᳘ त ऽआद᳘दे ऽसावि᳘ति[[!!]] ना᳘म गृह्णाति म᳘म स᳘मिद्धे᳘ ऽहौषीः पुत्रपशूँ᳘स्त ऽआ᳘ददे ऽसावि᳘ति ना᳘म गृह्णाति म᳘म स᳘मिद्धे᳘ ऽहौषीः प्प्राणापानौ᳘ त ऽआ᳘ददे ऽसावि᳘ति ना᳘म गृह्णाति स वा᳘ ऽएष᳘ निरिन्द्रियो᳘ व्विसुकृ᳘दस्मा᳘ल्लोकात्प्रै᳘ति य᳘मेवंवि᳘द्ब्राह्मणः श᳘पति त᳘स्मादेवंविच्छ्रो᳘त्रियस्य जाया᳘या ऽउपहा᳘सन्नेच्छेदुत᳘ ह्येवम्वित्प᳘रो भ᳘वति॥
</details>

<details><summary>मूलम् - श्रीधरादि</summary>

(त्य᳘) अ᳘थ य᳘स्य जाया᳘यै जारः स्यात्[[!!]]॥  
(त्त) तञ्चे᳘द्द्विष्यादा᳘मपात्रे ऽग्नि᳘मुपसमाधा᳘य प्प्रतिलोम᳘ᳫँ᳘ शरबर्हि᳘ स्तीर्त्वा त᳘स्मिन्नेता᳘स्तिस्रः᳘ शर᳘भृष्टीः प्प्रतिलोमाः᳘ सर्प्पि᳘षा ऽक्त्वा᳘ जुहुयान्म᳘म स᳘मिद्धे᳘ ऽहौषीराशापराकाशौ᳘ त ऽआद᳘दे ऽसावि᳘ति[[!!]] ना᳘म गृह्णाति म᳘म स᳘मिद्धे᳘ ऽहौषीः पुत्रपशूँ᳘स्त ऽआ᳘ददे ऽसावि᳘ति ना᳘म गृह्णाति म᳘म स᳘मिद्धे᳘ ऽहौषीः प्प्राणापानौ᳘ त ऽआ᳘ददे ऽसावि᳘ति ना᳘म गृह्णाति स वा᳘ ऽएष᳘ निरिन्द्रियो᳘ व्विसुकृ᳘दस्मा᳘ल्लोकात्प्रै᳘ति य᳘मेवंवि᳘द्ब्राह्मणः श᳘पति त᳘स्मादेवंविच्छ्रो᳘त्रियस्य जाया᳘या ऽउपहा᳘सन्नेच्छेदुत᳘ ह्येवम्वित्प᳘रो भ᳘वति॥
</details>

<details><summary>मूलम् - Weber</summary>

अ᳘थ य᳘स्य जाया᳘यै जारः स्या᳘त्॥  
तं चे᳘द्द्विष्यादा᳘मपात्रेऽग्नि᳘मुपसमाधा᳘य प्रतिलोमं᳘ शरबर्हि᳘ स्तीर्त्वा त᳘स्मिन्नेता᳘स्तिस्रः᳘ शर᳘भृष्ठीः प्रतिलोमाः᳘ सर्पि᳘षात्त्का᳘ जुहुयान्म᳘म स᳘मिद्धे᳘ऽहौषीराशापराकाशौ᳘ त आ᳘ददेऽसावि᳘ति ना᳘म गृह्णाति म᳘म स᳘मिद्धे᳘ऽहौषीः पुत्रपशू᳘ᳫं᳘स्त आ᳘ददेऽसावि᳘ति ना᳘म गृह्णाति म᳘म स᳘मिद्धे᳘ऽहौषीः प्राणापानौ᳘ त आ᳘ददेऽसावि᳘ति ना᳘म गृह्णाति स वा᳘ एष᳘ निरिन्द्रियो᳘ विसुकृ᳘दस्मा᳘ल्लोकात्प्रै᳘ति य᳘मेवंवि᳘द्ब्राह्मणः [^wbr_14] श᳘पति त᳘स्मादेवंविछ्रो᳘त्रियस्य जाया᳘या उपहाॗसं नेछेदुतॗ ह्येवंवित्प᳘रो भ᳘वति॥  

[^wbr_14]: जाया᳘यै जारः᳘ स्यात् AM. - ibid. म᳘म समिद्धे᳘ऽहौषी AM. throughout. - ibid. य᳘ एवंवि᳘द्ब्राह्मणः A. यमेवंविद्ब्राह्मणं D.
</details>

<details><summary>मूलम् - विस्वरम्</summary>

अथ यस्य जायायै जारः स्यात् । तं चेद्द्विष्यात् । आमपात्रे अग्निमुपसमाधाय । प्रतिलोमं शरबर्हिः स्तीर्त्वा । तस्मिन्नेतास्तिस्रः शरभृष्टीः प्रतिलोमाः सर्पिषा अक्त्वा जुहुयात्- **“मम समिद्धे ऽहौषीराशापराकाशौ** [^१_२८२] **त आददे असौ”**- इति नाम गृह्णाति । **“मम समिद्धे ऽहौषीः पुत्रपशूँस्त आददे असौ”**- इति नाम गृह्णाति । **“मम समिद्धे ऽहौषीः प्राणापानौ त आददे असौ”**- इति नाम गृह्णाति । स वा एष निरिन्द्रियो विसुकृदस्माल्लोकात्प्रैति । यमेवंवित् ब्राह्मणः शपति । तस्मादेवंवित् श्रोत्रियस्य जायाया उपहासं नेच्छेत् । उत हि एवंवित्परो भवति ॥ ११ ॥

[^१_२८२]: आशा प्रार्थना वाचा यत्प्रतिज्ञातं कर्मणा च नोपपादितं तस्य परीक्षा पराकाशः । इति द्विवेदगङ्गः ।
</details>

<details><summary>श्रीमद्वासुदेवब्रह्मभगवान्</summary>

‘अथ’ पुनः ‘यस्य जायायै जारः’ उपपतिः ‘स्यात्’ । ‘तं चेत् द्विष्यात्’ अभिचरिष्यामि एनं इति मन्येत । तस्येदं कर्म । ‘आमपात्रे’ ‘अग्निमुपसमाधाय’ । सर्वं ‘प्रतिलोमं’ कुर्यात् । तत् तस्मिन्नग्नौ ‘एताः तिस्रः शरभृष्टीः’ शरेषीकाः ‘सर्पिषा अक्त्वा’ घृतेनाभ्यज्य ‘प्रतिलोमाः’ विपरीताग्राः ‘जुहुयात्’ । “मम समिद्धे ऽहौषीः” इत्याद्या आहुतीः । ‘असाविति’ नामग्रहणं प्रत्येकम् । स एषः ‘एवंवित्’ ब्राह्मणः ‘यं’ शपति । ‘स विसुकृत्’ विकृत-पुण्य-कर्मा ‘प्रैति’ । ‘तस्मात् एवंवित् श्रोत्रियस्य जायायाः’ दारेण ‘नोपहासं’ नर्मापि न कुर्यात् । किमुत अधोपहासम् । ‘हि’ यस्मात् एवंविदपि तावत् ‘परो भवति’ । शत्रुर्भवतीत्य् अर्थः ॥ ११ ॥
</details>


## १२


<details open><summary>विश्वास-प्रस्तुतिः</summary>

(त्य᳘) अ᳘थ य᳘स्य जाया᳘मार्त्तव᳘म्विन्दे᳘त्॥  
(त्त्र्य) त्र्यह᳘ङ्कᳫँ᳭से न᳘ पिबेद᳘हतवासा᳘ नैनाम्वृ᳘षलो न व्वृ᳘षल्यु᳘पहन्यात्त्रिरात्रान्त᳘ ऽआप्लू᳘य व्व्रीहीन᳘वघातयेत्॥
</details>

<details><summary>मूलम् - श्रीधरादि</summary>

(त्य᳘) अ᳘थ य᳘स्य जाया᳘मार्त्तव᳘म्विन्दे᳘त्॥  
(त्त्र्य) त्र्यह᳘ङ्कᳫँ᳭से न᳘ पिबेद᳘हतवासा᳘ नैनाम्वृ᳘षलो न व्वृ᳘षल्यु᳘पहन्यात्त्रिरात्रान्त᳘ ऽआप्लू᳘य व्व्रीहीन᳘वघातयेत्॥
</details>

<details><summary>मूलम् - Weber</summary>

अ᳘थ य᳘स्य जाया᳘मार्तवं᳘ विन्दे᳘त्॥  
त्र्यहं᳘ कंसे न᳘ पिबेद᳘हतवासाॗ नैनां वृ᳘षलो न वृ᳘षल्यु᳘पहन्यात्त्रिरात्रान्त᳘ आप्लू᳘य व्रीहीन᳘वघातयेत् [^wbr_15] ॥  

[^wbr_15]: जा᳘यामार्त, कᳫसे न पिबेद᳘हतवा᳘सा᳘ नैनां वृ᳘षलो न᳘ वृषल्यु᳘प, व्रीही᳘नवघा᳘तयेत् AM.
</details>

<details><summary>मूलम् - विस्वरम्</summary>

अथ यस्य जायामार्तवं विन्देत् । त्र्यहं कंसे न पिबेत् । अहतवासाः । नैनां वृषलो न वृषल्य् उपहन्यात् । त्रिरात्रान्त आप्लूय । व्रीहीनवघातयेत् ॥ १२ ॥
</details>

<details><summary>श्रीमद्वासुदेवब्रह्मभगवान्</summary>

‘अथ यस्य जायामार्तवं विन्देत्’ ऋतुभावः प्राप्नुयात् इत्य् एवमादि-ग्रन्थः “श्रीर्ह वा एषा स्त्रीणां”- (कं. ७) इत्यतः पूर्वं द्रष्टव्यः । सामर्थ्यात् । ‘त्र्यहं कंसे न पिबेत्’ । अहतवासाश्च भवेत् । ‘न एनां’ स्नातां अस्नातां च ‘वृषलो वृषली वा’ नोपहन्यान्नोपस्पृशेत् । ‘त्रिरात्रान्ते’ त्रिरात्रऋतुसमाप्तौ ‘आप्लूय’ स्नात्वा ‘अहतवासाः’ स्यात् । इति व्यवहितेन सम्बन्धः । तामाप्लुतां ‘व्रीहीनवघातयेत्’ व्रीह्यवघाताय तामेव विनियुञ्ज्यात् ॥ १२ ॥
</details>


## १३


<details open><summary>विश्वास-प्रस्तुतिः</summary>

(त्स) स य᳘ ऽइच्छे᳘त्॥  
(त्पु) पुत्रो᳘ मे गौरो᳘ जायेत व्वे᳘दम᳘नुब्ब्रुवीत स᳘र्व्वमा᳘युरियादि᳘ति क्षीरौ᳘दनम्पाचयित्वा स᳘र्प्पिष्मन्तमश्नीया᳘तामीश्वरौ ज᳘नयितवै[[!!]]॥
</details>

<details><summary>मूलम् - श्रीधरादि</summary>

(त्स) स य᳘ ऽइच्छे᳘त्॥  
(त्पु) पुत्रो᳘ मे गौरो᳘ जायेत व्वे᳘दम᳘नुब्ब्रुवीत स᳘र्व्वमा᳘युरियादि᳘ति क्षीरौ᳘दनम्पाचयित्वा स᳘र्प्पिष्मन्तमश्नीया᳘तामीश्वरौ ज᳘नयितवै[[!!]]॥
</details>

<details><summary>मूलम् - Weber</summary>

स य᳘ इछे᳘त्॥  
पुत्रो᳘ मे गौरो᳘ जायेत वे᳘दम᳘नुब्रुवीत स᳘र्वमा᳘युरियादि᳘ति क्षीरौ᳘दनम् [^wbr_16] पाचयित्वा स᳘र्पिष्मन्तमश्नीया᳘तामीश्वरौ ज᳘नयितवै᳟ [^wbr_17] ॥  

[^wbr_16]: वे᳘दमनु᳘ब्रुवीत AM. - ibid. क्षीरौ᳘दन acc.! 
[^wbr_17]: पुत्रो मे᳘ (दुहिता मे᳘ in १६), पा᳘चयित्वा, मश्नीया᳘तामीश्वरौ ज᳘नयि᳘तवै AM.
</details>

<details><summary>मूलम् - विस्वरम्</summary>

स य इच्छेत् । पुत्रो मे गौरो जायेत । वेदमनुब्रुवीत । सर्वमायुरियात् इति । क्षीरौदनं पाचयित्वा । सर्पिष्मन्तमश्नीयाताम् । ईश्वरौ जनयितवै ॥ १३ ॥
</details>

<details><summary>श्रीमद्वासुदेवब्रह्मभगवान्</summary>

‘स य इच्छेत् पुत्रो मे गौरः’ वर्णतः ‘जायेत्’ । ‘वेदमेकमनुब्रुवीत’ । ‘सर्वमायुरियात्’ वर्षशतम् । ‘क्षीरौदनं पाचयित्वा’ । ‘सर्पिष्मन्तमश्नीयातां’ । ‘ईश्वरौ जनयितवै’ ॥ १३ ॥
</details>


## १४


<details open><summary>विश्वास-प्रस्तुतिः</summary>

(वा ऽअ᳘) अ᳘थ य᳘ ऽइच्छे᳘त्॥  
(त्पु) पुत्त्रो᳘ मे कपिलः᳘ पिङ्गलो᳘ जायेत द्वौ व्वे᳘दाव᳘नुब्ब्रुवीत स᳘र्व्वमा᳘युरियादि᳘ति द᳘ध्योदनम्पाचयित्वा[[!!]] स᳘र्प्पिष्मन्तमश्नीया᳘तामीश्वरौ ज᳘नयितवै[[!!]]॥
</details>

<details><summary>मूलम् - श्रीधरादि</summary>

(वा ऽअ᳘) अ᳘थ य᳘ ऽइच्छे᳘त्॥  
(त्पु) पुत्त्रो᳘ मे कपिलः᳘ पिङ्गलो᳘ जायेत द्वौ व्वे᳘दाव᳘नुब्ब्रुवीत स᳘र्व्वमा᳘युरियादि᳘ति द᳘ध्योदनम्पाचयित्वा[[!!]] स᳘र्प्पिष्मन्तमश्नीया᳘तामीश्वरौ ज᳘नयितवै[[!!]]॥
</details>

<details><summary>मूलम् - Weber</summary>

अ᳘थ य᳘ इछे᳘त्॥  
पुत्रो᳘ मे कपिलः᳘ पिङ्गलो᳘ जायेत द्वौ वे᳘दाव᳘नुब्रुवीत स᳘र्वमा᳘युरियादि᳘ति दध्यो᳘दनम् [^wbr_18] पाचयित्वा स᳘र्पिष्मन्तमश्नीया᳘तामीश्वरौ ज᳘नयितवै᳟॥  

[^wbr_18]: जाये᳘त द्वौ᳘ वेदा᳘वनु᳘ब्रुवीत AM. - ibid. दध्यौदनं D. ?
</details>

<details><summary>मूलम् - विस्वरम्</summary>

अथ य इच्छेत् । पुत्रो मे कपिलः पिङ्गलो जायेत । द्वौ वेदावनुब्रुवीत । सर्वमायुरियात् इति । दध्योदनं पाचयित्वा । सर्पिष्मन्तमश्नीयाताम् । ईश्वरौ जनयितवै ॥ १४ ॥
</details>

<details><summary>श्रीमद्वासुदेवब्रह्मभगवान्</summary>

‘दध्योदनं’ दध्ना चरुं ‘पाचयित्वा’ ‘पुत्रो मे कपिलः पिङ्गलो जायेत द्वौ वेदावनुब्रुवीत सर्वमायुरियादिति’ पुत्रं चेदिच्छति ॥ १४ ॥
</details>


## १५


<details open><summary>विश्वास-प्रस्तुतिः</summary>

(वा ऽअ᳘) अ᳘थ य᳘ ऽइच्छे᳘त्॥  
(त्पु) पुत्रो᳘ मे श्यामो᳘ लोहिताक्षो᳘ जायेत त्रीन्वे᳘दान᳘नुब्ब्रुवीत स᳘र्व्वमा᳘युरियादि᳘त्युदौ᳘दनम्पाचयित्वा स᳘र्प्पिष्मन्तमश्नीया᳘तामीश्वरौ ज᳘नयितवै[[!!]]॥
</details>

<details><summary>मूलम् - श्रीधरादि</summary>

(वा ऽअ᳘) अ᳘थ य᳘ ऽइच्छे᳘त्॥  
(त्पु) पुत्रो᳘ मे श्यामो᳘ लोहिताक्षो᳘ जायेत त्रीन्वे᳘दान᳘नुब्ब्रुवीत स᳘र्व्वमा᳘युरियादि᳘त्युदौ᳘दनम्पाचयित्वा स᳘र्प्पिष्मन्तमश्नीया᳘तामीश्वरौ ज᳘नयितवै[[!!]]॥
</details>

<details><summary>मूलम् - Weber</summary>

अ᳘थ य᳘ इछे᳘त्॥  
पुत्रो᳘ मे श्यामो᳘ लोहिताक्षो᳘ जायेत त्रीन्वे᳘दान᳘नुब्रुवीत [^wbr_19] स᳘र्वमा᳘युरियादि᳘त्युदौ᳘दनम् पाचयित्वा स᳘र्पिष्मन्तमश्नीया᳘तामीश्वरौ ज᳘नयितवै᳟ [^wbr_20] ॥ 

[^wbr_19]: त्री᳘न्वेदा᳘ननु᳘ब्रु AM.
[^wbr_20]: पुत्रो मे᳘ (दुहिता मे᳘ in १६), पा᳘चयित्वा, मश्नीया᳘तामीश्वरौ ज᳘नयि᳘तवै AM.
</details>

<details><summary>मूलम् - विस्वरम्</summary>

अथ य इच्छेत् । पुत्रो मे श्यामो लोहिताक्षो जायेत । त्रीन् वेदाननुब्रुवीत । सर्वमायुरियात् इति । उदौदनं पाचयित्वा । सर्पिष्मन्तमश्नीयाताम् । ईश्वरौ जनयितवै ॥ १५ ॥
</details>

<details><summary>श्रीमद्वासुदेवब्रह्मभगवान्</summary>

“अथ य इच्छेत् पुत्रो मे श्यामो लोहिताक्षो जायेत त्रीन् वेदाननुब्रुवीत” इत्यादि । इच्छति पुत्रम् । तदा एवमत्र न नियमः । केवलमेव स्वाभाविकं ओदनम् । उदक-ग्रहणमन्य-प्रसङ्ग-निरासार्थम् [^१_२८४] ॥ १५ ॥

[^१_२८४]: अन्यस्य क्षीरादेर्निवृत्त्यर्थमित्य् अर्थः ।
</details>


## १६


<details open><summary>विश्वास-प्रस्तुतिः</summary>

(वा ऽअ᳘) अ᳘थ य᳘ ऽइच्छे᳘त्॥  
(द्दु) दुहिता᳘ मे पण्डिता᳘ जायेत स᳘र्व्वमा᳘युरियादि᳘ति तिलौ᳘दनम्पाचयित्वा स᳘र्प्पिष्मन्तमश्नीया᳘तामीश्वरौ ज᳘नयितवै[[!!]]॥
</details>

<details><summary>मूलम् - श्रीधरादि</summary>

(वा ऽअ᳘) अ᳘थ य᳘ ऽइच्छे᳘त्॥  
(द्दु) दुहिता᳘ मे पण्डिता᳘ जायेत स᳘र्व्वमा᳘युरियादि᳘ति तिलौ᳘दनम्पाचयित्वा स᳘र्प्पिष्मन्तमश्नीया᳘तामीश्वरौ ज᳘नयितवै[[!!]]॥
</details>

<details><summary>मूलम् - Weber</summary>

अ᳘थ य᳘ इछे᳘त्॥  
दुहिता᳘ मे पण्डिता᳘ जायेत स᳘र्वमा᳘युरियादि᳘ति तिलौ᳘दनम् पाचयित्वा स᳘र्पिष्मन्तमश्नीया᳘तामीश्वरौ ज᳘नयितवै᳟ [^wbr_21] ॥  

[^wbr_21]: पुत्रो मे᳘ (दुहिता मे᳘ in १६), पा᳘चयित्वा, मश्नीया᳘तामीश्वरौ ज᳘नयि᳘तवै AM.
</details>

<details><summary>मूलम् - विस्वरम्</summary>

अथ य इच्छेत् । दुहिता मे पण्डिता जायेत । सर्वमायुरियात् इति । तिलौदनं पाचयित्वा । सर्पिष्मन्तमश्नीयाताम् । ईश्वरौ जनयितवै ॥ १६ ॥
</details>

<details><summary>श्रीमद्वासुदेवब्रह्मभगवान्</summary>

‘दुहिता मे पण्डिता जायेत’ । दुहितुः पाण्डित्यं गृह-तन्त्र-विषयमेव । वेदे अनधिकारात् । ‘तिलौदनं’ कृसरम् ॥ १६ ॥
</details>


## १७


<details open><summary>विश्वास-प्रस्तुतिः</summary>

(वा ऽअ᳘) अ᳘थ य᳘ ऽइच्छे᳘त्॥  
(त्पु) पुत्रो᳘ मे पण्डितो᳘ व्विजिगीथः᳘ समिति᳘ङ्गमः शूश्रू᳘षिताम्वा᳘चम्भा᳘षिता जायेत स᳘र्व्वान्वे᳘दान᳘नुब्ब्रुवीत स᳘र्व्वमा᳘युरियादि᳘ति माᳫँ᳭सौ᳘दनम्पाचयित्वा स᳘र्प्पिष्मन्तमश्नीया᳘तामीश्वरौ ज᳘नयितवा᳘ ऽऔक्ष्णे᳘न वा᳘ ऽऽर्षभेण वा॥
</details>

<details><summary>मूलम् - श्रीधरादि</summary>

(वा ऽअ᳘) अ᳘थ य᳘ ऽइच्छे᳘त्॥  
(त्पु) पुत्रो᳘ मे पण्डितो᳘ व्विजिगीथः᳘ समिति᳘ङ्गमः शूश्रू᳘षिताम्वा᳘चम्भा᳘षिता जायेत स᳘र्व्वान्वे᳘दान᳘नुब्ब्रुवीत स᳘र्व्वमा᳘युरियादि᳘ति माᳫँ᳭सौ᳘दनम्पाचयित्वा स᳘र्प्पिष्मन्तमश्नीया᳘तामीश्वरौ ज᳘नयितवा᳘ ऽऔक्ष्णे᳘न वा᳘ ऽऽर्षभेण वा॥
</details>

<details><summary>मूलम् - Weber</summary>

अ᳘थ य᳘ इछे᳘त्॥  
पुत्रो᳘ मे पण्डितो᳘ विजिगीथः᳘ समितिं᳘गमः शूश्रू᳘षितां वा᳘चम् भा᳘षिता जायेत स᳘र्वान्वे᳘दान᳘नुब्रुवीत स᳘र्वमा᳘युरियादि᳘ति मांसौ᳘दनम् पाचयित्वा स᳘र्पिष्मन्तमश्नीया᳘तामीश्वरौ ज᳘नयितवा᳘ [^wbr_22] औक्ष्णे᳘न [^wbr_23] वा᳘र्षभेण वा॥  

[^wbr_22]: पुत्रो मे᳘ (दुहिता मे᳘ in १६), पा᳘चयित्वा, मश्नीया᳘तामीश्वरौ ज᳘नयि᳘तवै AM.
[^wbr_23]: शुश्रू᳘षितां acc.! - ibid. जा᳘येत स᳘र्वान्वे᳘दाननु᳘ब्रु AM. - ibid. औक्ष्ण᳘ acc.!
</details>

<details><summary>मूलम् - विस्वरम्</summary>

अथ य इच्छेत् । पुत्रो मे पण्डितो विजिगीथः समितिङ्गमः शुश्रूषितां वाचं भाषिता जायेत । सर्वान् वेदाननुब्रुवीत । सर्वमायुरियात् इति । मांसौदनं पाचयित्वा । सर्पिष्मन्तमश्नीयाताम् । ईश्वरौ जनयितवै । औक्ष्णेन वा । आर्षभेण वा ॥ १७ ॥
</details>

<details><summary>श्रीमद्वासुदेवब्रह्मभगवान्</summary>

विविधं जिगीथः ‘विजिगीथः’ प्रख्यात इति यावत् । ‘समितिङ्गमः’ सभां गच्छतीति प्रगल्भः इत्य् एतत्-पाण्डित्यस्य पृथक् ग्रहणात् । ‘शुश्रूषितां’ श्रोतुमिष्टां रमणीयां ‘वाचं’ ‘भाषिता’ संस्कृताया अर्थवत्या वाचो भाषितेत्य् अर्थः । मांस-मिश्रमोदनं ‘मांसौदनं’ तन्-मांस-नियमार्थं ब्रवीति ‘औक्ष्णेन वा’ मांसेन । उक्षा सेचनसमर्थः पुङ्गवः । तदीयं मांसम् । ‘आर्षभेण वा’ । ऋषभस्ततो ऽप्यधिकवयाः । तदीयमार्षभं मांसम् । १७ ॥
</details>


## १८


<details open><summary>विश्वास-प्रस्तुतिः</summary>

(वा᳘ ऽथा) अ᳘थाभिप्प्रात᳘रेव᳘॥  
स्थालीपाकावृता᳘ ऽऽज्यञ्चेष्टित्वा᳘ स्थालीपाक᳘स्योपघा᳘तञ्जु᳘होत्यग्न᳘ये स्वा᳘हा ऽनुमतये स्वा᳘हा देवा᳘य सवित्रे᳘ सत्य᳘प्प्रसवाय स्वाहे᳘ति हु᳘त्वोद्धृत्य प्प्रा᳘श्नाति प्प्राश्ये᳘तरस्याः प्प्र᳘यच्छति प्प्रक्षा᳘ल्य पाणी᳘ ऽउदपात्र᳘म्पूरयित्वा ते᳘नैनान्त्रि᳘र᳘भ्युक्षत्यु᳘त्तिष्ठातो᳘ व्विश्वावसो ऽन्या᳘मिच्छ प्प्रफ᳘र्व्यम्[[!!]]। स᳘ञ्जायाम्प᳘त्या सहे᳘ति॥
</details>

<details><summary>मूलम् - श्रीधरादि</summary>

(वा᳘ ऽथा) अ᳘थाभिप्प्रात᳘रेव᳘॥  
स्थालीपाकावृता᳘ ऽऽज्यञ्चेष्टित्वा᳘ स्थालीपाक᳘स्योपघा᳘तञ्जु᳘होत्यग्न᳘ये स्वा᳘हा ऽनुमतये स्वा᳘हा देवा᳘य सवित्रे᳘ सत्य᳘प्प्रसवाय स्वाहे᳘ति हु᳘त्वोद्धृत्य प्प्रा᳘श्नाति प्प्राश्ये᳘तरस्याः प्प्र᳘यच्छति प्प्रक्षा᳘ल्य पाणी᳘ ऽउदपात्र᳘म्पूरयित्वा ते᳘नैनान्त्रि᳘र᳘भ्युक्षत्यु᳘त्तिष्ठातो᳘ व्विश्वावसो ऽन्या᳘मिच्छ प्प्रफ᳘र्व्यम्[[!!]]। स᳘ञ्जायाम्प᳘त्या सहे᳘ति॥
</details>

<details><summary>मूलम् - Weber</summary>

अ᳘थाभिप्रात᳘रेव᳟॥  
स्थालीपाकावृता᳘ज्यं चेष्टित्वा᳘ स्थालीपाक᳘स्योपघा᳘तं जुहोत्यग्न᳘ये स्वाहा᳘नुमतये स्वा᳘हा देवा᳘य सवित्रे᳘ सत्य᳘प्रसवाय स्वाहे᳘ति हुॗत्वोद्धृत्य प्रा᳘श्नाति प्राश्ये᳘तरस्याः प्र᳘यछति प्रक्षा᳘ल्य पाणी᳘ उदपात्र᳘म् पूरयित्वा ते᳘नैनां त्रि᳘रॗभ्युक्षत्यु᳘तिष्ठातो᳘ विश्वावसोऽन्या᳘मिछ [^wbr_24] प्रफर्व्य᳘म्॥  
सं᳘ जायाम् प्र᳘त्या सहे᳘ति॥ 

[^wbr_24]: स्थालीपाकावृ᳘ताज्यं᳘ चेष्टित्वा स्था᳘लीपाक᳘स्यो, स्वा᳘हनुमत᳘ये, पा᳘णी ऽउदपात्रं पू᳘रयित्वा, ष्ठातो विश्वा᳘वसो᳘ऽन्यामिछ AM.
</details>

<details><summary>मूलम् - विस्वरम्</summary>

अथाभिप्रातरेव । स्थालीपाकावृता आज्यं चेष्टित्वा । स्थालीपाकस्योपघातं जुहोति- **“अग्नये स्वाहा । अनुमतये स्वाहा । देवाय सवित्रे प्रसवित्रे सत्यप्रसवाय स्वाहा”**- इति । हुत्वा, उद्धृत्य, प्राश्नाति । प्राश्य, इतरस्याः प्रयच्छति । प्रक्षाल्य पाणी, उदपात्रं पूरयित्वा, तेनैनां त्रिरभ्युक्षति- **“उत्तिष्ठातो विश्वावसो ऽन्यामिच्छ** [^१_२८५] **प्रफर्व्यम्** [^२_२८५] । **सं जायां पत्या सह”**- इति ॥ १८ ॥

[^१_२८५]: एतन्नामकगन्धर्व ! इति बोध्यम् ।

[^२_२८५]: ‘प्रफर्व्यम्’ प्रकर्षेण गम्या तां प्रथमयुवतिं तरुणीमित्य् अर्थः ।
</details>

<details><summary>श्रीमद्वासुदेवब्रह्मभगवान्</summary>

‘अथाभिप्रातरेव’ काले अवघात-निर्वृत्तान् तण्डुलानादाय ‘स्थालीपाकावृता’ ‘आज्यं चेष्टित्वा’ आज्यसंस्कारं कृत्वा चरुं श्रपयित्वा स्थालीपाकस्याहुतीः ‘जुहोति’ उपघातमुपहत्योपहत्य । “अग्नये स्वाहा” इत्याद्याः । गार्ह्यः सर्वो विधिर्द्रष्टव्यो ऽत्र । ‘हुत्वोद्धृत्य’ चरुशेषं ‘प्राश्नाति’ स्वयं ‘प्राश्य’ ‘इतरस्याः’ पत्न्यै ‘प्रयच्छति’ उच्छिष्टम् । ‘प्रक्षाल्य पाणी’ आचम्य ‘उदपात्रं पूरयित्वा’ । तेनोदकेनैनां ‘त्रिरभ्युक्षति’ अनेन मन्त्रेण “उत्तिष्ठातो विश्वावसो”- इति । सकृन्मन्त्रोच्चारणम् ॥ १८ ॥
</details>


## १९


<details open><summary>विश्वास-प्रस्तुतिः</summary>

(त्य᳘) अ᳘थैनामभि᳘पद्यते॥  
(ते ऽमो) अमो ऽह᳘मस्मि सा त्वᳫँ᳭ सा त्व᳘मस्यमो᳘ ऽअह᳘म्। सा᳘माह᳘मस्मि ऽऋक्त्वन्द्यौ᳘रह᳘म्पृथिवी त्वम्[[!!]]॥ तावे᳘हि सᳫँ᳭रभा᳘वहै सह रे᳘तो दधा᳘वहै। पुᳫँ᳭से᳘ पुत्रा᳘य व्वि᳘त्तय ऽइ᳘ति॥
</details>

<details><summary>मूलम् - श्रीधरादि</summary>

(त्य᳘) अ᳘थैनामभि᳘पद्यते॥  
(ते ऽमो) अमो ऽह᳘मस्मि सा त्वᳫँ᳭ सा त्व᳘मस्यमो᳘ ऽअह᳘म्। सा᳘माह᳘मस्मि ऽऋक्त्वन्द्यौ᳘रह᳘म्पृथिवी त्वम्[[!!]]॥ तावे᳘हि सᳫँ᳭रभा᳘वहै सह रे᳘तो दधा᳘वहै। पुᳫँ᳭से᳘ पुत्रा᳘य व्वि᳘त्तय ऽइ᳘ति॥
</details>

<details><summary>मूलम् - Weber</summary>

अ᳘थैनामभि᳘पद्यते॥  
अमोऽह᳘मस्मि सा त्वᳫं सा त्व᳘मस्यमो᳘ अह᳘ᳫं᳘ सा᳘माह᳘मस्मि ऋक्त्वं द्यौ᳘रह᳘म् पृथिवी त्व᳘म्॥  
तावे᳘हि संरभा᳘वहै सह रे᳘तो दधा᳘वहै॥  
पुंसे᳘ पुत्रा᳘य वि᳘त्तय इ᳘ति [^wbr_25] ॥  

[^wbr_25]: मभिप᳘द्यते᳘ । ऽमो (अमो M.) ऽहमस्मि सा᳘ त्वᳫ, सा᳘माहमस्मि ऽऋ᳘त्कं द्यौ᳘रहं पृथिवी᳘ त्वम्, ता᳘वेहि, स᳘ह रेतो दधा᳘वहै पु᳘ᳫसे पुत्राय᳘ वित्तयऽइ᳘ति AM. – ibid. Read द᳘धावहै.
</details>

<details><summary>मूलम् - विस्वरम्</summary>

अथैनामभिपद्यते- **“अमो ऽहमस्मि** [^१_२८५] **सा** [^२_२८५] **त्वं सा त्वमस्यमो ऽअहम् । सामाहमस्मि ऋक् त्वं द्यौरहं पृथिवी त्वम् ॥ तावेहि संरभावहै सह रेतो दधावहै । पुंसे पुत्राय वित्तये”** [^३_२८५] इति ॥ १९ ॥

[^१_२८५]: अमः प्राणः इति ।

[^२_२८५]: ‘सा’ इति तच्छब्देन ‘वाक्’ गृह्यते ।

[^३_२८५]: वित्तिर्लाभ इति ।
</details>

<details><summary>श्रीमद्वासुदेवब्रह्मभगवान्</summary>

‘अथैनामभिपद्यते’ । क्षीरौदनादि यथा ऽपत्यकामं भुक्त्वेति क्रमो ऽत्र द्रष्टव्यः । सन्निवेश-काले “अमो ऽहमस्मि” इत्यादि-मन्त्रेणाभिपद्यते ॥ १९ ॥
</details>


## २०


<details open><summary>विश्वास-प्रस्तुतिः</summary>

(त्य᳘) अ᳘थास्या ऽऊरू व्वि᳘हापयति॥  
व्वि᳘जिहीथान्द्या᳘वापृथिवी ऽइ᳘ति त᳘स्यामर्थ᳘न्निष्ठा᳘प्य मु᳘खेन मु᳘खᳫँ᳭ सन्धा᳘य त्रि᳘रेनाम᳘नुलोमाम᳘नुमार्ष्टि व्वि᳘ष्णुर्य्योनिङ्कल्पयतु त्व᳘ष्टा रूपा᳘णि पिᳫँ᳭शतु। आ᳘सिञ्चतु प्प्रजा᳘पतिर्द्धाता ग᳘र्भ्भन्दधातु ते। ग᳘र्भ्भन्धेहि सिनीवालि ग᳘र्भ्भन्धेहि पृथुष्टुके। ग᳘र्भन्ते ऽअश्वि᳘नौ देवावा᳘धत्ताम्पुष्करस्र᳘जौ॥
</details>

<details><summary>मूलम् - श्रीधरादि</summary>

(त्य᳘) अ᳘थास्या ऽऊरू व्वि᳘हापयति॥  
व्वि᳘जिहीथान्द्या᳘वापृथिवी ऽइ᳘ति त᳘स्यामर्थ᳘न्निष्ठा᳘प्य मु᳘खेन मु᳘खᳫँ᳭ सन्धा᳘य त्रि᳘रेनाम᳘नुलोमाम᳘नुमार्ष्टि व्वि᳘ष्णुर्य्योनिङ्कल्पयतु त्व᳘ष्टा रूपा᳘णि पिᳫँ᳭शतु। आ᳘सिञ्चतु प्प्रजा᳘पतिर्द्धाता ग᳘र्भ्भन्दधातु ते। ग᳘र्भ्भन्धेहि सिनीवालि ग᳘र्भ्भन्धेहि पृथुष्टुके। ग᳘र्भन्ते ऽअश्वि᳘नौ देवावा᳘धत्ताम्पुष्करस्र᳘जौ॥
</details>

<details><summary>मूलम् - Weber</summary>

अ᳘थास्या ऊरू वि᳘हापयति॥  
वि᳘जिहीथां द्यावापृथिवी इ᳘ति त᳘स्यामर्थं᳘ निष्ठा᳘प्य मु᳘खेन मु᳘खᳫं [^wbr_26] संधा᳘य त्रि᳘रेनाम᳘नुलोमाम᳘नुमार्ष्टि वि᳘ष्णुर्यो᳘निं कल्पयतु त्व᳘ष्टा रूपा᳘णि पिंशतु॥  
आ᳘सिञ्चतु प्रजा᳘पतिर्धाता ग᳘र्भं दधातु ते॥  
ग᳘र्भं धेहि सिनीवालि ग᳘र्भं धेहि पृथुष्टुके॥  
ग᳘र्भं ते अश्वि᳘नौ देवावा᳘धत्ताम् [^wbr_27] पुष्करस्र᳘जौ॥  

[^wbr_26]: अर्थं᳘, मुखे᳘न मुख᳘ᳫ AM.
[^wbr_27]: ऊरू वि᳘हापयति AM. - ibid. त्रिरेणामनु D. – ibid. र्योनिं क᳘ल्पयतु, पि᳘ᳫशतु, र्धाता᳘ गर्भं᳘, सिनीवा᳘लि, पृथु᳘ष्टुके, दे᳘वावा᳘धत्तां AM.
</details>

<details><summary>मूलम् - विस्वरम्</summary>

**अथ गर्भाधानम् ।**

अथास्या ऊरू विहापयति- **“विजिहीथां द्यावापृथिवी”**- इति । तस्यामर्थं निष्ठाप्य । मुखेन मुखं सन्धाय । त्रिरेनामनुलोमामनुमार्ष्टि- **“विष्णुर्योनिं कल्पयतु त्वष्टा** **रूपाणि** [^१_२८६] **पिंशतु । आसिञ्चतु प्रजापतिर्धाता गर्भं दधातु ते ॥ गर्भं धेहि सिनीवालि** [^२_२८६] **गर्भं धेहि पृथुष्टुके** [^३_२८६] । **गर्भं ते अश्विनौ देवावाधत्तां पुष्करस्रजौ** ॥ २० ॥

[^१_२८६]: रूपाणि पिंशतु’ अवयवान् विभागशो दर्शनयोग्यान्करोत्विति भावः ।

[^२_२८६]: ‘सिनीवालि’ अन्नवति इति ।

[^३_२८६]: ‘पृथुष्टुके’ पृथुर्विस्तीर्णा स्तुका स्तुतिर्यस्यास्तत्सम्बुद्धौ । तद्रूपेण वर्तमाने इत्य् अर्थः ।
</details>

<details><summary>श्रीमद्वासुदेवब्रह्मभगवान्</summary>

‘अथास्या ऊरू विहापयति’ विश्लेषयति । “विजिहीथां द्यावापृथिवी” इत्य् अनेन । **तस्यामर्थमि**त्यादि पूर्ववत् । ‘त्रिरेनां’ शिरःप्रभृत्यनुलोमामनुमार्ष्टि । “व्विष्णुर्योनिम्” इत्यादि प्रतिमन्त्रम् । अन्ते ‘नाम गृह्णाति’ ‘असाविति‘ तस्याः ॥ २० ॥ २१ ॥
</details>


## २१


<details open><summary>विश्वास-प्रस्तुतिः</summary>

हिरण्य᳘यी ऽअर᳘णी॥  
या᳘भ्यान्निर्म्म᳘न्थतामश्वि᳘नौ दे᳘वौ[[!!]]॥  
त᳘न्ते ग᳘र्भ्भन्दधा᳘महे दशमे᳘ मासि सू᳘तवे॥ य᳘था ऽग्नि᳘गर्भ्भा पृथि᳘वी य᳘था द्यौरि᳘न्द्द्रेण गर्भ्भि᳘णी। व्वा᳘युर्द्दिशां[[!!]] य᳘था ग᳘र्भ्भ ऽए᳘वङ्ग᳘र्भ्भन्दधा᳘मि ते ऽसावि᳘ति ना᳘म गृह्णाति॥
</details>

<details><summary>मूलम् - श्रीधरादि</summary>

हिरण्य᳘यी ऽअर᳘णी॥  
या᳘भ्यान्निर्म्म᳘न्थतामश्वि᳘नौ दे᳘वौ[[!!]]॥  
त᳘न्ते ग᳘र्भ्भन्दधा᳘महे दशमे᳘ मासि सू᳘तवे॥ य᳘था ऽग्नि᳘गर्भ्भा पृथि᳘वी य᳘था द्यौरि᳘न्द्द्रेण गर्भ्भि᳘णी। व्वा᳘युर्द्दिशां[[!!]] य᳘था ग᳘र्भ्भ ऽए᳘वङ्ग᳘र्भ्भन्दधा᳘मि ते ऽसावि᳘ति ना᳘म गृह्णाति॥
</details>

<details><summary>मूलम् - Weber</summary>

हिरण्य᳘यी अर᳘णी॥  
या᳘भ्यां निर्म᳘न्थतामश्वि᳘नौ देवौ᳟॥  
तं᳘ ते ग᳘र्भं दधामहे दशमे᳘ मासि सू᳘तवे॥  
य᳘थाग्नि᳘गर्भा पृथिवी य᳘था द्यौरि᳘न्द्रेण गर्भि᳘णी वायु᳘र्दिशां य᳘था ग᳘र्भ एवं ग᳘र्भं दधामि [^wbr_28] तेऽसावि᳘ति ना᳘म गृह्णाति॥ 

[^wbr_28]: दे᳘वौ, दधा᳘महे द᳘शमे, पृथि᳘वी, ग᳘र्भिणी, वा᳘युर्दिशां यथा गर्भ ए᳘वं ग᳘र्भं दधा᳘मि AM.
</details>

<details><summary>मूलम् - विस्वरम्</summary>

**हिरण्ययी अरणी याभ्यां निर्मन्थतामश्विनौ देवौ । तं ते गर्भं दधामहे दशमे मासि सूतवे** [^१_२८६] ॥ **यथा ऽग्निगर्भा पृथिवी यथा द्यौरिन्द्रेण गर्भिणी । वायुर्दिशां यथा गर्भ एवं गर्भं दधामि ते” ॥** ‘असौ’ इति नाम गृह्णाति ॥ २१ ॥

[^१_२८६]: ‘सूतवे’ प्रसोतुमिति ।
</details>

<details><summary>श्रीमद्वासुदेवब्रह्मभगवान्</summary>

[व्याख्यानं विंशतितमे]
</details>


## २२


<details open><summary>विश्वास-प्रस्तुतिः</summary>

सोष्य᳘न्तीमद्भि᳘र᳘भ्युक्षति॥  
य᳘था व्वा᳘तः पुष्करि᳘णीᳫँ᳭ समीङ्ग᳘यति सर्व्व᳘तः। एवा᳘ ते ग᳘र्भ्भ ऽए᳘जतु सहा᳘वैतु जरा᳘युणा॥ इ᳘न्द्द्रस्याय᳘म्वज्ज्रः᳘ कृतः सा᳘र्ग्गडः स᳘परि᳘श्रयः। त᳘मिन्द्द्र नि᳘र्ज्जहि ग᳘र्भ्भेण सा᳘वरᳫँ᳭ सहे᳘ति॥
</details>

<details><summary>मूलम् - श्रीधरादि</summary>

सोष्य᳘न्तीमद्भि᳘र᳘भ्युक्षति॥  
य᳘था व्वा᳘तः पुष्करि᳘णीᳫँ᳭ समीङ्ग᳘यति सर्व्व᳘तः। एवा᳘ ते ग᳘र्भ्भ ऽए᳘जतु सहा᳘वैतु जरा᳘युणा॥ इ᳘न्द्द्रस्याय᳘म्वज्ज्रः᳘ कृतः सा᳘र्ग्गडः स᳘परि᳘श्रयः। त᳘मिन्द्द्र नि᳘र्ज्जहि ग᳘र्भ्भेण सा᳘वरᳫँ᳭ सहे᳘ति॥
</details>

<details><summary>मूलम् - Weber</summary>

सोष्य᳘न्तीमद्भि᳘रॗभ्युक्षति॥  
य᳘था वा᳘तः पुष्करि᳘णीᳫं समीङ्ग᳘यति सर्व᳘तः॥  
एवा᳘ ते ग᳘र्भ ए᳘जतु सहा᳘वैतु जरा᳘युणा॥  
इ᳘न्द्रस्यायं᳘ व्रजः᳘ कृतः सा᳘र्गडः स᳘परिश्रयः [^wbr_29] ॥  
त᳘मिन्द्र नि᳘र्जहि ग᳘र्भेण सा᳘वरᳫं सहे᳘ति॥  

[^wbr_29]: सो᳘ष्यन्तीमद्भि᳘रभ्यु᳘क्षति, पुष्क᳘रिणीᳫ समी᳘ङ्गयति (मी᳘ङ्क A), ए᳘वा ते, स᳘हावैतु, सपरि᳘श्रयः AM.
</details>

<details><summary>मूलम् - विस्वरम्</summary>

**अथ सोष्यन्तीकर्म ।**

सोष्यन्तीमद्भिरभ्युक्षति- **“यथा वातः पुष्करिणीं समीङ्गयति [^१_२८६] सर्वतः । एवा** [^२_२८६] **ते गर्भ एजतु सहावैतु जरायुणा ॥ इन्द्रस्यायं वज्रः कृतः सार्गडः** [^३_२८६] **सपरिश्रयः** [^४_२८६] । **तमिन्द्र [^५_२८६] निर्जहि गर्भेण सावरं** [^६_२८६] **सह”**- इति ॥ २२ ॥

[^१_२८६]: ‘समीङ्गयति’- सञ्चालयति ।

[^२_२८६]: ‘एवा’ एवमेव ।

[^३_२८६]: ‘सार्गडः’ सार्गलः, अर्गलेन निरोधेन सहितः ।

[^४_२८६]: ‘सपरिश्रयः’ परिवेष्टनसहितः ।

[^५_२८६]: तथा ऽस्मिन्मन्त्रे इन्द्र-शब्दो वायु-वाचकः । वायुश्चात्र प्रसूति-कालीयः ।

[^६_२८६]: सावरं मांसपेशी तया सह ।
</details>

<details><summary>श्रीमद्वासुदेवब्रह्मभगवान्</summary>

‘सोष्यन्तीमद्भिरभ्युक्षति’ प्रसूतिकाले सुख-प्रसवार्थं अनेन मन्त्रद्वयेन “यथा व्वातः पुष्करिणीं समीङ्गमयति सर्वतः । एवा ते गर्भ एजतु” इत्यादिना ॥ २२ ॥
</details>


## २३


<details open><summary>विश्वास-प्रस्तुतिः</summary>

जा᳘ते ऽग्नि᳘मुपसमाधा᳘य॥  
(या) अङ्क᳘ ऽआधा᳘य कᳫँ᳭से᳘ पृषदाज्य᳘मानी᳘य पृषदाज्य᳘स्योपघा᳘तञ्जुहोत्यस्मि᳘न्त्सह᳘स्रम्पु᳘ष्यास᳘मेधमानः[[!!]] स्वे᳘ गृहे। अस्यो᳘पसन्द्याम्मा᳘ च्छैत्सीत्प्रज᳘या च पशुभिश्च[[!!]] स्वा᳘हा। म᳘यि प्प्रा᳘णांस्त्व᳘यि म᳘नसा जुहोमि स्वा᳘हा॥
</details>

<details><summary>मूलम् - श्रीधरादि</summary>

जा᳘ते ऽग्नि᳘मुपसमाधा᳘य॥  
(या) अङ्क᳘ ऽआधा᳘य कᳫँ᳭से᳘ पृषदाज्य᳘मानी᳘य पृषदाज्य᳘स्योपघा᳘तञ्जुहोत्यस्मि᳘न्त्सह᳘स्रम्पु᳘ष्यास᳘मेधमानः[[!!]] स्वे᳘ गृहे। अस्यो᳘पसन्द्याम्मा᳘ च्छैत्सीत्प्रज᳘या च पशुभिश्च[[!!]] स्वा᳘हा। म᳘यि प्प्रा᳘णांस्त्व᳘यि म᳘नसा जुहोमि स्वा᳘हा॥
</details>

<details><summary>मूलम् - Weber</summary>

जाॗतेऽग्नि᳘मुपसमाधा᳘य॥  
अङ्क᳘ आधा᳘य कंसे᳘ पृषदाज्य᳘मानी᳘य पृषदाज्य᳘स्योपघा᳘तं जुहोत्यस्मि᳘न्त्सह᳘स्रम् पुष्यासमे᳘धमानः स्व᳘गृहे अस्यो᳘पसद्याम् मा᳘ छैत्सीत्प्रज᳘या च पशु᳘भिश्च स्वा᳘हा म᳘यि प्राणांस्त्व᳘यि [^wbr_30] म᳘नसा जुहोमि स्वा᳘हा॥  

[^wbr_30]: क᳘ᳫसे, पु᳘ष्यास AM. - ibid. उपसंद्यां D. ibid. मा छै᳘त्सी (क्षै᳘त्सी M.), म᳘यि प्रा᳘णांस्त्व᳘यि AM.
</details>

<details><summary>मूलम् - विस्वरम्</summary>

**अथ जातकर्म ।**

जाते अग्निमुपसमाधाय । अङ्के आधाय । कंसे पृषदाज्यमानीय । पृषदाज्यस्योपघातं जुहोति- **“अस्मिन् सहस्रं** [^१_२८७] **पुष्यासमेधमानः स्वे गृहे । अस्योपसन्द्याम्मा** [^२_२८७] **च्छैत्सीत्प्रजया च पशुभिश्च स्वाहा ॥ मयि प्राणांस्त्वयि मनसा जुहोमि स्वाहा”** ॥ २३ ॥

[^१_२८७]: सहस्रम्पुष्यासम्’ अनेकपोषकः ।

[^२_२८७]: ‘उपसन्द्यां’ सन्ततौ । ‘मा च्छैत्सीत्’ मा विच्छिन्ना भूत् । इति ।
</details>

<details><summary>श्रीमद्वासुदेवब्रह्मभगवान्</summary>

अथ जातकर्म । ‘जाते ऽग्निमुपसमाधाय’ ‘अङ्क आधाय’ ‘कंसे पृषदाज्यमानीय’ सन्नीय संयोज्य ‘पृषदाज्यस्योपघातं जुहोति’ । “अस्मिन् सहस्रम्” इति । आवापस्थाने ॥ २३ ॥ २४ ॥
</details>


## २४


<details open><summary>विश्वास-प्रस्तुतिः</summary>

यत्क᳘र्म्मणा ऽत्यरीरिचम्[[!!]]॥  
य᳘द्वा᳘ न्यून᳘मिहा᳘करम्।  
अग्निष् ट᳘त् स्विष्टकृ᳘द् विद्वा᳘न्त्  
स्विष्टᳫँ᳭ सु᳘हुतङ्करोतु[[!!]] स्वाहे᳘ति॥
</details>

<details><summary>मूलम् - श्रीधरादि</summary>

यत्क᳘र्म्मणा ऽत्यरीरिचम्[[!!]]॥  
य᳘द्वा᳘ न्यून᳘मिहा᳘करम्। अग्निष्ट᳘त्स्विष्टकृ᳘द्विद्वा᳘न्त्स्विष्टᳫँ᳭ सु᳘हुतङ्करोतु[[!!]] स्वाहे᳘ति॥
</details>

<details><summary>मूलम् - Weber</summary>

यत्क᳘र्मणात्य᳘रीरिचम्॥  
य᳘द्वाॗ न्यूनमिहा᳘करम् [^wbr_31] अग्निष्ट᳘त्स्विष्टकृ᳘द्विद्वाॗन्त्स्विष्टᳫं सु᳘हुतं करोतु᳘ स्वाहे᳘ति॥  

[^wbr_31]: र्मणा᳘त्यरीरिचम् । य᳘द्वा न्यून᳘मिहा᳘करम् AM.
</details>

<details><summary>मूलम् - विस्वरम्</summary>

**“यत्कर्मणा ऽत्यरीरिचं यद्वा न्यूनमिहाकरम् । अग्निष्टत् स्विष्टकृत् विद्वान् स्विष्टं सुहुतं करोतु स्वाहा”**- इति ॥ २४ ॥
</details>

<details><summary>श्रीमद्वासुदेवब्रह्मभगवान्</summary>

[व्याख्यानं त्रयोविंशतितमे]
</details>


## २५


<details open><summary>विश्वास-प्रस्तुतिः</summary>

(त्य᳘) अ᳘थास्यायुष्य᳘ङ्करोति॥  
द᳘क्षिणङ्क᳘र्ण्णमभिनिधा᳘य व्वाग्वागि᳘ति त्रिर᳘थास्य नामधे᳘य᳘ङ्करोति व्वे᳘दो ऽसी᳘ति त᳘दस्यैतद्गुह्यमेव[[!!]] ना᳘म स्याद᳘थ द᳘धि म᳘धु घृत᳘ᳫँ᳘ सᳫँ᳭सृज्या᳘नन्तर्हितेन जातरूपे᳘ण प्प्रा᳘शयति भूस्त्व᳘यि दधामि भु᳘वस्त्व᳘यि दधामि᳘ भूर्भ्भुवः᳘[[!!]] स्वः[[!!]] स᳘र्व्वन्त्व᳘यि दधामी᳘ति॥
</details>

<details><summary>मूलम् - श्रीधरादि</summary>

(त्य᳘) अ᳘थास्यायुष्य᳘ङ्करोति॥  
द᳘क्षिणङ्क᳘र्ण्णमभिनिधा᳘य व्वाग्वागि᳘ति त्रिर᳘थास्य नामधे᳘य᳘ङ्करोति व्वे᳘दो ऽसी᳘ति त᳘दस्यैतद्गुह्यमेव[[!!]] ना᳘म स्याद᳘थ द᳘धि म᳘धु घृत᳘ᳫँ᳘ सᳫँ᳭सृज्या᳘नन्तर्हितेन जातरूपे᳘ण प्प्रा᳘शयति भूस्त्व᳘यि दधामि भु᳘वस्त्व᳘यि दधामि᳘ भूर्भ्भुवः᳘[[!!]] स्वः[[!!]] स᳘र्व्वन्त्व᳘यि दधामी᳘ति॥
</details>

<details><summary>मूलम् - Weber</summary>

अ᳘थास्यायुष्यं᳘ करोति॥  
द᳘क्षिणं क᳘र्णमभिनिधा᳘य वाग्वागि᳘ति त्रिर᳘थास्य नामधे᳘यं करोति वे᳘दोऽसी᳘ति त᳘दस्यैतद्गु᳘ह्यमेव ना᳘म स्याद᳘थ द᳘धि म᳘धु घृत᳘ᳫं᳘ संसृज्या᳘नन्तर्हितेन जातरूपे᳘ण प्रा᳘शयति भूस्त्व᳘यि दधामि भु᳘वस्त्व᳘यि दधामि भूर्भु᳘वः स्वः᳘ स᳘र्वं त्व᳘यि [^wbr_32] दधामी᳘ति॥ 

[^wbr_32]: आयुष्यं᳘ acc.! - ibid. नामधेयं᳘ करोति, स्यैत᳘द्गुह्य᳘मेव᳘ नाम᳘ स्या, दधामि स्वस्त्व᳘यि AM.
</details>

<details><summary>मूलम् - विस्वरम्</summary>

**अथायुष्यकरणम् ।**

अथास्यायुष्यं करोति- दक्षिणं कर्णमभिनिधाय, वाग्वागिति त्रिः । अथास्य नामधेयं करोति- **“वेदो ऽसि”** इति । तदस्यैतद् गुह्यमेव नाम स्यात् । अथ दधि-मधु-घृतं संसृज्य, अनन्तर्हितेन जात-रूपेण प्राशयति- **“भूस्त्वयि दधामि । भुवस्त्वयि दधामि । स्वस्त्वयि दधामि । भूर्भुवः स्वः सर्वं त्वयि दधामि”**- इति ॥ २५ ॥
</details>

<details><summary>श्रीमद्वासुदेवब्रह्मभगवान्</summary>

‘अथास्यायुष्यं करोति’ । ‘अथास्य’ ‘दक्षिणं कर्णमभिनिधाय’ स्वमुखम् । ‘वाग्वागिति त्रिः’ जपेत् । ‘अथास्य नामधेयं करोति’ “वेदो ऽसि” इति । ‘तदस्यैतत्’ ‘गुह्यमेव’ गोप्यमेव नाम भवति “वेदः“ [^१_२८८] इति । ‘अथ दधि मधु घृतं संसृज्य’ सन्नीय ‘अनन्तर्हितेन’ वस्त्व्-अन्तराव्यवहितेन ‘जातरूपेण’ हिरण्येन ‘प्राशयति’ “भूस्त्वयि दधामि” इत्य् एतैर्मन्त्रैः प्रत्येकम् ॥ २५ ॥

[^१_२८८]: ‘वेदः’ अनुभवः सर्वस्य निजं स्वरूपं परमात्म-लक्षणम् । इति द्विवेदगङ्गो व्याचख्यौ ॥
</details>


## २६


<details open><summary>विश्वास-प्रस्तुतिः</summary>

(त्य᳘) अ᳘थैनमभि᳘मृशति॥  
(त्य᳘) अ᳘श्मा भवपरशु᳘र्भ्भव हि᳘रण्यमस्रुत᳘म्भव आ᳘त्मा वै᳘ पुत्रना᳘मा ऽसि स᳘ जीव शर᳘दः शतमि᳘ति॥
</details>

<details><summary>मूलम् - श्रीधरादि</summary>

(त्य᳘) अ᳘थैनमभि᳘मृशति॥  
(त्य᳘) अ᳘श्मा भवपरशु᳘र्भ्भव हि᳘रण्यमस्रुत᳘म्भव आ᳘त्मा वै᳘ पुत्रना᳘मा ऽसि स᳘ जीव शर᳘दः शतमि᳘ति॥
</details>

<details><summary>मूलम् - Weber</summary>

अ᳘थैनमभि᳘मृशति॥  
अ᳘श्मा भव परशु᳘र्भव हि᳘रण्यमस्रुत᳘म् भव आत्मा वै᳘ पुत्रना᳘मासि [^wbr_33] स᳘ जीव शर᳘दः शतमि᳘ति॥  

[^wbr_33]: हि᳘रण्यमश्नुतं᳘ A., स्तूतं D., स्रुतं᳘ M. and पारस्कर १.१६. – ibid. आ᳘त्मा वै पुत्रनामा᳘सि AM.
</details>

<details><summary>मूलम् - विस्वरम्</summary>

अथैनमभिमृशति- **“अश्मा भव परशुर्भव हिरण्यमस्रुतं भव । आत्मा वै पुत्रनामा ऽसि स जीव शरदः शतम्”**- इति ॥ २६ ॥
</details>

<details><summary>श्रीमद्वासुदेवब्रह्मभगवान्</summary>

‘अथैनमभिमृशति’- “अश्मा भव” इत्यादिना । हे पुत्र ! ‘अश्मा भव’ पाषाणवत्स्थिरो भवेत्य् अर्थः । ‘परशुर्भव’ यथा अयःस्पृगच्छं यं स्पृशति तस्य सुवर्णत्वं करोति, तथा त्वमपि यं स्पृशसि करेण मस्तके तस्य सुवर्णत्वं सुब्रह्मण्यं कर्तुं समर्थो भवेत्य् अर्थः । किं च ‘हिरण्यमस्रुतं भव’ अक्षयं सुवर्णं परमात्मरूपं वित्तं भवेत्य् अर्थः । तदेवोक्तं- “नादिर्नान्तो न मध्यं वा यस्य वित्तस्य विद्यते । भोगे न च क्षयं याति तदेव वसु दीयताम्”- ( ) इति । तदेव स्फुटयति- “आत्मा वै पुत्रनामा ऽसि स जीव शरदः शतम्”- व्यवहारत इति ॥ २६ ॥
</details>


## २७


<details open><summary>विश्वास-प्रस्तुतिः</summary>

(त्य᳘) अ᳘थास्य मात᳘रमभि᳘मन्त्रयते॥  
(त ऽइ᳘) इ᳘डा ऽसि मैत्रावरुणी व्वी᳘रे व्वीर᳘मजीजनथाः। सा त्व᳘म्वीर᳘वती भव᳘ या ऽस्मा᳘न्वीर᳘वतो᳘ ऽकरदि᳘ति॥
</details>

<details><summary>मूलम् - श्रीधरादि</summary>

(त्य᳘) अ᳘थास्य मात᳘रमभि᳘मन्त्रयते॥  
(त ऽइ᳘) इ᳘डा ऽसि मैत्रावरुणी व्वी᳘रे व्वीर᳘मजीजनथाः। सा त्व᳘म्वीर᳘वती भव᳘ या ऽस्मा᳘न्वीर᳘वतो᳘ ऽकरदि᳘ति॥
</details>

<details><summary>मूलम् - Weber</summary>

अ᳘थास्य मात᳘रमभि᳘मन्त्रयते॥  
इ᳘डासि मैत्रावरुणी वी᳘रे वीर᳘मजीजनथाः॥  
सा त्वं᳘ वीर᳘वती भवॗ यास्मा᳘न्वीर᳘वतो᳘ऽकरदि᳘ति [^wbr_34] ॥ 

[^wbr_34]: मैत्रा᳘वरुणी, वीर᳘मजी᳘जनथाः, वीर᳘वती᳘ भव या AM.
</details>

<details><summary>मूलम् - विस्वरम्</summary>

अथास्य मातरमभिमन्त्रयते- **“इडाऽसि** [^१_२८८] **मैत्रावरुणी** [^२_२८८] **वीरे वीरमजीजनथाः । सा त्वं वीरवती भव या ऽस्मान् वीरवतो ऽकरत्”**- इति ॥ २७ ॥

[^१_२८८]: ‘इडा’ भोग्या, यद्वा पृथिवी, यद्वा इडानाम्नी पात्री इति ।

[^२_२८८]: ‘मैत्रावरुणी’ मैत्रावरुणो वसिष्ठस्य भार्या अरुन्धती, यद्वा मैत्रावरुणर्त्विग्विषयिणी, यद्वा मित्रावरुणयोरुत्पन्ना इति ।
</details>

<details><summary>श्रीमद्वासुदेवब्रह्मभगवान्</summary>

‘अथास्य मातरमभिमन्त्रयते’- “इडा ऽसि” इत्य् अनेन मन्त्रेण ॥ २७ ॥
</details>


## २८


<details open><summary>विश्वास-प्रस्तुतिः</summary>

(त्य᳘) अ᳘थैनम्मात्रे᳘ प्प्रदा᳘य स्त᳘नम्प्र᳘यच्छति॥  
य᳘स्ते स्त᳘नः शशयो यो᳘ मयोभूर्य्यो᳘ रत्नधा᳘ व्वसुविद्यः᳘ सुद᳘त्रः। ये᳘न व्वि᳘श्वा पु᳘ष्यसि व्वा᳘र्य्याणि स᳘रस्वति त᳘मिह धा᳘तवे ऽकरि᳘ति॥
</details>

<details><summary>मूलम् - श्रीधरादि</summary>

(त्य᳘) अ᳘थैनम्मात्रे᳘ प्प्रदा᳘य स्त᳘नम्प्र᳘यच्छति॥  
य᳘स्ते स्त᳘नः शशयो यो᳘ मयोभूर्य्यो᳘ रत्नधा᳘ व्वसुविद्यः᳘ सुद᳘त्रः। ये᳘न व्वि᳘श्वा पु᳘ष्यसि व्वा᳘र्य्याणि स᳘रस्वति त᳘मिह धा᳘तवे ऽकरि᳘ति॥
</details>

<details><summary>मूलम् - Weber</summary>

अ᳘थैनम् मात्रे᳘ प्रदा᳘य स्त᳘नम् प्र᳘यछति॥  
य᳘स्ते स्त᳘नः शशयो यो᳘ मयोभूर्यो᳘ रत्नधा᳘ वसुविद्यः᳘ सुद᳘त्रः॥  
ये᳘न वि᳘श्वा पु᳘ष्यसि वा᳘र्याणि स᳘रस्वति त᳘मिह धा᳘तवे करि᳘ति॥
</details>

<details><summary>मूलम् - विस्वरम्</summary>

**अथ स्तन्यप्रदानम् ।**

अथैनं मात्रे प्रदाय स्तनं प्रयच्छति- **“यस्ते स्तनः शशयो** [^१_२८८] **यो मयो भूर्यो रत्नधा वसुवित्** [^१_२८९] **यः सुदत्रः** [^२_२८९] । **येन विश्वा पुष्यसि वार्याणि सरस्वति तमिह धातवे ऽकः”**- (वा० सं० ३८ । ५) इति ॥ २८ ॥

[^१_२८८]: ‘शशयः’ शशयानः तव देहे वर्तमानो ऽन्यैरनुपभुक्तः सुप्त इवास्ते इति शेषः । इति द्विवेदगङ्गः । अथवा ‘शशयः’ इत्यत्र प्रथम-शकारस्थाने ‘स’ इत्यक्षर-व्यत्यासं कृत्वा शयः कर्म-फलं शेते ऽस्मिन्कर्तेति व्युत्पत्तेस्तेन सह वर्तत इति सशयः । यद्वा शं सुखं तस्य हेतु-भूतं शयः स्थितिः स्थानं स्तनोत्थान-देश-रूपं यस्य स्तनस्य स शशयः । इति मिताक्षरायां नित्यानन्दाश्रममुनिः । ‘शशयः’ “शीङ् स्वप्ने” । सुप्त इवास्ते अनुपभुक्तो ऽन्यैः । इत्य् उव्वटः । ‘शशयः’ शेते इति ‘शशयः’ । अच्प्रत्यये द्वित्वं पूर्वस्यात्वं च छान्दसम् । सुप्त इवास्ते ऽन्यैरनुपभुक्तत्वात् । “यस्ते स्तनो निहितो गुहायां” (श. प. १४ । २ । १ । १५) इति श्रुतेः । इति महीधरः ॥

[^१_२८९]: वसुवित्’ वसु कर्म-फलं तद्विन्दन्तीति वसुवित् इति ॥

[^२_२८९]: ‘सुदत्रः’ सुष्ठु ददातीति सुदत्रः कल्याणद इति ॥
</details>

<details><summary>श्रीमद्वासुदेवब्रह्मभगवान्</summary>

‘अथैनं मात्रे प्रदाय’ स्वाङ्कस्थम् । ‘स्तनम्प्रयच्छति’- “यस्ते स्तनः” इत्यादिमन्त्रेण [^१_२८८] ॥ २८ ॥

[^१_२८८]: अस्मिन्पुत्रमन्थकर्मणि प्रायशो मन्त्रा उत्तानार्था इति मत्वा भाष्यकारैर्न व्याख्याताः । अतस्तन्मन्त्रार्थसुलभत्वार्थं प्रायो मन्त्रगत-विषम-पदेषु द्विवेदगङ्ग-नित्यानन्दाश्रम-मुनिभ्यां कृत-भाष्यतस्तावन्तं तावन्तमंशमुद्धृत्य स्फुटतरमर्थ-प्रदर्शनं कृतमिति ॥
</details>


## २९


<details open><summary>विश्वास-प्रस्तुतिः</summary>

तम्वा᳘ ऽएत᳘माहुः॥  
(र᳘) अ᳘तिपिता बता᳘भूर᳘तिपितामहो बता᳘भूः। परमा᳘म्बत का᳘ष्ठाम्प्रा᳘प श्रिया य᳘शसा ब्ब्रह्मवर्च्चसे᳘न य᳘ ऽएवम्वि᳘दो ब्ब्राह्मण᳘स्य पुत्रो जा᳘यते॥
</details>

<details><summary>मूलम् - श्रीधरादि</summary>

तम्वा᳘ ऽएत᳘माहुः॥  
(र᳘) अ᳘तिपिता बता᳘भूर᳘तिपितामहो बता᳘भूः। परमा᳘म्बत का᳘ष्ठाम्प्रा᳘प श्रिया य᳘शसा ब्ब्रह्मवर्च्चसे᳘न य᳘ ऽएवम्वि᳘दो ब्ब्राह्मण᳘स्य पुत्रो जा᳘यते॥
</details>

<details><summary>मूलम् - Weber</summary>

तं वा एत᳘माहुः॥  
अ᳘तिपिता बता᳘भूर᳘तिपितामहो बता᳘भूः परमा᳘म् बत का᳘ष्ठाम् प्रा᳘प श्रिया य᳘शसा ब्रह्मवर्चसे᳘न य᳘ एवंवि᳘दो ब्राह्मण᳘स्य पुत्रो जा᳘यत इ᳘ति [^wbr_35] ॥  

[^wbr_35]: मा᳘त्रे, स्तनं (स्त᳘नं M first hand) AM. परमां᳘ बत᳘ (वत᳘ A) काष्ठां प्रा᳘प, पुत्रो᳘ जायतऽइ᳘ति AM.
</details>

<details><summary>मूलम् - विस्वरम्</summary>

तं वा एतमाहुः । अतिपिता बता ऽभूरतिपितामहो बता ऽभूः । परमां बत काष्ठां प्राप श्रिया यशसा ब्रह्मवर्चसेन । यः एवंविदो ब्राह्मणस्य पुत्रो जायते ॥ २९ ॥
</details>

<details><summary>श्रीमद्वासुदेवब्रह्मभगवान्</summary>

**तं वा एतमाहुरि**ति । अनेन विधिना [^१_२८९] मन्त्रवद्-गर्भाधान-जातकर्मादिना जातः संस्कृतश्च पुत्रः पितरं पितामहं वा अतिशेते । ‘बतेति’ विस्मये । ‘श्रिया यशसा ब्रह्मवर्चसेन’ च ‘परमां काष्ठां’ निष्ठां ‘प्राप’ इत्य् एवं स्तुत्यो भवतीत्य् अर्थः । यस्य च ‘एवंविदो ब्राह्मणस्य पुत्रो जायते’ । स चैवं स्तुत्यो भवतीत्यध्याहारः । इति ॥ २९ ॥

[^१_२८९]: असौ उपनिषदुक्तो जातकर्म-नामकर्मणोर्विधिः यथोक्त-प्राण-विद्या-विदः कृत-श्रीमन्थस्य पुत्रमन्थमनुतिष्ठत एवेत्यवसीयत प्रकरण-प्राबल्यात् । पारस्कर-गृह्योक्तस्तु- अनैतादृशः सामान्येन सर्वस्य द्विजातेरित्यवसेयः प्रकरणार्थक्यात् । इत्य् एवमुभयत्राधिकारिभेदो ऽवगम्यतामिति ॥
</details>


## ३०


<details open><summary>विश्वास-प्रस्तुतिः</summary>

(ते᳘ ऽथ) अ᳘थ व्वᳫँ᳭शः[[!!]]॥  
(स्त᳘) त᳘दिद᳘म्वयम्भा᳘रद्वाजी पु᳘त्राद्भा᳘रद्वाजीपु᳘त्रो व्वा᳘त्सीमाण्डवीपु᳘त्राद्वा᳘त्सीमाण्डवीपु᳘त्रः पा᳘राशरीपु᳘त्रात्पा᳘राशरीपु᳘त्रो गा᳘र्ग्गीपु᳘त्राद्गा᳘र्ग्गीपु᳘त्रः पा᳘राशरीकौण्डिनीपु᳘त्रात्पा᳘राशरीकौण्डिनीपु᳘त्रो गा᳘र्ग्गीपु᳘त्राद्गा᳘र्ग्गीपुत्रो[[!!]] गा᳘र्ग्गीपु᳘त्राद्गा᳘र्ग्गीपुत्रो[[!!]] बा᳘डेयीपुत्राद्बा᳘डेयीपु᳘त्रो[[!!]] मौ᳘षिकीपुत्रान्मौ᳘षिकीपु᳘त्रो[[!!]] हा᳘रिकर्ण्णीपुत्राद्धा᳘रिकर्ण्णीपु᳘त्रो[[!!]] भा᳘रद्वाजीपुत्राद्भा᳘रद्वाजीपु᳘त्रः[[!!]] पै᳘ङ्गीपुत्रात्पै᳘ङ्गीपु᳘त्रः[[!!]] शौ᳘नकीपु᳘त्राच्छौ᳘नकीपुत्रः[[!!]]॥
</details>

<details><summary>मूलम् - श्रीधरादि</summary>

(ते᳘ ऽथ) अ᳘थ व्वᳫँ᳭शः[[!!]]॥  
(स्त᳘) त᳘दिद᳘म्वयम्भा᳘रद्वाजी पु᳘त्राद्भा᳘रद्वाजीपु᳘त्रो व्वा᳘त्सीमाण्डवीपु᳘त्राद्वा᳘त्सीमाण्डवीपु᳘त्रः पा᳘राशरीपु᳘त्रात्पा᳘राशरीपु᳘त्रो गा᳘र्ग्गीपु᳘त्राद्गा᳘र्ग्गीपु᳘त्रः पा᳘राशरीकौण्डिनीपु᳘त्रात्पा᳘राशरीकौण्डिनीपु᳘त्रो गा᳘र्ग्गीपु᳘त्राद्गा᳘र्ग्गीपुत्रो[[!!]] गा᳘र्ग्गीपु᳘त्राद्गा᳘र्ग्गीपुत्रो[[!!]] बा᳘डेयीपुत्राद्बा᳘डेयीपु᳘त्रो[[!!]] मौ᳘षिकीपुत्रान्मौ᳘षिकीपु᳘त्रो[[!!]] हा᳘रिकर्ण्णीपुत्राद्धा᳘रिकर्ण्णीपु᳘त्रो[[!!]] भा᳘रद्वाजीपुत्राद्भा᳘रद्वाजीपु᳘त्रः[[!!]] पै᳘ङ्गीपुत्रात्पै᳘ङ्गीपु᳘त्रः[[!!]] शौ᳘नकीपु᳘त्राच्छौ᳘नकीपुत्रः[[!!]]॥
</details>

<details><summary>मूलम् - Weber</summary>

अ᳘थ वंशः᳟॥  
त᳘दिदं᳘ वयम् भा᳘रद्वाजीपु᳘त्राद्भा᳘रद्वाजीपु᳘त्रो वा᳘त्सीमाण्डवीपु᳘त्राद्वा᳘त्सीमाण्डवीपु᳘त्रः पा᳘राशरीपु᳘त्रात्पा᳘राशरीपु᳘त्रो गा᳘र्गीपु᳘त्राद्गा᳘र्गीपु᳘त्रः पा᳘राशरीकौण्डिनीपु᳘त्रात्पा᳘राशरीकौण्डिनीपु᳘त्रो गा᳘र्गीपु᳘त्राद्गा᳘र्गीपु᳘त्रो गा᳘र्गीपु᳘त्राद्गा᳘र्गीपु᳘त्रो बा᳘डेयीपु᳘त्राद्बा᳘डेयीपु᳘त्रो [^wbr_36] मौ᳘षिकीपु᳘त्रान्मौ᳘षिकीपु᳘त्रो हा᳘रिकर्णीपु᳘त्राद्धा᳘रिकर्णीपु᳘त्रो भा᳘रद्वाजीपु᳘त्राद्भा᳘रद्वाजीपु᳘त्रः पै᳘ङ्गीपु᳘त्रात्पै᳘ङ्गीपु᳘त्रः शौ᳘नकीपु᳘त्राछौ᳘नकीपु᳘त्रः॥  

[^wbr_36]: वा᳘डेयीपु᳘त्राद्वा A. बाडेयीपुत्राद्वा R.
</details>

<details><summary>मूलम् - विस्वरम्</summary>

**अथ स्त्रीप्रधानो विद्यावंशः ।**

**अथ वंशः ।** तदिदम् १ वयं भारद्वाजीपुत्रात् । २ भारद्वाजीपुत्रो वात्सीमाण्डवीपुत्रात् । ३ वात्सीमाण्डवीपुत्रः पाराशरीपुत्रात् । ४ पाराशरीपुत्रो गार्गीपुत्रात् । ५ गार्गीपुत्रः पाराशरीकौण्डिनीपुत्रात् । ६ पाराशरीकौण्डिनीपुत्रो गार्गीपुत्रात् । ७ गार्गीपुत्रो गार्गीपुत्रात् । ८ गार्गीपुत्रो बाडेयीपुत्रात् । ९ बाडेयीपुत्रो मौषिकीपुत्रात् । १० मौषिकीपुत्रो हारिकर्णीपुत्रात् । ११ हारिकर्णीपुत्रो भारद्वाजीपुत्रात् । १२ भारद्वाजीपुत्रः पैङ्गीपुत्रात् । १३ पैङ्गीपुत्रः शौनकीपुत्रात् । १४ शौनकीपुत्रः- ॥ ३० ॥
</details>

<details><summary>श्रीमद्वासुदेवब्रह्मभगवान्</summary>

अथानन्तरं समस्त-प्रवचन-वंशः स्त्री-प्राधान्यात् गुणवान् पुत्रो भवतीति प्रस्तुतम् । अतः स्त्री-विशेषणेनैव [^१_२८९] पुत्रविशेषणात् आचार्य-परम्परा कीर्त्यते । आदित्यमारभ्य यावद्भारद्वाजीपुत्रः तावदधोमुखो नियताचार्य-पर्व-क्रमः ‘वंशः’ समस्तस्यैव प्रवचनस्य न त्व् एकस्य खिलकाण्डस्य । तस्य च सर्व-वेद-शेषत्वावधारणात् । आदित्याल्लब्धान्यादित्यानि । तानीमानि ‘शुक्लानि’ अव्यामिश्राणि ब्राह्मणेन । अथवा यानि ‘इमानि यजूंषि’ तानीमानि ‘शुक्लानि’ शुद्धानि ‘वाजसनेयेन याज्ञवल्क्येन आख्यायन्ते’ [^१_२९१] प्रवचन-विषयीक्रियन्ते इति ॥ ३०-३३ ॥

[^१_२९१]: “आख्या प्रवचन-संयोगात्” (जै. सू. १ । १ । ८ । २८) इति जैमिन्याचार्योदितराद्धान्तात् । इति गम्यते ॥

दृष्टिमात्रं भवेद्दृश्यं कैवल्यं तत्परं पदम् ।  
वेदान्त-सार-सर्वस्वं स्व-संवेद्यं शिवोदितम् ॥ १ ॥

अहं ब्रह्मेत्येतन्मननमपि विप्लाव्य सहसा समाध्यन्तं सर्वं स्वयमपि गिलत्युद्भटतया ।  
परानन्दः को ऽपि प्रकट-पद-भूम्य्-एक-विजयी परस्तुर्यातीतो जयति हि विवेकानवसरः ॥ २ ॥ इति ॥

इति श्री-हृषीकेश-ब्रह्म-भगवत्-पूज्य-पाद-शिष्यस्य श्री-पाठकानिरुद्ध-पुत्रस्य परमहंस-परिव्राजकाचार्यस्य श्री-वासुदेव-ब्रह्म-भगवतः कृतौ माध्यन्दिनीय-शतपथ-ब्राह्मणान्तर्गत-माध्यन्दिन-शाखोपनिषद्-बृहदारण्यक-टीकायां वासुदेव-प्रकाशिकायां तृतीये खिलकाण्डे षष्ठे ऽध्याये चतुर्थं पुत्रमन्थ-कर्म-ब्राह्मणं परिसमाप्तम् ॥ १४ । (९) ६ । ४ ॥

**इति बृहदारण्यकोपनिषद्यन्तिमं खिलकाण्डं परिसमाप्तम् ॥ १४ । ३ ॥**
</details>


## ३१


<details open><summary>विश्वास-प्रस्तुतिः</summary>

का᳘श्यपीबालाक्यामाठरीपुत्रात्॥ 
(त्का᳘) का᳘श्यपीबालाक्यामाठरीपु᳘त्रः कौ᳘त्सीपुत्रात्कौ᳘त्सीपु᳘त्रो[[!!]] बौ᳘धीपुत्राद्बौ᳘धीपुत्रो[[!!]] शा᳘लङ्कायनीपु᳘त्राच्छा᳘लङ्कायनीपु᳘त्रो व्वा᳘र्षगणीपु᳘त्राद्वार्षगणीपु᳘त्रो गौ᳘तमीपु᳘त्राद्गौ᳘तमीपु᳘त्र ऽआ᳘त्रेयीपुत्रादा᳘त्रेयीपु᳘त्रो गौ᳘तमीपुत्राद्गौ᳘तमीपु᳘त्रो[[!!]] व्वा᳘त्सीपु᳘त्राद्वा᳘त्सीपु᳘त्रो भा᳘रद्वाजीपुत्राद्भा᳘रद्वाजीपु᳘त्रः[[!!]] पा᳘राशरीपु᳘त्रात्पा᳘राशरीपु᳘त्रो व्वा᳘र्क्कारुणीपु᳘त्राद्वा᳘र्क्कारुणीपु᳘त्र ऽआ᳘र्त्तभागीपु᳘त्रादा᳘र्त्तभागीपु᳘त्रः शौ᳘ङ्गीपु᳘त्राच्छौ᳘ङ्गीपु᳘त्रः सा᳘ङ्कृतीपु᳘त्रात्सा᳘ङ्कृतीपुत्रः[[!!]]॥
</details>

<details><summary>मूलम् - श्रीधरादि</summary>

का᳘श्यपीबालाक्यामाठरीपुत्रात्॥ 
(त्का᳘) का᳘श्यपीबालाक्यामाठरीपु᳘त्रः कौ᳘त्सीपुत्रात्कौ᳘त्सीपु᳘त्रो[[!!]] बौ᳘धीपुत्राद्बौ᳘धीपुत्रो[[!!]] शा᳘लङ्कायनीपु᳘त्राच्छा᳘लङ्कायनीपु᳘त्रो व्वा᳘र्षगणीपु᳘त्राद्वार्षगणीपु᳘त्रो गौ᳘तमीपु᳘त्राद्गौ᳘तमीपु᳘त्र ऽआ᳘त्रेयीपुत्रादा᳘त्रेयीपु᳘त्रो गौ᳘तमीपुत्राद्गौ᳘तमीपु᳘त्रो[[!!]] व्वा᳘त्सीपु᳘त्राद्वा᳘त्सीपु᳘त्रो भा᳘रद्वाजीपुत्राद्भा᳘रद्वाजीपु᳘त्रः[[!!]] पा᳘राशरीपु᳘त्रात्पा᳘राशरीपु᳘त्रो व्वा᳘र्क्कारुणीपु᳘त्राद्वा᳘र्क्कारुणीपु᳘त्र ऽआ᳘र्त्तभागीपु᳘त्रादा᳘र्त्तभागीपु᳘त्रः शौ᳘ङ्गीपु᳘त्राच्छौ᳘ङ्गीपु᳘त्रः सा᳘ङ्कृतीपु᳘त्रात्सा᳘ङ्कृतीपुत्रः[[!!]]॥
</details>

<details><summary>मूलम् - Weber</summary>

का᳘श्यपीबालाक्यामाठरीपु᳘त्रात्का᳘श्यपीबालाक्यामाठरीपु᳘त्रः कौ᳘त्सीपु᳘त्रात्कौ᳘त्सीपु᳘त्रो बौ᳘धीपु᳘त्राद्बौ᳘धीपु᳘त्रो [^wbr_37] शा᳘लङ्कायनीपु᳘त्राछा᳘लन्कायनीपु᳘त्रो वा᳘र्षगणीपु᳘त्राद्वार्षगणीपु᳘त्रो गौ᳘तमीपु᳘त्राद्गौ᳘तमीपु᳘त्र आ᳘त्रेयीपु᳘त्रादा᳘त्रेयीपु᳘त्रो गौ᳘तमीपु᳘त्राद्गौ᳘तमीपु᳘त्रो वा᳘त्सीपु᳘त्राद्वा᳘त्सीपु᳘त्रो भा᳘रद्वाजीपु᳘त्राद्भा᳘रद्वाजीपु᳘त्रः पा᳘राशरीपु᳘त्रात्पा᳘राशरीपु᳘त्रो वा᳘र्कारुणीपु᳘त्राद्वा᳘र्कारुणीपु᳘त्र आ᳘र्तभागीपु᳘त्रादा᳘र्तभागीपु᳘त्रः शौ᳘ङ्गीपु᳘त्राछौ᳘ङ्गीपु᳘त्रः सां᳘कृतीपु᳘त्रात्सां᳘कृतीपु᳘त्रः॥  

[^wbr_37]: वालाक्या A. बालाक्या R. - ibid. वौ᳘धीपु᳘त्राद्वौ᳘ A. बौधीपुत्राद्वौ R.
</details>

<details><summary>मूलम् - विस्वरम्</summary>

काश्यपीबालाक्यामाठरीपुत्रात् । १५ काश्यपीबालाक्यामाठरीपुत्रः कौत्सीपुत्रात् । १६ कौत्सीपुत्रो बौधीपुत्रात् । १७ बौधीपुत्रः शालङ्कायनीपुत्रात् । १८ शालङ्कायनीपुत्रो वार्षगणीपुत्रात् । १९ वार्षगणीपुत्रो गौतमीपुत्रात् । २० गौतमीपुत्र आत्रेयीपुत्रात् । २१ आत्रेयीपुत्रो गौतमीपुत्रात् । २२ गौतमीपुत्रो वात्सीपुत्रात् । २३ वात्सीपुत्रो भारद्वाजीपुत्रात् । २४ भारद्वाजीपुत्रः पाराशरीपुत्रात् । २५ पाराशरीपुत्रो वार्क्कारूणीपुत्रात् । २६ वार्कारूणीपुत्र आर्तभागीपुत्रात् । २७ आर्तभागीपुत्रः शौङ्गीपुत्रात् । २८ शौङ्गीपुत्रः साङ्कृतीपुत्रात् । २९ साङ्कृतीपुत्रः- ॥ ३१ ॥
</details>

<details><summary>श्रीमद्वासुदेवब्रह्मभगवान्</summary>

[व्याख्यानं त्रिंशत्तमे]
</details>


## ३२


<details open><summary>विश्वास-प्रस्तुतिः</summary>

(ऽ) आ᳘लम्बीपु᳘त्रात्॥  
(दा᳘) आ᳘लम्बीपु᳘त्र ऽआ᳘लम्बायनीपु᳘त्रादा᳘लम्बायनीपु᳘त्रो जा᳘यन्तीपु᳘त्राज्जा᳘यन्तीपु᳘त्रो मा᳘ण्डूकायनीपु᳘त्रान्मा᳘ण्डूकायनीपु᳘त्रो मा᳘ण्डूकीपु᳘त्रान्मा᳘ण्डूकीपु᳘त्रः शा᳘ण्डिलीपु᳘त्राच्छा᳘ण्डिलीपु᳘त्रो रा᳘थीतरीपु᳘त्राद्द्रा᳘थीतरीपु᳘त्रः क्रौ᳘ञ्चिकीपु᳘त्राभ्याङ्क्रौ᳘ञ्चिकीपु᳘त्रौ बै᳘दभृतीपुत्राद्बै᳘दभृतीपु᳘त्रो[[!!]] भा᳘लुकीपु᳘त्राद्भा᳘लुकीपुत्रः[[!!]] प्प्रा᳘चीनयोगीपु᳘त्रात्प्रा᳘चीनयोगीपुत्रः[[!!]] सा᳘ञ्जीवीपुत्रात्सा᳘ञ्जीवीपुत्रः[[!!]] का᳘र्शकेयीपु᳘त्रात्का᳘र्शकेयीपु᳘त्रः॥
</details>

<details><summary>मूलम् - श्रीधरादि</summary>

(ऽ) आ᳘लम्बीपु᳘त्रात्॥  
(दा᳘) आ᳘लम्बीपु᳘त्र ऽआ᳘लम्बायनीपु᳘त्रादा᳘लम्बायनीपु᳘त्रो जा᳘यन्तीपु᳘त्राज्जा᳘यन्तीपु᳘त्रो मा᳘ण्डूकायनीपु᳘त्रान्मा᳘ण्डूकायनीपु᳘त्रो मा᳘ण्डूकीपु᳘त्रान्मा᳘ण्डूकीपु᳘त्रः शा᳘ण्डिलीपु᳘त्राच्छा᳘ण्डिलीपु᳘त्रो रा᳘थीतरीपु᳘त्राद्द्रा᳘थीतरीपु᳘त्रः क्रौ᳘ञ्चिकीपु᳘त्राभ्याङ्क्रौ᳘ञ्चिकीपु᳘त्रौ बै᳘दभृतीपुत्राद्बै᳘दभृतीपु᳘त्रो[[!!]] भा᳘लुकीपु᳘त्राद्भा᳘लुकीपुत्रः[[!!]] प्प्रा᳘चीनयोगीपु᳘त्रात्प्रा᳘चीनयोगीपुत्रः[[!!]] सा᳘ञ्जीवीपुत्रात्सा᳘ञ्जीवीपुत्रः[[!!]] का᳘र्शकेयीपु᳘त्रात्का᳘र्शकेयीपु᳘त्रः॥
</details>

<details><summary>मूलम् - Weber</summary>

आ᳘लम्बीपु᳘त्रात्॥  
आ᳘लम्बीपु᳘त्र आ᳘लम्बायनीपु᳘त्रादा᳘लम्बायनीपुत्रो जा᳘यन्तीपु᳘त्राज्जा᳘यन्तीपु᳘त्रो मा᳘ण्डूकायनीपु᳘त्रान्मा᳘ण्डूकायनीपु᳘त्रो मा᳘ण्डूकीपु᳘त्रान्मा᳘ण्डूकीपु᳘त्रः [^wbr_38] शा᳘ण्डिलीपु᳘त्राछा᳘ण्डिलीपु᳘त्रो रा᳘थीतरीपु᳘त्राद्रा᳘थीतरीपु᳘त्रः क्रौ᳘ञ्चिकीपु᳘त्राभ्यां क्रौ᳘ञ्चिकीपु᳘त्रौ वै᳘दभृतीपु᳘त्राद्वै᳘दभृतीपु᳘त्रो भा᳘लुकीपु᳘त्राद्भा᳘लुकीपु᳘त्रः प्रा᳘चीनयोगीपु᳘त्रात्प्रा᳘चीनयोगीपु᳘त्रः सां᳘जीवीपु᳘त्रात्सां᳘जीवीपु᳘त्रः का᳘र्शकेयीपु᳘त्रात्का᳘र्शकेयीपु᳘त्रः॥  

[^wbr_38]: लंवी, लंवा A. लंबी, लंबा R. - ibid. जा᳘यतीपु᳘त्राज्जा᳘यती A. जायंतीपुत्राज्जायंती R. - ibid. माण्डुकीपुत्रान्माण्डुकीपुत्रः R.
</details>

<details><summary>मूलम् - विस्वरम्</summary>

आलम्बीपुत्रात् । ३० आलम्बीपुत्र आलम्बायनीपुत्रात् । ३१ आलम्बायनीपुत्रो जायन्तीपुत्रात् । ३२ जायन्तीपुत्रो माण्डूकायनीपुत्रात् । ३३ माण्डूकायनीपुत्रो माण्डूकीपुत्रात् । ३४ माण्डूकीपुत्रः शाण्डिलीपुत्रात् । ३५ शाण्डिलीपुत्रो राथीतरीपुत्रात् । ३६ राथीतरीपुत्रः क्रौञ्चिकीपुत्राभ्याम् । ३७ क्रौञ्चिकीपुत्रौ बैदभृतीपुत्रात् । ३८ बैदभृतीपुत्रो भालुकीपुत्रात् । ३९ भालुकीपुत्रः प्राचिनयोगीपुत्रात् । ४० प्राचीनयोगीपुत्रः साञ्जीवीपुत्रात् । ४१ साञ्जीवीपुत्रः कार्शकेयीपुत्रात् । ४२ कार्शकीयीपुत्रः॥ ३२ ॥ 
</details>

<details><summary>श्रीमद्वासुदेवब्रह्मभगवान्</summary>

[व्याख्यानं त्रिंशत्तमे]
</details>


## ३३


<details open><summary>विश्वास-प्रस्तुतिः</summary>

प्प्रा᳘श्नीपु᳘त्रादा᳘सुरिवा᳘सिनः॥ 
प्प्राश्नीपुत्र᳘ ऽआसुरायणा᳘दासुरायण᳘ ऽआसुरे᳘रासुरि᳘र्य्याज्ञवल्क्या᳘द्याज्ञवल्क्य᳘ ऽउद्दा᳘लकादुद्दा᳘लको ऽरुणाद᳘रुण ऽउ᳘पवेशेरु᳘पवेशिः[[!!]] कु᳘श्रेः कु᳘श्रिर्व्वाजश्र᳘वसो व्वाजश्र᳘वा जिह्वा᳘वतो बा᳘ध्योगाज्जिह्वा᳘वान्बा᳘ध्योगो᳘ ऽसिताद्वा᳘र्षगणाद᳘सितो व्वा᳘र्षगणो ह᳘रितात्क᳘श्यपाद्ध᳘रितः क᳘श्यपः शि᳘ल्पात्क᳘श्यपाच्छि᳘ल्पः क᳘श्यपः क᳘श्यपान्नै᳘ध्रुवेः क᳘श्यपो नै᳘ध्रुविर्व्वा᳘चो वा᳘गम्भि᳘ण्या ऽअम्भि᳘ण्यादित्या᳘दादित्या᳘नीमा᳘नि शुक्ला᳘नि य᳘जूᳫँ᳭षि व्वाजसनेये᳘न याज्ञवल्क्ये᳘नाख्याय᳘न्ते[[!!]]॥
</details>

<details><summary>मूलम् - श्रीधरादि</summary>

प्प्रा᳘श्नीपु᳘त्रादा᳘सुरिवा᳘सिनः॥ 
प्प्राश्नीपुत्र᳘ ऽआसुरायणा᳘दासुरायण᳘ ऽआसुरे᳘रासुरि᳘र्य्याज्ञवल्क्या᳘द्याज्ञवल्क्य᳘ ऽउद्दा᳘लकादुद्दा᳘लको ऽरुणाद᳘रुण ऽउ᳘पवेशेरु᳘पवेशिः[[!!]] कु᳘श्रेः कु᳘श्रिर्व्वाजश्र᳘वसो व्वाजश्र᳘वा जिह्वा᳘वतो बा᳘ध्योगाज्जिह्वा᳘वान्बा᳘ध्योगो᳘ ऽसिताद्वा᳘र्षगणाद᳘सितो व्वा᳘र्षगणो ह᳘रितात्क᳘श्यपाद्ध᳘रितः क᳘श्यपः शि᳘ल्पात्क᳘श्यपाच्छि᳘ल्पः क᳘श्यपः क᳘श्यपान्नै᳘ध्रुवेः क᳘श्यपो नै᳘ध्रुविर्व्वा᳘चो वा᳘गम्भि᳘ण्या ऽअम्भि᳘ण्यादित्या᳘दादित्या᳘नीमा᳘नि शुक्ला᳘नि य᳘जूᳫँ᳭षि व्वाजसनेये᳘न याज्ञवल्क्ये᳘नाख्याय᳘न्ते[[!!]]॥
</details>

<details><summary>मूलम् - Weber</summary>

प्रा᳘श्नीपु᳘त्रात्॥  
आ᳘सुरिवा᳘सिनः प्राश्नीपुत्र᳘ आसुरायणा᳘दासुरायण᳘ आसुरे᳘रासुरि᳘र्याज्ञवल्क्या᳘द्याज्ञवल्क्य᳘ उद्दा᳘लकादुद्दा᳘लको᳘ऽरुणाद᳘रुण उ᳘पवेशेरु᳘पवेशिः कु᳘श्रेः कु᳘श्रिर्वाजश्र᳘वसो वाजश्र᳘वा जिह्वा᳘वतो बा᳘ध्योगाज्जिह्वाया बा᳘ध्योगो᳘ऽसिताद्वा᳘र्षगणाद᳘सितो वा᳘र्षगणो ह᳘रितात्क᳘श्यपाद्ध᳘रितः क᳘श्यपः शि᳘ल्पात्क᳘श्यपाछि᳘ल्पः क᳘श्यपः क᳘श्यपान्नै᳘ध्रुवेः क᳘श्यपो नै᳘ध्रुविर्वा᳘चो वा᳘गम्भि᳘ण्या अम्भि᳘ण्यादित्या᳘दादित्या᳘नीमा᳘नि शुक्ला᳘नि य᳘जूंषि वाजसनेये᳘न याज्ञवल्क्येना᳘ख्यायन्ते [^wbr_39] ॥  

[^wbr_39]: आसुरीवासिनः R. - ibid. वाध्यो A. बाध्यो R. - ibid. वि᳘र्वाचो ! AM. Read विर्वाचो - ibid. याज्ञवल्क्ये᳘नाख्यायन्ते AM.
</details>

<details><summary>मूलम् - विस्वरम्</summary>

प्राश्नीपुत्रादासुरिवासिनः ४३ प्राश्नीपुत्र आसुरायणात् । ४४ आसुरायण आसुरेः । ४५ आसुरिर्याज्ञवल्क्यात् । ४६ याज्ञवल्क्य उद्दालकात् । ४७ उद्दालको ऽरुणात् । ४८ अरुण उपवेशेः । ४९ उपवेशिः कुश्रेः । ५० कुश्रिर्वाजश्रवसः । ५१ वाजश्रवा जिह्वावतो बाध्योगात् । ५२ जिह्वावान् बाध्योगो ऽसिताद्वार्षगणात् । ५३ असितो वार्षगणो हरितात् कश्यपात् । ५४ हरितः कश्यपः शिल्पात्कश्यपात् । ५५ शिल्पः कश्यपः कश्यपान्नैध्रुवेः । ५६ कश्यपो नैध्रुविर्वाचः । ५७ वागम्भिण्याः । ५८ अम्भिण्यादित्यात् । आदित्यानीमानि शुक्लानि यजूंषि वाजसनेयेन याज्ञवल्क्येनाख्यायन्ते ॥ ३३ ॥

अस्मिंश्चतुर्थे काण्डे बृहदारण्यकोपनिषदि यद्यपि श्रीसायणाचार्यकृतं भाष्यं नास्ति तथापि आदित आरभ्य औपनिषदं शतपथब्राह्मणे भूयस्त्वेन श्रीसायणाचार्यकृतं भाष्यमेवास्ते ऽतः सर्वेषु विषमपृष्ठेषु एष एव शिरोलेखश्छत्रिन्यायेन स्थापित इति ॥
</details>

<details><summary>श्रीमद्वासुदेवब्रह्मभगवान्</summary>

[व्याख्यानं त्रिंशत्तमे]
</details>

