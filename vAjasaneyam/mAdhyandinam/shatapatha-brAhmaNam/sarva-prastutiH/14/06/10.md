+++
title = "१०"

+++
## ०१
जनको᳘ ह वै᳘देह आसां᳘ चक्रे॥  
अ᳘थ ह या᳘ज्ञवल्क्य आ᳘वव्राज स᳘ होवाच जनको वै᳘देहो या᳘ज्ञवल्क्य किम᳘र्थमचारीः पशू᳘निछन्न᳘ण्वन्तानि᳘त्युभ᳘यमेव᳘ सम्राडि᳘ति होवाच य᳘त्ते क᳘श्चिद᳘ब्रवीत्त᳘छृणवामे᳘ति [^wbr_1] ॥  

[^wbr_1]: क᳘श्चिदब्रवीत्त᳘ A. 

## ०२
अ᳘ब्रवीन्म उदङ्कः᳘ शौल्वायनः᳟॥  
प्राणो वै ब्रह्मे᳘ति य᳘था मातृमा᳘न्पितृमा᳘नाचार्य᳘वान्ब्रूयात्त᳘था त᳘छौल्वायॗनोऽब्रवीत्प्राणो वै ब्रह्मेत्य᳘प्राणतो हि किᳫं स्यादित्य᳘ब्रवीत्तु᳘ [^wbr_2] ते त᳘स्याय᳘तनम् प्रतिष्ठां न᳘ मेऽब्रवीदि᳘त्येकपाद्वा᳘ एत᳘त्सम्राडि᳘ति॥  

[^wbr_2]: हि कि᳘ᳫ᳘ स्यादित्य᳘ AM.

## ०३
स वै᳘ नो ब्रूहि याज्ञवल्क्य॥  
स᳘ एॗवाय᳘तनमाकाशः᳘ प्रतिष्ठा᳘ प्रियमि᳘त्येनदु᳘पासीत का᳘ प्रिय᳘ता याज्ञवल्क्य प्राण᳘ एव᳘ सम्राडि᳘ति होवाच प्राण᳘स्य वै᳘ सम्राट्का᳘मायायाज्यं᳘ याजयत्यप्रतिगृह्य᳘स्य प्र᳘तिगृह्णात्य᳘पि [^wbr_3] त᳘त्र वधाशङ्गा᳘ भवति यां दि᳘शमे᳘ति प्राण᳘स्यैव᳘ सम्राट्का᳘माय प्राणो वै᳘ सम्राट् परमम् ब्र᳘ह्मॗ नैनम् प्राणो᳘ जहाति स᳘र्वाण्येनम् भूता᳘न्यभि᳘क्षरन्ति॥  

[^wbr_3]: प्राण एवायतन D. - ibid. प्र᳘तिगृह्णात्य᳘पि AM. - ibid.

## ०४
देवो᳘ भूत्वा᳘ देवान᳘प्येति॥  
य᳘ एवं᳘ विद्वा᳘नेत᳘दुपा᳘स्ते हॗस्त्यृषभᳫं सह᳘स्रं ददामी᳘ति होवाच जनको वै᳘देहः स᳘ होवाच या᳘ज्ञवल्क्यः पिता᳘ मेऽमन्यत ना᳘ननुशिष्य [^wbr_4] ह᳘रेते᳘ति क᳘ एव᳘ ते कि᳘मब्रवीदि᳘ति॥  

[^wbr_4]: ना᳘ननुशि᳘ष्य AM. 

## ०५
अ᳘ब्रवीन्मे जि᳘त्वा शैलिनो᳟॥  
वाग्वै ब्रह्मे᳘ति य᳘था मातृमा᳘न्पितृमा᳘नाचार्य᳘वान्ब्रूयात्त᳘था त᳘छैलिॗनोऽब्रवीद्वाग्वै ब्रह्मेत्य᳘ववदतो हि किᳫं स्याद᳘ब्रवीत्तु᳘ [^wbr_5] ते त᳘स्याय᳘तनम् प्रतिष्ठां न᳘ मेऽब्रवीदि᳘त्येकपाद्वा᳘ एत᳘त्सम्रा᳘डि᳘ति॥  े

[^wbr_5]: हि कि᳘ᳫ᳘ स्यादित्य᳘ AM.

## ०६
स वै᳘ नो ब्रूहि याज्ञवल्क्य॥  
वा᳘गेॗवाय᳘तनमाकाशः᳘ प्रतिष्ठा᳘ प्रज्ञे᳘त्येनदु᳘पासीत का᳘ प्रज्ञ᳘ता याज्ञवल्क्य वा᳘गेव᳘ सम्राडि᳘ति होवाच वाचा वै᳘ सम्राड्ब᳘न्धुः प्र᳘ज्ञायत ऋग्वेदो᳘ यजुर्वेदः᳘ सामवेॗदोऽथर्वाङ्गिर᳘स इतिहासः᳘ पुराणं᳘ विद्या᳘ उपनिष᳘दः श्लो᳘काः सूत्रा᳘ण्यनुव्याख्या᳘नानि व्याख्या᳘नानि वाॗचैव᳘ सम्राट् प्र᳘ज्ञायन्ते वाग्वै᳘ सम्राट् परमम् [^wbr_6] ब्र᳘ह्मॗ नैनं वा᳘ग्जहाति स᳘र्वाण्येनम् भूता᳘न्यभि᳘क्षरन्ति॥  

[^wbr_6]: वै᳘ सम्रा᳘ट् परमं AM.

## ०७
देवो᳘ भूत्वा᳘ देवान᳘प्येति॥  
य᳘ एवं᳘ विद्वा᳘नेत᳘दुपा᳘स्ते हॗस्त्यृषभᳫं सह᳘स्रं ददामी᳘ति होवाच जनको वै᳘देहः स᳘ होवाच या᳘ज्ञवल्क्यः पिता᳘ मेऽमन्यत ना᳘ननुशिष्य [^wbr_7] ह᳘रेते᳘ति क᳘ एव᳘ ते कि᳘मब्रवीदि᳘ति ॥  

[^wbr_7]: ना᳘ननुशि᳘ष्य AM. 

## ०८
अ᳘ब्रवीन्मे व᳘र्कुवार्ष्णः᳟॥  
च᳘क्षुर्वै ब्रह्मे᳘ति य᳘था मातृमा᳘न्पितृमा᳘नाचार्य᳘वान्ब्रूयात्त᳘था त᳘द्वाॗर्ष्णोऽब्रवीच्च᳘क्षुर्वै ब्रह्मेत्य᳘पश्यतो हि किᳫं स्याद᳘ब्रवीत्तु᳘ [^wbr_8] ते त᳘स्याय᳘तनम् प्रतिष्ठां न᳘ मेऽब्रवीदि᳘त्येकपाद्वा᳘ एत᳘त्सम्राडि᳘ति॥  

[^wbr_8]: हि कि᳘ᳫ᳘ स्यादित्य᳘ AM.

## ०९
स वै᳘ नो ब्रूहि याज्ञवल्क्य॥  
च᳘क्षुरेॗवाय᳘तनमाकाशः᳘ प्रतिष्ठा᳘ सत्यमि᳘त्येनदु᳘पासीत का᳘ सत्य᳘ता याज्ञवल्क्य च᳘क्षुरेव᳘ सम्राडि᳘ति होवाच च᳘क्षुषा वै᳘ सम्राट् प᳘श्यन्तमाहुर᳘द्राक्षीरि᳘ति स᳘ आहा᳘द्राक्षमि᳘ति त᳘त्सत्य᳘म् भवति च᳘क्षुर्वै᳘ सम्राट् परमम् [^wbr_9] ब्र᳘ह्मॗ नैनं च᳘क्षुर्जहाति स᳘र्वाण्येनम् भूता᳘न्यभि᳘क्षरन्ति॥  

[^wbr_9]: वै᳘ सम्रा᳘ट् परमं AM.

## १०
देवो᳘ भूत्वा᳘ देवान᳘प्येति य᳘ एवं᳘ विद्वा᳘नेत᳘दुपा᳘स्ते हॗस्त्यृषभᳫं सह᳘स्रं ददामी᳘ति होवाच जनको वै᳘देहः स᳘ होवाच या᳘ज्ञवल्क्यः पिता᳘ मेऽमन्यत ना᳘ननुशिष्य [^wbr_10] ह᳘रेते᳘ति क᳘ एव᳘ ते कि᳘मब्रवीदि᳘ति ॥

[^wbr_10]: ना᳘ननुशि᳘ष्य AM. 

## ११
अ᳘ब्रवीन्मे गर्दभी᳘विपीतो भा᳘रद्वाजः॥  
श्रो᳘त्रं वै ब्रह्मे᳘ति य᳘था मातृमा᳘न्पितृमा᳘नाचार्य᳘वान्ब्रूयात्त᳘था तद्भा᳘रद्वाजोऽब्रवीछ्रो᳘त्रं वै ब्रह्मेत्य᳘शृण्वतो हि किᳫं स्यादित्य᳘ब्रवीत्तु᳘ [^wbr_11] ते त᳘स्याय᳘तनम् प्रतिष्ठां न᳘ मेऽब्रवीदि᳘त्येकपाद्वा᳘ एत᳘त्सम्राडि᳘ति॥  ्ये

[^wbr_11]: हि कि᳘ᳫ᳘ स्यादित्य᳘ AM.

## १२
स वै᳘ नो ब्रूहि याज्ञवल्क्य॥  
श्रो᳘त्रमेॗवाय᳘तनमाकाशः᳘ प्रतिॗष्ठानन्त इ᳘त्येनदु᳘पासीतॗ कानन्त᳘ता याज्ञवल्क्य दि᳘श एव᳘ सम्राडि᳘ति होवाच त᳘स्माद्वै᳘ सम्राड्यां कां᳘ च दि᳘शं ग᳘छतिॗ नैॗवास्या अ᳘न्तं ग᳘छत्यनन्ता हि दि᳘शः [^wbr_12] श्रो᳘त्रᳫं हि दि᳘शः श्रो᳘त्रं वै᳘ सम्राट् परमम् [^wbr_13] ब्र᳘ह्म नैनं श्रो᳘त्रं जहाति स᳘र्वाण्येनम् भूता᳘न्यभि᳘क्षरन्ति॥  

[^wbr_12]: प्रतिष्ठा᳘नन्त इ᳘त्येनदु᳘पासीत का᳘नन्त᳘ता, ग᳘छत्य᳘नन्ता हि दि᳘शः AM. 
[^wbr_13]: वै᳘ सम्रा᳘ट् परमं AM.

## १३
देवो᳘ भूत्वा᳘ देवा᳘नप्येति॥  
य᳘ एवं᳘ विद्वा᳘नेत᳘दुपा᳘स्ते हॗस्त्यृषभᳫं सह᳘स्रं ददामी᳘ति होवाच जनको वै᳘देहः स᳘ होवाच या᳘ज्ञवल्क्यः पिता᳘ मेऽमन्यत ना᳘ननुशिष्य [^wbr_14] ह᳘रेते᳘ति क᳘ एव᳘ ते कि᳘मब्रवीदि᳘ति ॥  

[^wbr_14]: ना᳘ननुशि᳘ष्य AM. 

## १४
अ᳘ब्रवीन्मे सत्य᳘कामो जावालो᳟॥  
म᳘नो वै ब्रह्मे᳘ति य᳘था मातृमा᳘न्पितृमा᳘नाचार्य᳘वान्ब्रूयात्त᳘था त᳘त्सत्य᳘कामोऽब्रवीन्म᳘नो वै ब्रह्मेत्य᳘मनसो हि किᳫं स्यादित्य᳘ब्रवीत्तु᳘ [^wbr_15] ते त᳘स्याय᳘तनम् प्रतिष्ठां न᳘ मेऽब्रवीदि᳘त्येकपाद्वा᳘ एत᳘त्सम्राडि᳘ति॥  

[^wbr_15]: हि कि᳘ᳫ᳘ स्यादित्य᳘ AM.

## १५
स वै᳘ नो ब्रूहि याज्ञवल्क्य॥  
म᳘न एॗवाय᳘तनमाकाशः᳘ प्रतिॗष्ठानन्द इ᳘त्येनदु᳘पासीतॗ कानन्द᳘ता याज्ञवल्क्य म᳘न एव᳘ सम्राडि᳘ति होवाच म᳘नसा वै᳘ सम्राट् स्त्रिय᳘मभि᳘हर्यति [^wbr_16] त᳘स्याम् प्र᳘तिरूपः पुत्रो᳘ जायते स᳘ आनन्दो म᳘नो वै᳘ सम्राट् परमम् [^wbr_17] ब्र᳘ह्म नैनम् म᳘नो जहाति स᳘र्वाण्येनम् भूता᳘न्यभि᳘क्षरन्ति॥  

[^wbr_16]: प्रतिष्ठा᳘नन्द इ᳘त्येनदु᳘पासीत का᳘नन्द᳘ता AM – ibid. सम्रा᳘ट् स्त्रिय᳘मभि᳘ AM. Read: स्त्रि᳘यम see ९.४.२ 
[^wbr_7]: वै᳘ सम्रा᳘ट् परमं AM.

## १६
देवो᳘ भूत्वा᳘ देवान᳘प्येति॥  
य᳘ एवं᳘ विद्वा᳘नेत᳘दुपा᳘स्ते हॗस्त्यृषभᳫं सह᳘स्रं ददामी᳘ति होवाच जनको वै᳘देहः स᳘ होवाच या᳘ज्ञवल्क्यः पिता᳘ मेऽमन्यत ना᳘ननुशिष्य [^wbr_18] ह᳘रेते᳘ति क᳘ एव᳘ ते कि᳘मब्रवीदि᳘ति ॥  

[^wbr_18]: ना᳘ननुशि᳘ष्य AM. 

## १७
अ᳘ब्रवीन्मे विदग्धः शा᳘कल्यो॥  
हृ᳘दयं वै ब्रह्मे᳘ति य᳘था मातृमा᳘न्पितृमा᳘नाचार्य᳘वान्ब्रूयात्त᳘था तछा᳘कल्योऽब्रवीद्धृ᳘दयं वै ब्रह्मेत्य᳘हृदयस्य हि किᳫं स्यादित्य᳘ब्रवीत्तु᳘ [^wbr_19] ते त᳘स्याय᳘तनम् प्रतिष्ठां न᳘ मेऽब्रवीदि᳘त्येकपाद्वा᳘ एत᳘त्सम्राडि᳘ति॥  

[^wbr_19]: हि कि᳘ᳫ᳘ स्यादित्य᳘ AM.

## १८
स वै᳘ नो ब्रूहि याज्ञवल्क्य॥  
हृ᳘दयमेॗवाय᳘तनमाकाशः᳘ प्रतिष्ठा᳘ स्थितिरि᳘त्येनदु᳘पासीत का᳘ स्थिति᳘ता [^wbr_20] याज्ञवल्क्य हृ᳘दयमेव᳘ सम्राडि᳘ति होवाच हृ᳘दयं वै᳘ सम्राट् स᳘र्वेषाम् भूता᳘नाम् प्रतिष्ठा हृ᳘दयेन हि स᳘र्वाणि भूता᳘नि प्रतिति᳘ष्ठन्ति हृ᳘दयं वै᳘ सम्राट् परमम् [^wbr_21] ब्र᳘ह्मॗ नैनᳫं हृ᳘दयं जहाति स᳘र्वाण्येनम् भूता᳘न्यभि᳘क्षरन्ति॥  

[^wbr_20]: स्थिति oxyt.!
[^wbr_21]: वै᳘ सम्रा᳘ट् परमं AM.

## १९
देवो᳘ भूत्वा᳘ देवान᳘प्येति॥  
य᳘ एवं᳘ विद्वा᳘नेत᳘दुपा᳘स्ते हस्त्यृषभᳫं सह᳘स्रं ददामी᳘ति होवाच जनको वै᳘देहः स᳘ होवाच या᳘ज्ञवल्क्यः पिता मेऽमन्यत ना᳘ननुशिष्य [^wbr_22] ह᳘रेते᳘ति॥  

[^wbr_22]: ना᳘ननुशि᳘ष्य AM. 