+++
title = "३"

+++


## ०१


<details open><summary>विश्वास-प्रस्तुतिः</summary>

व्व᳘रुणो हैनद्राज्य᳘काम ऽआ᳘दधे॥  
स᳘ राज्य᳘मगच्छत्तस्माद्य᳘श्च व्वे᳘द य᳘श्च न व्व᳘रुणो राजे᳘त्ये᳘वाहुः सो᳘मो य᳘शस्कामः स य᳘शो ऽभवत्त᳘स्माद्य᳘श्च सो᳘मे ल᳘भते य᳘श्च᳘ नोभा᳘वेवा᳘गच्छतो य᳘श ऽए᳘वैतद् द्रष्टुमा᳘गच्छन्ति य᳘शो ह भवति राज्यं᳘ गच्छति य᳘ ऽएवं᳘ व्विद्वा᳘नाध᳘त्ते॥
</details>

<details><summary>मूलम् - श्रीधरादि</summary>

व्व᳘रुणो हैनद्राज्य᳘काम ऽआ᳘दधे॥  
स᳘ राज्य᳘मगच्छत्तस्माद्य᳘श्च व्वे᳘द य᳘श्च न व्व᳘रुणो राजे᳘त्ये᳘वाहुः सो᳘मो य᳘शस्कामः स य᳘शो ऽभवत्त᳘स्माद्य᳘श्च सो᳘मे ल᳘भते य᳘श्च᳘ नोभा᳘वेवा᳘गच्छतो य᳘श ऽए᳘वैतद् द्रष्टुमा᳘गच्छन्ति य᳘शो ह भवति राज्यं᳘ गच्छति य᳘ ऽएवं᳘ व्विद्वा᳘नाध᳘त्ते॥
</details>

<details><summary>मूलम् - Weber</summary>

व᳘रुणो हैनद्राज्य᳘काम आ᳘दधे॥  
स राज्य᳘मगछत्त᳘स्माद्य᳘श्च वे᳘द य᳘श्च न व᳘रुणो राजे᳘त्येॗवाहुः सो᳘मो य᳘शस्कामः स य᳘शो ऽभवत्त᳘स्माद्य᳘श्च सो᳘मे ल᳘भते य᳘श्चॗ नोभा᳘वेवा᳘गछतो य᳘श एॗवैतद्द्र᳘ष्टुमा᳘गछन्ति य᳘शो ह भवति राज्यं᳘ गछति य᳘ एवं᳘ विद्वा᳘नाधत्ते॥
</details>

<details><summary>मूलम् - विस्वरम्</summary>

**अथ पुनराधानम् ।** 

वरुणो हैनद् राज्यकाम आदधे । स राज्यमागच्छत् । तस्माद्यश्च वेद, यश्च न; वरुणो राजेत्येवाहुः । सोमो यशस्कामः । स यशो ऽभवत् । तस्माद्यश्च सोमे लभते, यश्च न; उभावेवागच्छतः यश एवैतद् द्रष्टुमागच्छन्ति । यशो ह भवति, राज्यं गच्छति- य एवं विद्वानाधत्ते ॥ १ ॥ 
</details>

<details><summary>सायणः</summary>

अथ पुनराधेयं [^१_४५] विवित्सुः स्वपक्षातिभूतमुक्तमग्न्याधेयं [^२_४५] परकृतिरूपार्थवादेन [^३_४५] राज्ययशोहेतुत्वेन [^४_४५] प्रशंसति- **वरुण** इति । **सोमो यशस्काम** इति । आदध [^५_४५] इत्यनुषङ्गः उक्तमर्थं प्रकृते योजयति- **यशो हे**ति । 'यशः' यशस्वी भवतीत्यर्थः ॥ १ ॥ 

[^१_४५]: “पुनराधेयमाधानाप्रतिज्ञातस्य" का० श्रौ० सू० ४ । २५९ । 

[^२_४५]: "प्रकृतिभूतम्” इति क्व. पा. ।

[^३_४५]: “प्रकृतिरूपा”- इति क्व० पा० । 

[^४_४५]: “राज्ययशस्कामस्य वा" का० श्रौ० सू ४ । २६० । 

[^५_४५]: 'एनदादधे' इति क्व० पा० । 
</details>

<details><summary>Eggeling</summary>

1. Now Varuṇa established this (fire), being desirous of sovereignty. He obtained sovereignty; and, accordingly, whether one (who has established the fires) knows (this) or not, they call him 'king Varuṇa.' Soma (established the fire), being desirous of glory. He became glorious, and, accordingly, whether one obtains a hold on Soma, or whether

one does not, they both obtain (glory),--for it is glory that people thereby get to see. Glorious therefore he becomes, and sovereignty he obtains, whosoever, knowing this, establishes a sacrificial fire of his own.
</details>


## ०२


<details open><summary>विश्वास-प्रस्तुतिः</summary>

(त्ते ऽग्नौ᳘) अग्नौ᳘ ह वै᳘ देवाः॥  
स᳘र्व्वाणि रूपा᳘णि नि᳘दधिरे या᳘नि च ग्राम्या᳘णि या᳘नि चारण्या᳘नि व्विजयं᳘ वोपप्रैष्य᳘न्तः कामचार᳘स्य वा कामायायं᳘ नो गो᳘पिष्ठो गोपायदि᳘ति वा॥
</details>

<details><summary>मूलम् - श्रीधरादि</summary>

(त्ते ऽग्नौ᳘) अग्नौ᳘ ह वै᳘ देवाः॥  
स᳘र्व्वाणि रूपा᳘णि नि᳘दधिरे या᳘नि च ग्राम्या᳘णि या᳘नि चारण्या᳘नि व्विजयं᳘ वोपप्रैष्य᳘न्तः कामचार᳘स्य वा कामायायं᳘ नो गो᳘पिष्ठो गोपायदि᳘ति वा॥
</details>

<details><summary>मूलम् - Weber</summary>

अग्नौ᳘ ह वै᳘ देवाः॥  
स᳘र्वाणि रूपा᳘णि नि᳘दधिरे या᳘नि च ग्राम्या᳘णि या᳘नि चारण्या᳘नि विजयं᳘ वोपप्रैष्य᳘न्तः कामचार᳘स्य वा कामायायं᳘ नो गो᳘पिष्ठो गोपायदि᳘ति वा॥
</details>

<details><summary>मूलम् - विस्वरम्</summary>

अग्नौ ह वै देवाः सर्वाणि रूपाणि निदधिरे । यानि च ग्राम्याणि, यानि चारण्यानि, विजयं वोपप्रैष्यन्तः, कामचारस्य वा कामाय, अयं नो गोपिष्ठो गोपायदिति वा ॥ २ ॥ 
</details>

<details><summary>सायणः</summary>

पुनराधेयं [^१_४५] विधातुमाख्यायिका प्रस्तौति- **अग्नौ हे**ति । निधाने कारणानि वैकल्पिकानि त्रीण्युपन्यस्यति- **विजयं वे**ति । असुरान् विजेतुमुपगमनसमये पूर्वसिद्धाग्न्याधानस्यार्थमर्थनिधानमित्येकः [^२_४५] पक्षः । 'कामचारस्य’ कामाय यथेच्छं क्रीडितुम्, सञ्चरणस्य यः कामः तदर्थं वा तन्निधानमिति द्वितीयः । गृह एव स्थितानां 'नः' अस्माकं देवानां मध्ये ऽयमग्निः 'गोपिष्ठः' गोपायितृतमो रक्षणकुशलो ऽस्मदीयं धनं 'गोपायत्' [^३_४५] रक्षितुं शक्नोतीत्यनेनाभिप्रायेण वा तन्निधानमिति तृतीयः पक्षः ॥ २ ॥ 

[^१_४५]: 'पुनराधेयविधायकमाख्यायिकया' इति क्व० पा० । 

[^२_४५]: 'पूर्वसिद्धस्याधानस्य क्षेमार्थं निधान-' इति क्व० पा० । 

[^३_४५]: 'गोपायितुम्' इति क्व० पा० ॥ 
</details>

<details><summary>Eggeling</summary>

2. Now once upon a time the gods deposited with Agni all forms (rūpa) [^egg_708], both domestic and wild; either because they were about to engage in battle, or from a desire of free scope, or because they thought that he (Agni) would protect them as the best protector.

[^egg_708]: 314:1 Compare the corresponding legend Taitt, S. I, 5, 1; according to which the gods deposited their precious goods (vāmaṁ vasu) with Agni; and Pūshan and Tvashṭr̥, on performing sacrifice to Agni exclusively (the punarādhyeya), became possessed of the cattle, whence the latter are said to belong to Pūshan (paushṇa) and to Tvashṭr̥ (tvāshṭra). Afterwards Manu and Dhātr̥ (here identified with the year) also performed the ceremony. See also Śat. Br. II, 3, 4, 1 seq.
</details>


## ०३


<details open><summary>विश्वास-प्रस्तुतिः</summary>

ता᳘न्यु हाग्निर्नि᳘चकमे॥  
तैः᳘ सङ्गृ᳘ह्य ऽर्तून्प्र᳘विवेश पु᳘नरे᳘म इ᳘ति देवा ए᳘दग्निं᳘ तिरो᳘भूतं ते᳘षाᳫँ᳭ हेय᳘सेवास कि᳘मिह᳘ कर्त᳘व्यं क्वेह᳘ प्रज्ञेति वा॥
</details>

<details><summary>मूलम् - श्रीधरादि</summary>

ता᳘न्यु हाग्निर्नि᳘चकमे॥  
तैः᳘ सङ्गृ᳘ह्य ऽर्तून्प्र᳘विवेश पु᳘नरे᳘म इ᳘ति देवा ए᳘दग्निं᳘ तिरो᳘भूतं ते᳘षाᳫँ᳭ हेय᳘सेवास कि᳘मिह᳘ कर्त᳘व्यं क्वेह᳘ प्रज्ञेति वा॥
</details>

<details><summary>मूलम् - Weber</summary>

ता᳘न्यु हाग्निर्नि᳘चकमे॥  
तैः᳘ संगृ᳘ह्य ऽर्तून्प्र᳘विवेश पु᳘नरे᳘म इ᳘ति देवा ए᳘दग्निं᳘ तिरो᳘भूतं ते᳘षाᳫं हेय᳘सेवास कि᳘मिह᳘ कॗर्त᳘व्यं केह᳘ प्रज्ञे᳘ति वा॥
</details>

<details><summary>मूलम् - विस्वरम्</summary>

तान्यु हाग्निर्निचकमे । तैः सङ्गृह्यर्तून् प्रविवेश । पुनरेम इति देवा एदग्निं तिरोभूतम् । तेषां ह हेयसेवास- किमिह कर्तव्यम् ? केह प्रज्ञेति ? वा ॥ ३ ॥ 
</details>

<details><summary>सायणः</summary>

**तान्यु हे**त्यादि । 'तानि' देवैर्निहितानि 'ग्राम्यारण्यानि' रूपाणि सः 'अग्निः' नितरां कामितवान्, अहमेवैतत् सर्वमुपभोक्ष्ये इति । 'तैः' विक्षेपैः सह विद्यमानं सर्वं सङ्गृह्य वसन्ताद्यान् 'ऋतूत्' चोरादिः पर्वतमिव-प्रविष्टवान् [^१_४६] । देवा अप्यस्मदीयं स्थानं 'पुनः' 'एमः' आगच्छामः । 'इति' अनेनाभिप्रायेण तं 'तिरोभूतम्' 'अग्निम्' अगच्छन् [^२_४६] । पूर्वं यस्मिन्स्थाने सो ऽग्निः स्थितः, तत्र तमपश्यतां 'तेषाम्' देवानाम् [^३_४६] 'इयसा [^४_४६] इव आस' विहीनावस्था प्राप । अग्निरस्मदीयं सर्वं धनमपहृत्य गतः, 'इह' अस्मिन् विषये 'किम्' अस्माभिः ‘कर्त्तव्यम्' ? 'का वा' बुद्धिः ? 'इति' ॥ ३ ॥ 

[^१_४६]: 'अतो ऽग्रे' 'अन्तर्दधे' इति कयोश्चित्पुस्तकयोः, 'अनन्तरम्' इति च क्व० पुस्तके ऽधिकमुपलभ्यते । 

[^२_४६]: 'आगच्छन्' इति क्व० । 

[^३_४६]: 'देवानामतिहीनामवस्थां प्राप' 'देवानां विहीनावस्थां प्राप' इति च क्व० 

[^४_४६]: 'इयसा' चिन्तेति हरिस्वामिनः । प्रथमकाण्डे ऽप्युक्तं तेन, इयस्शब्दो ऽवसानवचनः कंड्वादिषु पठ्यते इति ९ । २ । १४ इत्यत्र भाष्ये । वस्तुतस्तु 'इयस्यते' 'इयसा' 'इयसितं' इति त्रीण्यपि रूपाणि एकधातुजानि समानार्थानि च । इहैवोत्तरत्र (१० कं.) 'इयस्यते' इति च विवेच्यम् । 
</details>

<details><summary>Eggeling</summary>

3. But Agni coveted them, and seizing them he entered the seasons with them. 'Let us go back thither,' said the gods, and betook themselves to the place where) Agni (was) concealed. They were disheartened and said, 'What is here to be done? what counsel is there?'
</details>


## ०४


<details open><summary>विश्वास-प्रस्तुतिः</summary>

त᳘त ऽएतत्त्व᳘ष्टा पुनराधे᳘यं ददर्श॥  
तदा᳘दधे ते᳘नाग्नेः᳘ प्रियं धामो᳘पजगाम सो ऽस्मा ऽउभ᳘यानि रूपा᳘णि प्रतिनिः᳘ससर्ज या᳘नि च ग्राम्या᳘णि या᳘नि चारण्या᳘नि त᳘स्मादाहुस्त्वाष्ट्रा᳘णि वै᳘ रूपाणी᳘ति त्व᳘ष्टु᳘र्ह्येव स᳘र्व्ँ वᳫ᳭ रूपमु᳘प ह᳘ त्वे᳘वान्याः᳘ प्रजा᳘ यावच्छो᳘ यावच्छ इव तिष्ठन्ते॥
</details>

<details><summary>मूलम् - श्रीधरादि</summary>

त᳘त ऽएतत्त्व᳘ष्टा पुनराधे᳘यं ददर्श॥  
तदा᳘दधे ते᳘नाग्नेः᳘ प्रियं धामो᳘पजगाम सो ऽस्मा ऽउभ᳘यानि रूपा᳘णि प्रतिनिः᳘ससर्ज या᳘नि च ग्राम्या᳘णि या᳘नि चारण्या᳘नि त᳘स्मादाहुस्त्वाष्ट्रा᳘णि वै᳘ रूपाणी᳘ति त्व᳘ष्टु᳘र्ह्येव स᳘र्व्ँ वᳫ᳭ रूपमु᳘प ह᳘ त्वे᳘वान्याः᳘ प्रजा᳘ यावच्छो᳘ यावच्छ इव तिष्ठन्ते॥
</details>

<details><summary>मूलम् - Weber</summary>

त᳘त एतत्त्व᳘ष्टा पुनराधे᳘यं ददर्श॥  
तदा᳘दधे ते᳘नाग्नेः᳘ प्रियं धामो᳘पजगामॗ सो ऽस्मा उभ᳘यानि रूपा᳘णि प्रतिनिः᳘ससर्ज या᳘नि च ग्राम्या᳘णि या᳘नि चारण्या᳘नि त᳘स्मादाहुस्त्वाष्ट्राणि वै᳘ रूपाणी᳘ति त्व᳘ष्टुॗर्ह्येव स᳘र्वं रूपमु᳘प हॗ त्वेॗवान्याः᳘ प्रजा᳘ यावत्सो᳘ यावत्स [^wbr_1] इव तिष्ठन्ते [^wbr_2] ॥  

[^wbr_1]: यावछो᳘-यावछ B. Sây. and second hand in M. I am not certain if I have been right to print यावत्सो; it is indeed maintained by A and M, but there are occurring here in A several instances, where either त्स् is written instead of छ् (दुत्सुनाम्) and of श् (आदित्सो, पुरोडात्सस्य), or in the contrary where त्स् is given by छ् (एनाछः) and by श् (आसीशकमेधैर्, तस्माशौर्य). 
[^wbr_2]: उपति Sây.
</details>

<details><summary>मूलम् - विस्वरम्</summary>

तत एतत् त्वष्टा पुनराधेयं ददर्श । तदादधे तेनाग्नेः प्रियं धामोपजगाम । सो ऽस्मा उभयानि रूपाणि प्रतिनिःससर्ज- यानि च ग्राम्याणि, यानि चारण्यानि । तस्मादाहुस्त्वाष्ट्राणि वै रूपाणीति । त्वष्टुर्ह्येव सर्वं रूपम् । उप ह त्वेवान्याः प्रजा यावच्छो यावच्छः इव तिष्ठन्ते ॥ ४ ॥ 
</details>

<details><summary>सायणः</summary>

**तत एतदि**ति । एवं विचारयतां मध्ये 'ततः' अनन्तरमेव 'त्वष्टा' 'एतद्' वक्ष्यमाणं 'पुनराधेयम्' 'ददर्श' । **तदादध** इत्यादि । निगदसिद्धम् । **उप ह त्वेवे**ति । 'उप ह तु एव' । 'यावच्छः' [^१_४६] यावत्प्रकारविशिष्टं त्वाष्ट्रं रूपम् 'अन्याः प्रजाः' 'उपतिष्ठन्ते,' तावत्यो जायन्त इत्यर्थः । वीप्सा तु सर्वसङ्ग्रहार्था ॥ ४ ॥ 

[^१_४६]: यावच्छो यावच्छ इव । यावच्छब्दो ऽल्पवचनः । अल्पमल्पमित्यर्थः ॥ इति हरिस्वामी ॥ 
</details>

<details><summary>Eggeling</summary>

4. Then Tvashṭr̥ beheld that re-consecrated fire (Punar-ādheya). He established it and thereby gained an entrance to Agni's beloved abode. He (Agni) gave up to him both kinds of forms, domestic and wild: hence they call them Tvashṭr̥'s forms; since it is from Tvashṭr̥ that all form proceeds [^egg_709]; but all other creatures of whatever kind undergo it.

[^egg_709]: 314:2 Or, since it is to Tvashṭr̥ that all form belongs.
</details>


## ०५


<details open><summary>विश्वास-प्रस्तुतिः</summary>

त᳘स्मै कं पुनराधे᳘यमा᳘दधीत॥  
(तै) एव᳘ᳫँ᳘ है᳘वाग्नेः प्रियं धामो᳘पगच्छति᳘ सो ऽस्मा ऽॆउभ᳘यानि रूपा᳘णि प्रतिनिः᳘सृजति या᳘नि च ग्राम्या᳘णि या᳘नि चारण्या᳘नि त᳘स्मिन्नेता᳘न्युभ᳘यानि रूपा᳘णि दृश्यन्ते परम᳘ता वै सा᳘ स्पृह᳘यन्त्यु हास्मै त᳘था पुष्यति लो᳘क्यम्वेवा᳘पि॥
</details>

<details><summary>मूलम् - श्रीधरादि</summary>

त᳘स्मै कं पुनराधे᳘यमा᳘दधीत॥  
(तै) एव᳘ᳫँ᳘ है᳘वाग्नेः प्रियं धामो᳘पगच्छति᳘ सो ऽस्मा ऽॆउभ᳘यानि रूपा᳘णि प्रतिनिः᳘सृजति या᳘नि च ग्राम्या᳘णि या᳘नि चारण्या᳘नि त᳘स्मिन्नेता᳘न्युभ᳘यानि रूपा᳘णि दृश्यन्ते परम᳘ता वै सा᳘ स्पृह᳘यन्त्यु हास्मै त᳘था पुष्यति लो᳘क्यम्वेवा᳘पि॥
</details>

<details><summary>मूलम् - Weber</summary>

त᳘स्मै कम् पुनराधे᳘यमा᳘दधीत॥  
एव᳘ᳫं᳘ हैॗवाग्नेः᳘ प्रियं धामो᳘पगछतिॗ सो ऽस्मा उभ᳘यानि रूपा᳘णि प्रतिनिः᳘सृजति या᳘नि च ग्राम्या᳘णि या᳘नि चारण्या᳘नि त᳘स्मिन्नेता᳘न्युभ᳘यानि रूपा᳘णि दृश्यन्ते परम᳘ता वै सा᳘ स्पृह᳘यन्त्यु हास्मै त᳘था पुष्यति लो᳘क्यम्वेवा᳘पि॥
</details>

<details><summary>मूलम् - विस्वरम्</summary>

तस्मै कं पुनराधेयमादधीत । एवं हैवाग्नेः प्रियं धामोपगच्छति । सो ऽस्मा उभयानि रूपाणि प्रतिनिःसृजति- यानि च ग्राम्याणि, यानि चारण्यानि । तस्मिन्नेतान्युभयानि रूपाणि दृश्यन्ते । परमता वै सा । स्पृहयन्त्यु हास्मै तथा पुष्यति लोक्यम्वेवापि ॥ ५ ॥ 
</details>

<details><summary>सायणः</summary>

**तस्मा** इति । पुनराधेयविधिः । यदाख्यायिकया प्रतिपन्नं प्रयोजनम्, अग्निप्रियधामोपगमनादिलक्षणम्, तदर्थं पुनराधानं कुर्यादित्यर्थः । प्रथममाहितस्याग्नेः विधानान्तरेण पुनस्तेष्वायतनेषु स्थापनं पुनराधेयम् । **एवं हे**त्यादि । निगदसिद्धम् । **परमता वै से**ति । येयं ग्राम्यारण्योभयप्राप्तिः 'सा' 'परमता' परमत्वं सर्वोत्कृष्टत्वम् । किञ्च 'अस्मै' पुनराधेयं कृतवते सर्वे जनाः 'स्पृहयन्ति' आद्रियन्ते । "स्पृहेरीप्सितः"- (पा० सू० १. ४. ३६.) इति सम्प्रदानसञ्ज्ञा । तथा अयमपि 'लोक्यम्' लोकनीयमुत्कर्षं प्राप्य 'पुष्यति' प्रवृद्धो भवति ॥ ५ ॥ 
</details>

<details><summary>Eggeling</summary>

5. It is for him (Tvashṭr̥), then, that one must re-establish the fire: for thus he enters Agni's

beloved abode, and the latter gives up to him both kinds of forms, domestic and wild. In that (fire) those two kinds of forms are seen: such is the ascendancy (which one obtains by the punarādhyeya),--people, indeed, envy him; thus he thrives, and a conspicuous position (is obtained by him).
</details>


## ०६


<details open><summary>विश्वास-प्रस्तुतिः</summary>

(प्या) आग्ने᳘यो ऽयं᳘ यज्ञः॥  
ज्यो᳘तिरग्निः᳘ पाप्म᳘नो दग्धा᳘ सो ऽस्य पाप्मा᳘नं दहति स᳘ इह ज्यो᳘तिरेव᳘ श्रिया य᳘शसा भवति ज्यो᳘तिरमु᳘त्र पुण्यलोक᳘त्वैतन्नु तद्य᳘स्मादाद᳘धीत॥
</details>

<details><summary>मूलम् - श्रीधरादि</summary>

(प्या) आग्ने᳘यो ऽयं᳘ यज्ञः॥  
ज्यो᳘तिरग्निः᳘ पाप्म᳘नो दग्धा᳘ सो ऽस्य पाप्मा᳘नं दहति स᳘ इह ज्यो᳘तिरेव᳘ श्रिया य᳘शसा भवति ज्यो᳘तिरमु᳘त्र पुण्यलोक᳘त्वैतन्नु तद्य᳘स्मादाद᳘धीत॥
</details>

<details><summary>मूलम् - Weber</summary>

आग्नेॗयो ऽयं᳘ यज्ञः॥  
ज्यो᳘तिरग्निः᳘ पाप्म᳘नो दग्धाॗ सो ऽस्य पाप्मा᳘नं दहति स᳘ इह ज्यो᳘तिरेव᳘ श्रिया य᳘शसा भवति ज्यो᳘तिरमु᳘त्र पुण्यलोक᳘त्वैतन्नु तद्य᳘स्मादाद᳘धीत॥
</details>

<details><summary>मूलम् - विस्वरम्</summary>

आग्नेयो ऽयं यज्ञः । ज्योतिरग्निः पाप्मनो दग्धा । सो ऽस्य पाप्मानं दहति । स इह ज्योतिरेव श्रिया यशसा भवति । ज्योतिरमुत्र पुण्यलोकत्वा । एतन्नु तद्- यस्मादादधीत ॥ ६ ॥ 
</details>

<details><summary>सायणः</summary>

विहितं पुनराधेयमग्निसम्बन्धोपजीवनेन प्रशंसति- **आग्नेयो ऽयं यज्ञ** इति । ज्योतिरात्मको ह्यग्निः 'पाप्मनः' 'दग्धा' दाहकः । अतः ‘सः' अग्निः स्वसम्बन्धियज्ञं कुर्वतः अस्य । पापं निर्दहति । **एतन्नु तदि**ति । यस्मै फलाय आदधीत 'एतत्' [^१_४७] उक्तविधिफलं खलु 'तत्' इत्यर्थः ॥ ६ ॥ 

[^१_४७]: 'एतदुक्तविधं खलु श्रीयशा ज्योतिश्च युङ्क्ते एतन्नु तदित्यर्थः । 'अमुत्र' अमुष्मिंल्लोके पुण्यलोकत्वेन ज्योतिरेतदाधाने भवेत् । इतीदृक् पाठः क्वचित्पुस्तक उपलभ्यते । 
</details>

<details><summary>Eggeling</summary>

6. To Agni belongs this sacrifice. Agni is the light, the burner of evil: he burns away the evil of this (sacrificer): and the latter becomes a light of prosperity and glory in this, and a light of bliss [^egg_710] in yonder, world. This, then, is the reason why he should establish the fires (a second time).

[^egg_710]: 315:1 Jyotir amutra puṇyalokatvā, lit, 'a light by (way of) blissful state.' The Kāṇva text has the same reading.
</details>


## ०७


<details open><summary>विश्वास-प्रस्तुतिः</summary>

स वै᳘ व्वर्षास्वा᳘दधीत॥  
व्वर्षा वै स᳘र्व्व ऽऋत᳘वो व्वर्षा हि वै स᳘र्व्व ऽऋतवो᳘ ऽथादो᳘ व्वर्ष᳘मकुर्मादो᳘ व्वर्ष᳘मकुर्मे᳘ति संव्वत्सरान्त्स᳘म्पश्यन्ति व्वर्षा᳘ ह᳘ त्वेव स᳘र्व्वेषामृतूना᳘ᳫँ᳘ रूपमुत हि त᳘द्वर्षा᳘सु भ᳘वति य᳘दाहु᳘र्ग्रीष्म᳘ ऽइव वा᳘ ऽअद्ये᳘त्युतो त᳘द्वर्षा᳘सु भवति य᳘दाहुः शि᳘शिर ऽइव वा᳘ ऽअद्ये᳘ति व्वर्षादि᳘द्वर्षाः॥
</details>

<details><summary>मूलम् - श्रीधरादि</summary>

स वै᳘ व्वर्षास्वा᳘दधीत॥  
व्वर्षा वै स᳘र्व्व ऽऋत᳘वो व्वर्षा हि वै स᳘र्व्व ऽऋतवो᳘ ऽथादो᳘ व्वर्ष᳘मकुर्मादो᳘ व्वर्ष᳘मकुर्मे᳘ति संव्वत्सरान्त्स᳘म्पश्यन्ति व्वर्षा᳘ ह᳘ त्वेव स᳘र्व्वेषामृतूना᳘ᳫँ᳘ रूपमुत हि त᳘द्वर्षा᳘सु भ᳘वति य᳘दाहु᳘र्ग्रीष्म᳘ ऽइव वा᳘ ऽअद्ये᳘त्युतो त᳘द्वर्षा᳘सु भवति य᳘दाहुः शि᳘शिर ऽइव वा᳘ ऽअद्ये᳘ति व्वर्षादि᳘द्वर्षाः॥
</details>

<details><summary>मूलम् - Weber</summary>

स वै᳘ वर्षास्वा᳘दधीत॥  
वर्षा वै स᳘र्व ऋत᳘वो वर्षा हि [^wbr_3] वै स᳘र्व ऋतवो᳘ ऽथादो᳘ वर्ष᳘मकुर्मादो᳘ वर्ष᳘मकुर्मे᳘ति संवत्सरान्त्स᳘म्पश्यन्ति वर्षा हॗ त्वेव स᳘र्वेषामृतूनां᳘ रूप᳘मुत हि त᳘द्वर्षा᳘सु भ᳘वति य᳘दाहु᳘र्ग्रीष्म᳘ इव वा᳘ अद्ये᳘त्युॗतो त᳘द्वर्षा᳘सु भवति य᳘दाहुः शि᳘शिर इव वा᳘ अद्ये᳘ति वर्षादि᳘द्वर्षाः॥  

[^wbr_3]: वर्षा᳘ हि A.
</details>

<details><summary>मूलम् - विस्वरम्</summary>

स वै वर्षास्वादधीत । वर्षा वै सर्व ऋतवः । वर्षा हि वै सर्व ऋतवः- अथादो वर्षमकुर्म, अदो वर्षमकुर्मेति संवत्सरान् संपश्यन्ति । वर्षा ह त्वेव सर्वेषामृतूनां रूपम्, उत हि तद्वर्षासु भवति । यदाहुः- ग्रीष्म इव वा अद्येति । उतो तद् वर्षासु भवति । यदाहुः- शिशिर इव वा अद्येति । वर्षादिद्वर्षाः ॥ ७॥ 
</details>

<details><summary>सायणः</summary>

तस्य पुनराधेयस्य त्रैवर्णिकसाधारण्येन ऋतुविशेषं विधत्ते [^१_४७]- **स वा** इति । ऋत्वन्तरं परित्यज्य वर्षर्तुविधाने [^२_४७] कारणमाह- **वर्षा वा** इति । एतदुपपादयति- **वर्षा हि वा** इत्यादिना । यस्मादेवं वर्षर्तुः सर्वात्मकः, तस्मात् समुदायात्मकं संवत्सरं वर्षशब्देन लोको व्यवहरतीति दर्शयति- **अथे**ति । सर्वर्तुरूपा वर्षा इति प्रतिपादयितुं प्रतिजानीते- **वर्षा ह त्वेवे**ति । एतदुपपादयति- **तदि**ति । ग्रीष्मशिशिरधर्मयोः प्रकाशशैत्ययोः, वर्षासु महावायुवृष्टियोगाच्च [^३_४७] वर्षर्त्तोस्तावदृतुत्रयात्मकत्वम् । तत्र [^४_४७] ग्रीष्मे वसन्तस्य, वर्षासु शरदः, शिशिरे हेमन्तस्य, समानधर्मतया ऽन्तर्भावात् सर्वर्त्तुरूपत्व सिद्धमित्यर्थः ॥ ७ ॥ 

[^१_४७]: "वर्षासु मध्यंदिने वा" का० श्रौ० सू० ४. २६४ । 

[^२_४७]: 'वर्षर्त्तावेव विधाने' इति क्व. । 

[^३_४७]: 'सद्भावात्, वर्षायोगाच्च वर्षर्त्तोस्तावदुभयात्मकत्वम्' इति क्व. पा. । 

[^४_४७]: 'तत्' इति क्व. पा. । 
</details>

<details><summary>Eggeling</summary>

7. Let him establish the fires (the second time) in the rainy season. The rains are all the seasons, for the rains are indeed all the seasons: hence, in counting over years, people say, 'In such and such a year (or rain, varsha) we did it; in such and such a year (or rain) we did it.' The rains, then, are one of the forms of manifestation (rūpa) of all seasons [^egg_711]; and when people say, 'To-day it is as if in summer,' then that is in the rainy season; and when they say, 'To-day it is as if in spring,' then that, too, is in the rainy season. From the year (or rain, varsha), indeed, (is named) the rainy season (varshāḥ).

[^egg_711]: 315:2 This speculation is based on the identity of the words for year (varsha; also 'rain') and the rains, or rainy season (varshāḥ).
</details>


## ०८


<details open><summary>विश्वास-प्रस्तुतिः</summary>

(ऽ) अ᳘थैत᳘देव᳘ परो᳘ ऽक्षᳫँ᳭ रूपम्॥  
य᳘देव᳘ पुर᳘स्ताद्वा᳘ति त᳘द्वसन्त᳘स्य रूपं य᳘त्स्तन᳘यति त᳘द्ग्रीष्म᳘स्य यद्व᳘र्षति त᳘द्वर्षा᳘णां य᳘द्विद्यो᳘तते त᳘च्छरदो य᳘द्वष्ट्वोद्गृह्णा᳘ति त᳘द्धेमन्त᳘स्य व्वर्षाः स᳘र्व्व ऽऋत᳘व ऋतून्प्रा᳘विशदृतु᳘भ्य ए᳘वैनमेतन्नि᳘र्म्मिमीते॥
</details>

<details><summary>मूलम् - श्रीधरादि</summary>

(ऽ) अ᳘थैत᳘देव᳘ परो᳘ ऽक्षᳫँ᳭ रूपम्॥  
य᳘देव᳘ पुर᳘स्ताद्वा᳘ति त᳘द्वसन्त᳘स्य रूपं य᳘त्स्तन᳘यति त᳘द्ग्रीष्म᳘स्य यद्व᳘र्षति त᳘द्वर्षा᳘णां य᳘द्विद्यो᳘तते त᳘च्छरदो य᳘द्वष्ट्वोद्गृह्णा᳘ति त᳘द्धेमन्त᳘स्य व्वर्षाः स᳘र्व्व ऽऋत᳘व ऋतून्प्रा᳘विशदृतु᳘भ्य ए᳘वैनमेतन्नि᳘र्म्मिमीते॥
</details>

<details><summary>मूलम् - Weber</summary>

अ᳘थैत᳘देव᳘ परो᳘ ऽक्षं रूपम्॥  
य᳘देव᳘ पुर᳘स्ताद्वा᳘ति त᳘द्वसन्त᳘स्य रूपं य᳘त्स्तन᳘यति त᳘द्ग्रीष्मस्य यद्व᳘र्षति त᳘द्वर्षा᳘णां य᳘द्विद्यो᳘तते त᳘छर᳘दो य᳘द्वृॗष्ट्वोद्गृह्णा᳘ति त᳘द्धेमन्त᳘स्य वर्षाः स᳘र्व ऋत᳘व ऋतून्प्रा᳘विशदृतु᳘भ्य एॗवैनमेतन्नि᳘र्मिमीते॥
</details>

<details><summary>मूलम् - विस्वरम्</summary>

अथैतदेव परोक्षं रूपम् । यदेव पुरस्ताद्वाति, तद्वसन्तस्य रूपम् । यत्स्तनयति, तद् ग्रीष्मस्य । यद्वर्षति, तद्वर्षाणाम् । यद् विद्योतते, तच्छरदः । यद् वृष्ट्वोद्गृह्णाति, तद्धेमन्तस्य । वर्षाः सर्व ऋतवः । ऋतून् प्राविशत्, ऋतुभ्य एवैनमेतन्निर्मिमीते ॥ ८ ॥ 
</details>

<details><summary>सायणः</summary>

एवं प्रत्यक्षविषयं प्रकाशादिधर्मयोगेन सर्वत्वमभिधाय परोक्षधमवशादपि तत् प्रतिपादयति- **अथैतदि**ति । पुरोवातादयो [^१_४८] हि वसन्तादीनां परोक्षभूताः धर्माः । तेषां च सर्वेषां वर्षासु सद्भावात् सर्वर्त्तुरूपतेत्यर्थः । **ऋतून् प्राविश**दित्यादि । यस्मादग्निः प्रागुक्तरीत्या ऋतून् प्राविशत्, तस्मादेनं वर्षास्वादधानस्तेभ्य एवर्तुभ्यः पुनरुत्पादयतीत्यर्थः ॥ ८ ॥ 

[^१_४८]: 'इत्यादयो हि' इति क्व. पु. पा, । 
</details>

<details><summary>Eggeling</summary>

8. There is, moreover, an occult form (through which the rains manifest themselves in the seasons) [^egg_712]. When it blows from the east, then that is the characteristic sign of spring:--when it thunders, it is that of

[^egg_712]: 315:3 The characteristics of the seasons here selected are supposed to have a special connection with the rain and rainy season.

summer;--when it rains, it is that of the rainy season; when it lightens, it is that of autumn [^egg_713];--when it ceases to rain, it is that of winter. The rains are all the seasons. The seasons he (Agni) entered: from out of the seasons, therefore, he now produces him.

[^egg_713]: 316:1 During the autumn, or sultry season succeeding the rains, there are frequent displays of sheet-lightning along the horizon at night.
</details>


## ०९


<details open><summary>विश्वास-प्रस्तुतिः</summary>

(त ऽ) आदित्य᳘स्त्वेव स᳘र्व्व ऽऋत᳘वः॥  
(वो) यदैवोदेत्यथ व्वसन्तो᳘ यदा᳘ सङ्गवो᳘ ऽथ ग्रीष्मो᳘ यदा᳘ मध्य᳘न्दिनो᳘ ऽथ व्वर्षा᳘ य᳘दा ऽपराह्णो᳘ ऽथ शर᳘द्य᳘दै᳘वास्तमेत्यथ हेमन्तस्त᳘स्मादु मध्य᳘न्दिन ऽएवा᳘दधीत त᳘र्हि᳘ ह्येषो ऽस्य᳘ लोक᳘स्य ने᳘दिष्ठं भ᳘वति तन्ने᳘दिष्ठादे᳘वैनमेतन्म᳘ध्यान्नि᳘र्मिमीते॥
</details>

<details><summary>मूलम् - श्रीधरादि</summary>

(त ऽ) आदित्य᳘स्त्वेव स᳘र्व्व ऽऋत᳘वः॥  
(वो) यदैवोदेत्यथ व्वसन्तो᳘ यदा᳘ सङ्गवो᳘ ऽथ ग्रीष्मो᳘ यदा᳘ मध्य᳘न्दिनो᳘ ऽथ व्वर्षा᳘ य᳘दा ऽपराह्णो᳘ ऽथ शर᳘द्य᳘दै᳘वास्तमेत्यथ हेमन्तस्त᳘स्मादु मध्य᳘न्दिन ऽएवा᳘दधीत त᳘र्हि᳘ ह्येषो ऽस्य᳘ लोक᳘स्य ने᳘दिष्ठं भ᳘वति तन्ने᳘दिष्ठादे᳘वैनमेतन्म᳘ध्यान्नि᳘र्मिमीते॥
</details>

<details><summary>मूलम् - Weber</summary>

आदित्यॗस्त्वेव स᳘र्व ऋत᳘वः॥  
यॗदैॗवोदेत्य᳘थ वसन्तो᳘ यदा᳘ संगवो᳘ ऽथ ग्रीष्मो᳘ यदा᳘ मध्य᳘न्दिनो᳘ ऽथ वर्षा᳘ यॗदापराह्णो᳘ ऽथ शर᳘द्यॗदैॗवास्तमेत्य᳘थ हेमन्तस्त᳘स्मादु मध्य᳘न्दिन एवा᳘दधीत त᳘र्हिॗ ह्येॗषो ऽस्य᳘ लोक᳘स्य ने᳘दिष्ठं भ᳘वति तन्ने᳘दिष्ठादेॗवैनमेतन्म᳘ध्यान्नि᳘र्मिमीते॥
</details>

<details><summary>मूलम् - विस्वरम्</summary>

आदित्यस्त्वेव सर्व ऋतवः । यदैवोदेति- अथ वसन्तः । यदा सङ्गवः । अथ ग्रीष्मः । यदा मध्यन्दिनः- अथ वर्षाः । यदापराह्णः- अथ शरत् । यदैवास्तमेति- अथ हेमन्तः । तस्मादु मध्यन्दिन एवादधीत तर्ह्येषो ऽस्य लोकस्य नेदिष्ठं भवति, तन्नेदिष्ठादेवैनमेतन्मध्यान्निर्मिमीते ॥ ९ ॥ 
</details>

<details><summary>सायणः</summary>

तच्च पुनराधानमहनि मध्यन्दिने [^१_४८] कार्यमिति विधित्सुस्तदर्थमादित्यस्य सर्वर्तुरूपतामाह- **आदित्यस्त्वेवे**ति । प्रातःसङ्गवमध्याह्नापराह्णसायङ्कालात्मका अह्नो ऽवयवाः सूर्यसम्बन्धिनः पञ्चर्तवः । तत्र वर्षास्वाधानस्य विहितत्वात् तदात्मके मध्यन्दिन एव तत् कुर्यादित्यर्थः । तदेतन्मध्यन्दिनाधानं प्रशंसति- तर्हीति । 'तर्हि' तस्मिन् मध्यन्दिने समये 'एषः' आदित्यः 'अस्य लोकस्य' 'नेदिष्ठम्' अन्तिकतमो 'भवति' । सिद्धमन्यत् ॥ ९ ॥ 

[^१_४८]: "वर्षासु मध्यन्दिने वा" का० श्रौ० सू० ४. २६४ ।
</details>

<details><summary>Eggeling</summary>

9. But the sun also is all the seasons: when he rises, then it is spring;--when the cows are driven together (for milking), then it is summer;--when it is mid-day, then is the rainy season;--when it is afternoon, then it is autumn;--when he sets, then it is winter. At mid-day (madhyandina), therefore, he should establish his fires, for then that (sun) is nearest to this world, and hence he produces that (fire) from the nearest centre (madhya).
</details>


## १०


<details open><summary>विश्वास-प्रस्तुतिः</summary>

छाय᳘येव वा᳘ ऽअयं पु᳘रुषः॥  
पाप्मना᳘नुषक्तः᳘ सो ऽस्या᳘त्र क᳘निष्ठो भवत्यधस्पद᳘मिवेयस्यते तत्क᳘निष्ठमे᳘वैत᳘त्पाप्मा᳘नम᳘वबाधते त᳘स्मादु मध्य᳘न्दिन ऽएवा᳘दधीत॥
</details>

<details><summary>मूलम् - श्रीधरादि</summary>

छाय᳘येव वा᳘ ऽअयं पु᳘रुषः॥  
पाप्मना᳘नुषक्तः᳘ सो ऽस्या᳘त्र क᳘निष्ठो भवत्यधस्पद᳘मिवेयस्यते तत्क᳘निष्ठमे᳘वैत᳘त्पाप्मा᳘नम᳘वबाधते त᳘स्मादु मध्य᳘न्दिन ऽएवा᳘दधीत॥
</details>

<details><summary>मूलम् - Weber</summary>

छाय᳘येव वा᳘ अयम् पु᳘रुषः॥  
पाप्म᳘नानुषॗक्तः सो ऽस्या᳘त्र क᳘निष्ठो भवत्यधस्पद᳘मिवेयस्यते तत्क᳘निष्ठमेॗवैत᳘त्पाप्मा᳘नम᳘वबाधते त᳘स्मादु मध्य᳘न्दिन एवा᳘दधीत॥
</details>

<details><summary>मूलम् - विस्वरम्</summary>

छाययेव वा अयं पुरुषः पाप्मनानुषक्तः । सो ऽस्यात्र कनिष्ठो भवति- अधस्पदमिवेयस्यते । तत् कनिष्ठमेवैतत्पाप्मानमवबाधते । तस्मादु मध्यन्दिन एवादधीत ॥ १० ॥ 
</details>

<details><summary>सायणः</summary>

प्रकारान्तरेण तन्मध्यन्दिनाधानं प्रशंसति- **छाययेवे**ति । **सो ऽस्ये**ति । 'अस्य' पुरुषस्य छायारूपः 'सः' पाप्मा 'अत्र' अस्मिन् मध्यन्दिने 'कनिष्ठः' अल्पतमः 'भवति' । स च पाप्मा पुरुषस्य [^१_४८] पादयोरधस्तादिव 'इयस्यते' [^२_४८] प्राप्नोति । "इण् [^३_४८] गतौ"- (धा. पा. अ. प. ३५) इति धातुः । **तत् कनिष्ठ**मित्यादि सुगमम् ॥ १० ॥ 

[^१_४८]: 'पुरुषरूपस्य' इति क्व. । 

[^२_४८]: 'तृतीयकण्डिकास्था टिप्पणी द्रष्टव्या । 

[^३_४८]: 'इ गतौ' इति कयोश्चितपुस्तकयोः । 
</details>

<details><summary>Eggeling</summary>

10. Verily, this man is affected with evil, as with a shadow. But then (at mid-day) that (evil) of his (like his shadow) is smallest, and shrinks, as it were, beneath his foot: hence he thereby crushes that evil, when it is smallest. For this reason also he should establish his fires (the second time) at mid-day.
</details>


## ११


<details open><summary>विश्वास-प्रस्तुतिः</summary>

तं वै᳘ दर्भैरु᳘द्धरति॥  
दा᳘रुभिर्वै पू᳘र्व्वमु᳘द्धरति दा᳘रुभिः पू᳘र्व्वं दा᳘रुभिर᳘परं जामि᳘ कुर्य्यात्सम᳘दं कुर्य्यादा᳘पो दर्भा ऽआ᳘पो व्वर्षा᳘ ऽऋतून्प्रा᳘विशदद्भि᳘रे᳘वैनमेत᳘दद्भ्यो नि᳘र्मिमीते त᳘स्माद्दर्भैरु᳘द्धरति॥
</details>

<details><summary>मूलम् - श्रीधरादि</summary>

तं वै᳘ दर्भैरु᳘द्धरति॥  
दा᳘रुभिर्वै पू᳘र्व्वमु᳘द्धरति दा᳘रुभिः पू᳘र्व्वं दा᳘रुभिर᳘परं जामि᳘ कुर्य्यात्सम᳘दं कुर्य्यादा᳘पो दर्भा ऽआ᳘पो व्वर्षा᳘ ऽऋतून्प्रा᳘विशदद्भि᳘रे᳘वैनमेत᳘दद्भ्यो नि᳘र्मिमीते त᳘स्माद्दर्भैरु᳘द्धरति॥
</details>

<details><summary>मूलम् - Weber</summary>

तं वै᳘ दर्भैरु᳘द्धरति॥  
दा᳘रुभिर्वै पू᳘र्वमु᳘द्धरति दा᳘रुभिः पू᳘र्वं दा᳘रुभिर᳘परं जामि᳘ कुर्यात्सम᳘दं कुर्यादा᳘पो दर्भा आ᳘पो वर्षा᳘ ऋतून्प्रा᳘विशदद्भि᳘रेॗवैनमेत᳘दद्भ्यो नि᳘र्मिमीते त᳘स्माद्दर्भैरु᳘द्धरति॥
</details>

<details><summary>मूलम् - विस्वरम्</summary>

तं वै दर्भैरुद्धरति । दारुभिर्वै पूर्वमुद्धरति । दारुभिः पूर्वम्, दारुभिरपरम्; जामि कुर्यात्, समदं कुर्यात्, आपो दर्भाः, आपो वर्षाः, ऋतून् प्राविशत् । अद्भिरेवैनमेतदद्भ्यो निर्मिमीते । तस्माद्दर्भेरुद्धरति ॥ ११ ॥ 
</details>

<details><summary>सायणः</summary>

तस्य पुनराधित्सितस्याग्नेर्दर्भैरेवोद्धरणं कार्यमिति विधत्ते [^१_४९]- **तं वा** इति । आधानवत् पुनराधाने ऽपि दारुभिरुद्धरणे दोषमाह- **दारुभिः पूर्व**मिति । उभयोरैकरूप्ये जामितादोषः स्यात् । तथा ' 'समदम्' दारुविषयं परस्परं तयोः कलहमपि जनयेदित्यर्थः । विहितं दर्भैरुद्धरणं प्रशंसति- **आप** इति । दर्भाणामब्विकारत्वं प्रथमकाण्डे प्रतिपादितम्- “ता उपर्युपर्यतिपुप्लुविरे ऽत इमे दर्भाः"- इति (श. प. १ । १ । ३ । ५) ॥ ११ ॥ 

[^१_४९]: “कुशैराधानम्” का० श्रौ० सू० ४. २६५ । 
</details>

<details><summary>Eggeling</summary>

11. He takes it out (from the Gārhapatya) by means of sacrificial grass. By means of fire-wood, indeed, he takes it out the first time; and (were he to take it out) with fire-wood the first time, and with fire-wood the second time, he would commit a repetition, and raise a conflict. Now sacrificial grass means water, and the rainy season also means water. He (Agni) entered the seasons: with water he accordingly produces him from out of the waters; this is why he takes it (the fire) out by means of sacrificial grass.
</details>


## १२


<details open><summary>विश्वास-प्रस्तुतिः</summary>

(त्य) अर्क्कपलाशा᳘भ्याम्॥  
व्रीहिम᳘यमपू᳘पं कृत्वा य᳘त्र गा᳘र्हपत्यमाधास्यन्भ᳘वति तन्नि᳘दधाति तद्गा᳘र्हपत्यमा᳘दधाति॥
</details>

<details><summary>मूलम् - श्रीधरादि</summary>

(त्य) अर्क्कपलाशा᳘भ्याम्॥  
व्रीहिम᳘यमपू᳘पं कृत्वा य᳘त्र गा᳘र्हपत्यमाधास्यन्भ᳘वति तन्नि᳘दधाति तद्गा᳘र्हपत्यमा᳘दधाति॥
</details>

<details><summary>मूलम् - Weber</summary>

अर्कपलाशा᳘भ्यां॥  
व्रीहिम᳘यमपू᳘पं कृत्वा य᳘त्र गार्हपत्यमाधास्यन्भ᳘वति तन्नि᳘दधाति तद्गा᳘र्हपत्यमादधाति॥
</details>

<details><summary>मूलम् - विस्वरम्</summary>

अर्कपलाशाभ्यां व्रीहिमयमपूपं कृत्वा यत्र गार्हपत्यमाधास्यन् भवति, तन्निदधाति; तद् गार्हपत्यमादधाति ॥ १२ ॥ 
</details>

<details><summary>सायणः</summary>

व्रीहियवमययोरपूपयोरर्कपर्णद्वयसङ्गृहीतयोर्गार्हपत्याहवनीयायतनयोर्निधानं विधत्ते [^१_४९]- **अर्क्कपलाशाभ्यामि**त्यादिना । अत एवोक्तं कात्यायनेन- "वर्षासु मध्यन्दिने वा" "कुशैराधानम्" "व्रीह्यपूपमर्कपलाशयोः पक्वं गार्हपत्यस्य स्थाने निदधात्येवमाहवनीयस्य यावम्” (का० श्रौ० सू० ४. २६४-२६६) इति ॥ १२ ॥ 

[^१_४९]: “व्रीह्यपूपमर्कपलाशयोः पक्वं गार्हपत्यस्थाने निदधात्येवमाहवनीयस्य यावꣳ सद्यश्चेत्” का. श्रौ. सू. ४. २६६ । 
</details>

<details><summary>Eggeling</summary>

12. Having prepared an (ordinary) rice cake on

two arka [^egg_714] leaves, he puts it in the place where he is about to establish the Gārhapatya fire, and thereon lays down the Gārhapatya.

[^egg_714]: 317:1 Calotropis Gigantea. These cakes (apūpa, not puroḍāśa, have first to be cooked either on the Avasathya, or on a secular fire. Before the cakes are then put on the Gārhapatya and Āhavanīya fire-places, the latter have to be consecrated in the usual way (cf. p. 2); and, after the putting on of the cakes, the fire-places are sprinkled by the Adhvaryu, while the sacrificer holds on to him from behind. Katy. IV, 11, 8, Schol.
</details>


## १३


<details open><summary>विश्वास-प्रस्तुतिः</summary>

(त्य) अर्क्कपलाशा᳘भ्याम्॥ 
यवम᳘यमपूपं᳘ कृत्वा य᳘त्राहवनी᳘यमाधास्यन्भ᳘वति तन्नि᳘दधाति त᳘दाहवनी᳘यमा᳘दधाति पू᳘र्व्वाभ्यामेवै᳘नावेत᳘दग्नि᳘भ्यामन्त᳘र्दध्म इ᳘ति व्व᳘दन्तस्त᳘दु त᳘था न᳘ कुर्य्याद्रा᳘त्रिभि᳘र्ह्येवान्त᳘र्हितौ भ᳘वतः॥
</details>

<details><summary>मूलम् - श्रीधरादि</summary>

(त्य) अर्क्कपलाशा᳘भ्याम्॥ 
यवम᳘यमपूपं᳘ कृत्वा य᳘त्राहवनी᳘यमाधास्यन्भ᳘वति तन्नि᳘दधाति त᳘दाहवनी᳘यमा᳘दधाति पू᳘र्व्वाभ्यामेवै᳘नावेत᳘दग्नि᳘भ्यामन्त᳘र्दध्म इ᳘ति व्व᳘दन्तस्त᳘दु त᳘था न᳘ कुर्य्याद्रा᳘त्रिभि᳘र्ह्येवान्त᳘र्हितौ भ᳘वतः॥
</details>

<details><summary>मूलम् - Weber</summary>

अर्कपलाशा᳘भ्यां यवम᳘यमपूपं᳘ कृत्वा य᳘त्राहवनी᳘यमाधास्यन्भ᳘वति तन्नि᳘दधाति तदाहवनी᳘यमा᳘दधाति पू᳘र्वाभ्यामेवै᳘नावेत᳘दग्नि᳘भ्यामन्त᳘र्दध्म इ᳘ति व᳘दन्तस्त᳘दु त᳘था न᳘ कुर्याद्रा᳘त्रिभिॗर्ह्येॗवान्त᳘र्हितौ भ᳘वतः॥
</details>

<details><summary>मूलम् - विस्वरम्</summary>

अर्कपलाशाभ्यां यवमयमपूपं कृत्वा यत्राहवनीयमाधास्यन् भवति, तन्निदधाति; तदाहवनीयमादधाति । पूर्वाभ्यामेवैनावेतदग्निभ्यामन्तर्दध्म इति वदन्तः । तदु तथा न कुर्यात्- रात्रिभिर्ह्येवान्तर्हितौ भवतः ॥ १३ ॥ 
</details>

<details><summary>सायणः</summary>

अपूपनिधानस्य प्रयोजनमाह- **पूर्वाभ्या**मिति । पूर्वमाहितौ यौ गार्हपत्याहवनीयौ ताभ्यामित्यर्थः । तदेतन्निषेधति- **तदु तथे**ति । **रात्रिभिर्ह्येवे**ति । अनुगतयोस्तयोः रात्रिभिरेव व्यवधानात् । नापूपव्यवधानेन प्रयोजनमित्यर्थः ॥ १३ ॥ 
</details>

<details><summary>Eggeling</summary>

13. Having prepared a (second) barley cake on two arka leaves, he puts it in the place where he is about to establish the Āhavanīya fire, and thereon lays down the Āhavanīya. [Some do so] arguing, 'Thereby we cover them with the first two fires;' but let him not do so, for it is by the nights that they come to be covered.
</details>


## १४


<details open><summary>विश्वास-प्रस्तुतिः</summary>

(त ऽ) आग्नेय᳘मेव प᳘ञ्चकपालं पुरोडा᳘शं नि᳘र्व्वपति॥  
त᳘स्य प᳘ञ्चपदाः पङ्क्त᳘यो याज्यानुवा᳘क्या भवन्ति प᳘ञ्च वा᳘ ऋत᳘व ऽऋतून्प्रा᳘विशदृतु᳘भ्य ऽए᳘वैनमेतन्नि᳘र्मिमीते॥
</details>

<details><summary>मूलम् - श्रीधरादि</summary>

(त ऽ) आग्नेय᳘मेव प᳘ञ्चकपालं पुरोडा᳘शं नि᳘र्व्वपति॥  
त᳘स्य प᳘ञ्चपदाः पङ्क्त᳘यो याज्यानुवा᳘क्या भवन्ति प᳘ञ्च वा᳘ ऋत᳘व ऽऋतून्प्रा᳘विशदृतु᳘भ्य ऽए᳘वैनमेतन्नि᳘र्मिमीते॥
</details>

<details><summary>मूलम् - Weber</summary>

आग्नेय᳘मेव प᳘ञ्चकपालम् पुरोडाशं नि᳘र्वपति॥  
त᳘स्य प᳘ञ्चपदाः पङ्क्त᳘यो याज्यानुवा᳘क्या भवन्ति प᳘ञ्च वा᳘ ऋत᳘व ऋतून्प्रा᳘विशदृतु᳘भ्य एॗवैनमेतन्नि᳘र्मिमीते॥
</details>

<details><summary>मूलम् - विस्वरम्</summary>

आग्नेयमेव पञ्चकपालं पुरोडाशं निर्वपति । तस्य पञ्चपदाः पङ्क्तयो याज्यानुवाक्या भवन्ति । पञ्च वा ऋतवः ऋतून् प्राविशत् । ऋतुभ्य एवैनमेतन्निर्मिमीते ॥ १४ ॥ 
</details>

<details><summary>सायणः</summary>

**आग्नेयमेवे**ति । यदा ऽग्न्याधेये [^१_५०] पवमानेष्टिकार्यम्, तदाग्नेय [^२_५०] एव पञ्चकपालं करोतीति न पृथक्तया कर्त्तव्या इत्येवकारार्थः ॥ १४ ॥ 

[^१_५०]: "यदा ऽग्न्याधेयपवमानेष्टिकार्यम्, तदाग्नेय एव (पञ्च) कपालः करोति" इति क्व. पा. । 

[^२_५०]: "आग्नेयः पञ्चकपाल उपाꣳशु प्रागुत्तमादनुयाजात्" "तद्वर्जम्वा" का. श्रौ. सू. ४ । २६७ । २६८ ॥ 
</details>

<details><summary>Eggeling</summary>

14. He then offers to Agni a sacrificial cake (puroḍāsa) on five potsherds [^egg_715]. Its offering prayers and invitatory prayers consist of paṅkti strophes of five pādas each [^egg_716]; for there are five seasons, and the seasons he (Agni) entered: from the seasons he accordingly produces him.

[^egg_715]: 317:2 Viz. he performs an ishṭi with such a rice-cake for the havis, as a substitute for the tanūhavir-ishṭis, offered after the full-offering, at the ādhāna. See II, 2, 1, 6, and note.

[^egg_716]: 317:3 The paṅkti consists of five octosyllabic pādas. The anuvākyā and yājyā at the chief offering are Rig-veda IV, 10, 2 and 4; those of the svishṭakr̥t, ib., verses 4 and 1.--Āśv. II, 8, 14.
</details>


## १५


<details open><summary>विश्वास-प्रस्तुतिः</summary>

स᳘र्व्व ऽआग्नेयो᳘ भवति॥  
(त्ये) एवᳫँ᳭ हि त्व᳘ष्टाग्नेः᳘ प्रियं धा᳘मोपा᳘गच्छत्त᳘स्मात्सर्व्व ऽआग्नेयो᳘ भवति॥
</details>

<details><summary>मूलम् - श्रीधरादि</summary>

स᳘र्व्व ऽआग्नेयो᳘ भवति॥  
(त्ये) एवᳫँ᳭ हि त्व᳘ष्टाग्नेः᳘ प्रियं धा᳘मोपा᳘गच्छत्त᳘स्मात्सर्व्व ऽआग्नेयो᳘ भवति॥
</details>

<details><summary>मूलम् - Weber</summary>

स᳘र्व आग्नेयो᳘ भवति॥  
एवᳫं हि त्व᳘ष्टाग्नेः᳘ प्रियं धा᳘मोपा᳘गछत्त᳘स्मात्स᳘र्व आग्नेयो᳘ भ᳘वति॥
</details>

<details><summary>मूलम् - विस्वरम्</summary>

सर्व आग्नेयो भवति । एवं हि त्वष्टाग्नेः प्रियं धामोपागच्छत् । तस्मात् सर्व आग्नेयो भवति ॥ १५ ॥ 
</details>

<details><summary>सायणः</summary>

**सर्व आग्नेयो भवती**ति । अस्यां पञ्चकपालेष्टावाज्यभागादिः सर्वो ऽपि यागो ऽग्निदेवत्यः काय इत्यर्थः ॥१५॥ 
</details>

<details><summary>Eggeling</summary>

15. The whole (sacrifice) belongs to Agni; for it was thereby that Tvashṭr̥ entered Agni's beloved abode, and therefore the whole (sacrifice) belongs to Agni [^egg_717].

[^egg_717]: 317:4 The offering prayers of all libations and offerings at this ishṭi must therefore contain Agni's name. At each of the fore-offerings and after-offerings a different case-form of agni is added after the respective objects of those offerings,--thus, '. . . samidho agne  ’gna ājyasya vyantu,' 'tanūnapād agnim agna . . .,' 'iḍo agnināgne . . .,' &c. See par. 19; also p. 148, n. 2; I, 5, 4, 1 seq.; I, 8, 2, 1 seq. The two butter-portions otherwise offered to Agni or Soma respectively (cf. I, 6, 1, 20 seq.) are in this case offered to Agni; the anuvākyās, according to Āśv. II, 8, 7, being Rig-veda VIII, 44, I, and VI, 16, 16 respectively. See, however, paragraphs 21 seq.
</details>


## १६


<details open><summary>विश्वास-प्रस्तुतिः</summary>

ते᳘नोपाᳫंशु चरन्ति॥  
यद्वै᳘ ज्ञात᳘ये वा स᳘ख्ये वा निष्केवल्यं चि᳘कीर्षति तिर᳘ ऽइवैते᳘न वोभवद्वैश्वदे᳘वो ऽन्यो᳘ यज्ञो ऽथैष नि᳘ष्केवल्य ऽआग्नेयो यद्वै᳘ तिर᳘ ऽइव त᳘दुपाᳫं᳭शु त᳘स्मादुपाᳫं᳭शु᳘ चरन्ति॥
</details>

<details><summary>मूलम् - श्रीधरादि</summary>

ते᳘नोपाᳫंशु चरन्ति॥  
यद्वै᳘ ज्ञात᳘ये वा स᳘ख्ये वा निष्केवल्यं चि᳘कीर्षति तिर᳘ ऽइवैते᳘न वोभवद्वैश्वदे᳘वो ऽन्यो᳘ यज्ञो ऽथैष नि᳘ष्केवल्य ऽआग्नेयो यद्वै᳘ तिर᳘ ऽइव त᳘दुपाᳫं᳭शु त᳘स्मादुपाᳫं᳭शु᳘ चरन्ति॥
</details>

<details><summary>मूलम् - Weber</summary>

ते᳘नोपांशु᳘ चरन्ति॥  
यद्वै᳘ ज्ञात᳘ये वा स᳘ख्ये वा नि᳘ष्केवल्यं चि᳘कीर्षति तिर᳘ इवैते᳘न बीभवद्वैश्वदेॗवो ऽन्यो᳘ यज्ञो᳘ ऽथैष नि᳘ष्केवल्य आग्नेयो यद्वै᳘ तिर᳘ इव त᳘दुपांशु त᳘स्मादु᳘पांशु चरन्ति॥
</details>

<details><summary>मूलम् - विस्वरम्</summary>

तेनोपांशु चरन्ति । यद्वै ज्ञातये वा सख्ये वा निष्केवल्यं चिकीर्षति, तिर इवैतेन बोभवत् । वैश्वदेवो ऽन्यो यज्ञः- अथैष निष्केवल्य आग्नेयः । यद्वै तिर इव, तदुपांशु । तस्मादुपांशु चरन्ति ॥ १६ ॥ 
</details>

<details><summary>सायणः</summary>

**तेनोपांशु चरन्ती**ति । विहितमुपांशुत्वमुपपादयति- **ज्ञातये वे**ति । 'यद्' हुतं 'निष्केवल्यम्' इतरेभ्यो निष्कृष्य केवलम्, तदेकभागं चिकीर्षति, कर्तुमिच्छति । 'एतेन' 'तिर इव' 'बोभवद्' भवति, तिरोहितं परोक्षमेव तत् प्रदीयत इत्यर्थः । **यद्वै तिर इवे**ति । 'यत्' खलु तिरोहितमिव [^१_५०] भवति, तत् 'उपांशु' भवति । उपांशूच्चार्यमाणस्यापि परश्रोत्रग्राह्यत्वाभावेन तिरोहितत्वादित्यर्थः ॥ १६ ॥ 

[^१_५०]: तिरोहितवत् 'उपांशु' इति क्व. । 
</details>

<details><summary>Eggeling</summary>

16. They perform it (with the formulas pronounced) in a low voice; for if one wishes to prepare anything specially for a relative or friend, one must take care to keep it secret. Now the other sacrifice belongs to all the deities, but this belongs specially to Agni; and what is (kept) secret, that is (spoken of) in a low voice: this is why they perform it in a low voice.
</details>


## १७


<details open><summary>विश्वास-प्रस्तुतिः</summary>

(न्त्यु) उच्चै᳘रुत्तम᳘मनुयाजं᳘ यजति॥  
कृत᳘कर्मेव हि स त᳘र्हि भ᳘वति स᳘र्व्वा हि᳘ कृत᳘मनुबुध्यते॥
</details>

<details><summary>मूलम् - श्रीधरादि</summary>

(न्त्यु) उच्चै᳘रुत्तम᳘मनुयाजं᳘ यजति॥  
कृत᳘कर्मेव हि स त᳘र्हि भ᳘वति स᳘र्व्वा हि᳘ कृत᳘मनुबुध्यते॥
</details>

<details><summary>मूलम् - Weber</summary>

उच्चै᳘रुत्तम᳘मनुयाजं᳘ यजति॥  
कृत᳘कर्मेव हि स त᳘र्हि भ᳘वति स᳘र्वो हि᳘ कृत᳘मनुबु᳘ध्यते॥
</details>

<details><summary>मूलम् - विस्वरम्</summary>

उच्चैरुत्तममनुयाजं यजति । कृतकर्मेव हि स तर्हि भवति । सर्वो हि कृतमनुबुध्यते ॥ १७ ॥ 
</details>

<details><summary>सायणः</summary>

**उच्चैरुत्तममनुयाजं करोती**ति । यावत् 'उत्तमः' तृतीयो ऽनुयाजः, तावत्पयन्तमुपांशुस्वरः, तत ऊर्द्ध्वमुच्चैरेव मन्त्रप्रयोग इत्यर्थः । तत्र कारणमाह- **कृतकर्मेवे**ति ॥ १७ ॥ 
</details>

<details><summary>Eggeling</summary>

17. The last after-offering he performs aloud; for then he has completed his work, and every one becomes aware of what has been done.
</details>


## १८


<details open><summary>विश्वास-प्रस्तुतिः</summary>

स᳘ आश्रा᳘व्याह॥  
समि᳘धो यजे᳘ति त᳘दाग्नेय᳘ᳫँ᳭ रूपं᳘ परो᳘ ऽक्षं᳘ त्वग्नी᳘न्यजे᳘ति त्वेव᳘ ब्रूयात्त᳘देव᳘ प्रत्य᳘क्षमाग्नेय᳘ᳫँ᳭ रूपम्॥
</details>

<details><summary>मूलम् - श्रीधरादि</summary>

स᳘ आश्रा᳘व्याह॥  
समि᳘धो यजे᳘ति त᳘दाग्नेय᳘ᳫँ᳭ रूपं᳘ परो᳘ ऽक्षं᳘ त्वग्नी᳘न्यजे᳘ति त्वेव᳘ ब्रूयात्त᳘देव᳘ प्रत्य᳘क्षमाग्नेय᳘ᳫँ᳭ रूपम्॥
</details>

<details><summary>मूलम् - Weber</summary>

स᳘ आश्रा᳘व्याह॥  
समि᳘धो यजे᳘ति त᳘दाग्नेयं᳘ रूप᳘म् परो᳘ ऽक्षं त्वग्नी᳘न्यजे᳘तिॗ त्वेव᳘ ब्रूयात्त᳘देव᳘ प्रत्य᳘क्षमाग्नेयं᳘ रूपम्॥
</details>

<details><summary>मूलम् - विस्वरम्</summary>

स आश्राव्याह- "समिधो यज"- इति । तदाग्नेयं रूपम्, परोक्षं तु "अग्नीन्यज" इति त्वेव ब्रूयात् । तदेव प्रत्यक्षमाग्नेयं रूपम् ॥ १८ ॥ 
</details>

<details><summary>सायणः</summary>

प्रयाजादिषु सर्वाग्नेयकरणं [^१_५१] प्रतिपादयति- **स आश्राव्ये**त्यादिना । प्रथमप्रयाजे "समिधो यज"- इति प्राकृतं वचनम्, ‘तदाग्नेयं रूपम्', समिन्धनप्रत्यभिज्ञानात्; किन्तु तत् 'परोक्षम्' । अतः समिध इत्येतस्य स्थाने "अग्नीन् [^२_५१] यज"- 'इत्येव' 'ब्रूयात्' ॥ १८ ॥ 

[^१_५१]: 'तत्सहचारितत्करणम्' इति क्व. पा. । 

[^२_५१]: "अग्नीनिति वा प्रथमे प्रयाजे ऽनुयाजे च" (का. श्रौ. सू. ४. २६९) 
</details>

<details><summary>Eggeling</summary>

18. Having uttered his call (and having been responded to by the Āgnīdhra) [^egg_718], he says (to the Hotr̥), 'Pronounce the offering-prayer to the Samidhs (kindling-sticks)!'--the latter being one of Agni's mystic forms of manifestation (rūpa); but he may also say, 'Pronounce the offering-prayer to the fires!'--that being Agni's real (exoteric) form [^egg_719].

[^egg_718]: 318:1 Viz. the Adhvaryu calls, Õ śrāvaya, 'cause (him or one) to hear!' and the Āgnīdhra responds by Astu śraushaṭ, 'yea, may he (or one) hear!'

[^egg_719]: 318:2 Here, at the first fore-offering, an option is apparently left between the former, regular summons (see I, 5, 3, 8), and the latter, modified so as to make it apply directly to Agni. Katy. IV, 11, 11 allows the same option for the first prayāja and anuyāja. For the latter, however, see further on, par. 24. The Kāṇva recension has as follows:--Now when the Adhvaryu, on stepping over (to the south side) and uttering his call (for the Āgnīdhra) to bid attention, says, 'Pronounce the offering-prayer to the Samidhs!' then that, indeed, is one of Agni's forms of manifestation (āgneyam eva tad rūpam); but here let him say, as it were,  in a mystic way, 'Pronounce the offering-prayer to the Agnis!' (paroksham iva tv agnīn yajeti haiva tatra brūyāt.)
</details>


## १९


<details open><summary>विश्वास-प्रस्तुतिः</summary>

(ᳫँ᳭) स᳘ यजति॥  
(त्य᳘) अ᳘ग्न ऽआ᳘ज्यस्य व्यन्तु व्वौ᳘झगग्निमा᳘ज्यस्य व्वेतु व्वौ᳘झगग्निना᳘ज्यस्य व्यन्तु व्वौ᳘झगग्निरा᳘ज्यस्य व्वेतु व्वौ᳘झगिति॥
</details>

<details><summary>मूलम् - श्रीधरादि</summary>

(ᳫँ᳭) स᳘ यजति॥  
(त्य᳘) अ᳘ग्न ऽआ᳘ज्यस्य व्यन्तु व्वौ᳘झगग्निमा᳘ज्यस्य व्वेतु व्वौ᳘झगग्निना᳘ज्यस्य व्यन्तु व्वौ᳘झगग्निरा᳘ज्यस्य व्वेतु व्वौ᳘झगिति॥
</details>

<details><summary>मूलम् - Weber</summary>

स᳘ यजति॥  
अ᳘ग्न आ᳘ज्यस्य व्यन्त वौ᳘कगग्निमा᳘ज्यस्य वेतु वौ᳘कगग्निना᳘ज्यस्य व्यन्तु वौ᳘कगग्निरा᳘ज्यस्य वेतु वौ᳘कगि᳘ति॥
</details>

<details><summary>मूलम् - विस्वरम्</summary>

स यजति- **"अग्न आज्यस्य व्यन्तु वौझक् । अग्निमाज्यस्य वेतु वौझक् । अग्निना ऽऽज्यस्य व्यन्तु वौझक्- अग्निराज्यस्य वेतु वौझक्"**- इति ॥ १९ ॥ 
</details>

<details><summary>सायणः</summary>

प्रायाजयाज्यास्वपि क्रमेणाग्निविभक्तिं [^१_५१] योजयति [^२_५१]- **स यजती**ति । प्रकृतिषु याज्यास्वाज्यशब्दात् पूर्वं यथाक्रमम् 'अग्ने', 'अग्निम्', 'अग्निना', 'अग्निः'- एताश्चतस्रो विभक्तीः प्रक्षिप्य [^३_५१] ताभिर्यजेदित्यर्थः [^४_५१] ॥ १९ ॥ 

[^१_५१]: 'विभक्तियोजनं प्रतिपादयति' इति क्व. । 

[^२_५१]: 'करोति' इति क्व. । 

[^३_५१]: 'विहिता एताभिः' इति क्व. । 'सहिताः, एताभिः' इत्यपि क्व. पाठः । 

[^४_५१]: अत्र मूले यत्, 'वौझक्' इत्यसकृदाम्नातम् । तस्य व्याख्यानमिह नाकारि भाष्यकारेण कथमिति चिन्तनीयम् । पूर्वं तु 'वौक्' इत्यस्य व्याख्यानं कृतमेवेति तद्द्रष्टव्यम् (श. प. ब्रा. अ. ७ । २ । २१) इत्यत्र भाष्ये । 
</details>

<details><summary>Eggeling</summary>

19. He (the Hotr̥) recites [^egg_720], '. . . They (the Samidhs), O Agni, may accept of the butter! Vaujḥak [^egg_721]!' '. . . He (Tanūnapāt) may accept the fire of the butter! Vaujḥak!' '. . . . They (the Iḍs) may, through Agni, accept of the butter! Vaujḥak!' '. . . It (the barhis), the fire, may accept of the butter! Vaujḥak!'

[^egg_720]: 319:1 See p. 317, note 4.

[^egg_721]: 319:2 A modification of the ordinary vaushaṭ. The Kāṇva text has here and in par. 25, as usual, vaushal.
</details>


## २०


<details open><summary>विश्वास-प्रस्तुतिः</summary>

(त्य᳘) अ᳘थ स्वा᳘हाग्निमि᳘त्याह॥  
(हा) आग्नेयमा᳘ज्यभागᳫँ᳭ स्वा᳘हाग्निं प᳘वमानमि᳘ति य᳘दि प᳘वमानाय ध्रिये᳘रन्त्स्वा᳘हाग्निमि᳘न्दुमन्तमि᳘ति य᳘द्यग्न᳘य ऽइ᳘न्दुमते ध्रिये᳘रन्त्स्वा᳘हाग्निᳫँ᳭ स्वा᳘हाग्नी᳘नाज्यपा᳘ञ्जुषाणो᳘ ऽअग्निरा᳘ज्यस्य व्वेत्वि᳘ति यजति॥
</details>

<details><summary>मूलम् - श्रीधरादि</summary>

(त्य᳘) अ᳘थ स्वा᳘हाग्निमि᳘त्याह॥  
(हा) आग्नेयमा᳘ज्यभागᳫँ᳭ स्वा᳘हाग्निं प᳘वमानमि᳘ति य᳘दि प᳘वमानाय ध्रिये᳘रन्त्स्वा᳘हाग्निमि᳘न्दुमन्तमि᳘ति य᳘द्यग्न᳘य ऽइ᳘न्दुमते ध्रिये᳘रन्त्स्वा᳘हाग्निᳫँ᳭ स्वा᳘हाग्नी᳘नाज्यपा᳘ञ्जुषाणो᳘ ऽअग्निरा᳘ज्यस्य व्वेत्वि᳘ति यजति॥
</details>

<details><summary>मूलम् - Weber</summary>

अ᳘थ स्वा᳘हाग्निमि᳘त्याह॥  
आग्नेयमा᳘ज्यभागᳫं स्वा᳘हाग्निम् प᳘वमानमि᳘ति य᳘दि प᳘वमानाय ध्रिये᳘रन्त्स्वा᳘हाग्निमि᳘न्दुमन्तमि᳘ति य᳘द्यग्न᳘य इ᳘न्दुमते ध्रिये᳘रन्त्स्वा᳘हाग्निᳫं [^wbr_4] स्वा᳘हाग्नी᳘नाज्यपा᳘ञ्जुषाणो᳘ अग्निरा᳘ज्यस्य वेत्वि᳘ति यजति॥  

[^wbr_4]: ध्रिये᳘रं स्वाहा A रंन्स्वाहा B, and ज्यपां᳘ जु॰ AB.
</details>

<details><summary>मूलम् - विस्वरम्</summary>

अथ स्वाहाग्निमित्याह आग्नेयमाज्यभागम्- **"स्वाहाग्निं पवमानम्"**- इति । **यदि पवमानाय ध्रियेरन्** । **“स्वाहाग्निमिन्दुमन्तम्"**- इति । यद्यग्नय इन्दुमते ध्रियेरन् **"स्वाहाग्निं स्वाहा ऽग्नीनाज्यपान् जुषाणो अग्निराज्यस्य वेतु"**- इति यजति ॥ २० ॥ 
</details>

<details><summary>सायणः</summary>

पञ्चमप्रयाजानुयाजयोर्विशेषमाह- **अथ स्वाहे**ति । प्रकृतिवत् प्रथमाज्यभागदेवतां सङ्कीत्य द्वितीयाज्यभागदेवतायाः [^१_५१] सोमस्य स्थाने ऽग्निः पवमानो ऽग्निरिन्दुमान् वा अध्वर्युप्रयोगानुसारेण विकल्पेन निर्द्देष्टव्य इत्यर्थः । **स्वाहा देवानाज्यपानि**ति प्रयाजदेवतानिर्द्देशे ऽपि "स्वाहाग्नीनाज्यपान्" इति प्रयोक्तव्यम् ॥ २० ॥ 

[^१_५१]: “आज्यभागो द्वितीयो ऽग्नये पवमानायेन्दुमते वा" का० श्रौ. सू. ४. २१७. । 
</details>

<details><summary>Eggeling</summary>

20. He then says [^egg_722], 'Svāhā Agnim!' with reference to Agni's butter-portion;--'Svāhā Agnim Pavamānam!' if they determine upon (offering to) Agni, the blowing [^egg_723]; or 'Svāhā Agnim Indumantam!' if they determine upon Agni, the drop-abounding [^egg_724];--'Svāhā Agnim!'--'Svāhā, the butter-drinking Agnis! May Agni graciously accept of the butter!'--this is the offering-prayer he (the Hotr̥) pronounces.

[^egg_722]: 319:3 At the fifth fore-offering; see I, 5, 3, 22 seq.

[^egg_723]: 319:4 See II, 2, 1, 6, and note; also II, 2, 1, 22.

[^egg_724]: 319:5 This points forward to the second butter-portion, which is offered to Agni Pavamāna or Agni Indumat, instead of Soma; the first being offered to Agni simply. Kāty. IV, 11, I2.
</details>


## २१


<details open><summary>विश्वास-प्रस्तुतिः</summary>

(त्य᳘) अ᳘थाहाग्नये ऽनुब्रूहीति॥  
(त्या) आग्नेयमा᳘ज्यभागᳫँ᳭ सो᳘ ऽन्वाहाग्निᳫँ᳭ स्तो᳘मेन बोधय समिधानो ऽअ᳘मर्त्यम्। हव्या᳘ देवे᳘षु नो दधदि᳘ति स्वपितीव ख᳘लु वा᳘ ऽएतद्यदु᳘द्वासितो भ᳘वति सम्प्र᳘बोधयत्येवैनमेत᳘त्समु᳘दीर्ययति जुषाणो᳘ अग्निरा᳘ज्यस्य व्वेत्वि᳘ति यजति॥
</details>

<details><summary>मूलम् - श्रीधरादि</summary>

(त्य᳘) अ᳘थाहाग्नये ऽनुब्रूहीति॥  
(त्या) आग्नेयमा᳘ज्यभागᳫँ᳭ सो᳘ ऽन्वाहाग्निᳫँ᳭ स्तो᳘मेन बोधय समिधानो ऽअ᳘मर्त्यम्। हव्या᳘ देवे᳘षु नो दधदि᳘ति स्वपितीव ख᳘लु वा᳘ ऽएतद्यदु᳘द्वासितो भ᳘वति सम्प्र᳘बोधयत्येवैनमेत᳘त्समु᳘दीर्ययति जुषाणो᳘ अग्निरा᳘ज्यस्य व्वेत्वि᳘ति यजति॥
</details>

<details><summary>मूलम् - Weber</summary>

अ᳘थाहाग्नये᳘ ऽनुब्रूही᳘ति॥  
आग्नेयमा᳘ज्यभागᳫं सो᳘ ऽन्वाहाग्निᳫं स्तो᳘मेन बोधय समिधातो अ᳘मर्त्यम् हव्या᳘ देवे᳘षु नो दधदि᳘ति स्व᳘पितीव ख᳘लु वा᳘ एतद्यदु᳘द्वासितो भ᳘वति सम्प्र᳘बोधयत्येवैन᳘मेत᳘त्समु᳘दीर्ययति जुषाणो᳘ अग्निरा᳘ज्यस्य वेत्वि᳘ति यजति॥
</details>

<details><summary>मूलम् - विस्वरम्</summary>

अथाह अग्नये ऽनुब्रूहि इति आग्नेयमाज्यभागम्, सो ऽन्वाह- **"अग्निं स्तोमेन बोधय समिधानो अमर्त्यम् । हव्या देवेषु नो दधत्"**- इति (ऋ. सं. मं. ५ सू. १४. ऋ. १ । वा. स. अ. २२ मं. १५) स्वपितीव खलु वा एतद् यदुद्वासितो भवति । **सम्प्रबोधयत्येवैनमेतत्समुदीर्ययति**- **"जुषाणो अग्निराज्यस्य वेतु"**- इति यजति ॥ २१ ॥ 
</details>

<details><summary>सायणः</summary>

**अथाहाग्नय** इति । प्रथमाज्यभागस्य "अग्निं [^१_५१] स्तोमेन बोधय"- इति बुधिधातुयुक्तामनुवाक्यां दर्शयित्वा तस्याः पुनराधेयानुकल्पमाह- **स्वपितीवे**ति । 'समुदीर्ययति' समुद्गमयतीत्यर्थः ॥ २१ ॥ 
 
[^१_५१]: ऋक्संहिता मं. ५. सू. १४. ऋ. १. द्रष्टव्या । वा. सं. अ. २२-मं. १५ । 
</details>

<details><summary>Eggeling</summary>

21. He (the Adhvaryu) then says, with regard to Agni's (first) butter-portion, 'Pronounce the invitatory prayer to Agni!' He (the Hotr̥) recites [^egg_725], 'Awake Agni with praise, enkindling the immortal, that he may take our offerings to the gods!' For, indeed, when Agni is removed (from the hearth) [^egg_726], he, as it were, sleeps: he (the priest) now awakens, rouses

[^egg_725]: 319:6 Rig-veda V, 14, 1. See, however, the formulas prescribed by Āśvalāyana, p. 317, note 4.

[^egg_726]: 319:7 The fire laid down at the ādheya is removed when the punarādheya is to be performed.

him. For the offering-prayer he recites, 'May Agni graciously accept of the butter!'
</details>


## २२


<details open><summary>विश्वास-प्रस्तुतिः</summary>

(त्य᳘) अ᳘थ य᳘द्यग्न᳘ये प᳘वमानाय ध्रिये᳘रन्॥  
(न्न) अग्न᳘ये प᳘वमानाया᳘नुब्रूही᳘ति ब्रूयात्सो᳘ ऽन्वाहा᳘ग्न ऽआ᳘यूᳫंषि पवस ऽआ᳘सुवो᳘र्ज्जमि᳘षं च नः॥ आरे᳘ बाधस्व दुच्छु᳘नामि᳘ति तथा᳘हाग्नेयो भ᳘वति सो᳘मो वै प᳘वमानस्त᳘दु सौम्यादा᳘ज्यभागान्न᳘यन्ति जुषाणो᳘ ऽअग्निः प᳘वमान ऽआ᳘ज्यस्य व्वेत्वि᳘ति यजति॥
</details>

<details><summary>मूलम् - श्रीधरादि</summary>

(त्य᳘) अ᳘थ य᳘द्यग्न᳘ये प᳘वमानाय ध्रिये᳘रन्॥  
(न्न) अग्न᳘ये प᳘वमानाया᳘नुब्रूही᳘ति ब्रूयात्सो᳘ ऽन्वाहा᳘ग्न ऽआ᳘यूᳫंषि पवस ऽआ᳘सुवो᳘र्ज्जमि᳘षं च नः॥ आरे᳘ बाधस्व दुच्छु᳘नामि᳘ति तथा᳘हाग्नेयो भ᳘वति सो᳘मो वै प᳘वमानस्त᳘दु सौम्यादा᳘ज्यभागान्न᳘यन्ति जुषाणो᳘ ऽअग्निः प᳘वमान ऽआ᳘ज्यस्य व्वेत्वि᳘ति यजति॥
</details>

<details><summary>मूलम् - Weber</summary>

अ᳘थ य᳘द्यग्न᳘ये प᳘वमानाय ध्रिये᳘रन्॥  
अग्न᳘ये प᳘वमानाया᳘नुब्रूही᳘ति ब्रूयात्सो᳘ ऽन्वाहा᳘ग्न आ᳘यूंषि पवस आ᳘सुवो᳘र्जमि᳘षं च नः आरे᳘ बाधस्व दुछु᳘नामि᳘ति [^wbr_5] तथा᳘हाग्नेयो भ᳘वति सो᳘मो वै प᳘वमानस्त᳘दु सौम्यादा᳘ज्यभागान्न᳘यन्ति जुषाणो᳘ अग्निः प᳘वमान आ᳘ज्यस्य वेत्वि᳘ति यजति॥  

[^wbr_5]: दुत्सु᳘ A दुस्छु B.
</details>

<details><summary>मूलम् - विस्वरम्</summary>

अथ यद्यग्नये पवमानाय धियेरन्- "अग्नये पवमानायानुब्रूहि" इति ब्रूयात् । सो ऽन्वाह- **"अग्न आयूंषि पवस आसुवोर्ज्जमिषं च नः । आरे बाधस्व दुच्छुनाम्"**- (वा. सं अ. १९ मं. ३८) इति । तथाहाग्नेयो भवति । सोमो वै पमानः । तदु सौम्यादाज्यभागान्नयन्ति- **"जुषाणो ऽअग्निः पवमान आज्यस्य वेतु"** इति यजति ॥ २२ ॥ 
</details>

<details><summary>सायणः</summary>

द्वितीयाज्यभागस्य प्रागुक्तपक्षद्वये ऽपि याज्यानुवाक्ये दर्शयति- **अथ यदी**त्यादिना । निगदसिद्धो ऽर्थः ॥ २२ ॥ 
</details>

<details><summary>Eggeling</summary>

22. And, if they determine upon (offering the second butter-portion to (Agni Pavamāna, let him then say, 'Pronounce the invitatory prayer to Agni Pavamāna; and he (the Hotr̥) recites (Rig-veda IX, 16, 19), 'O Agni, thou breathest forth life; produce thou food and sap for us! drive far away misfortune!' For thus, indeed, it becomes of the nature of Agni. Pavamāna (the one that becomes purified) means the Soma; but this (Soma-element) they eliminate from the butter-portion of Soma [^egg_727]. For the offering-prayer he recites, 'May Agni Pavamāna graciously accept of the butter!'

[^egg_727]: 320:1 Viz. that second butter-portion which by right belongs to Soma (see I, 6, 1, 20 seq.), but is here offered to Agni.
</details>


## २३


<details open><summary>विश्वास-प्रस्तुतिः</summary>

(त्य᳘) अ᳘थ य᳘द्यग्न᳘य ऽइ᳘न्दुमते ध्रिये᳘रन्॥  
(न्न) अग्न᳘य ऽइ᳘न्दुमते᳘ ऽनुब्रूही᳘ति ब्रूयात्सो᳘ ऽन्वाहे᳘ह्यूषु ब्र᳘वाणि ते᳘ ऽग्न ऽइत्थे᳘तरा गि᳘रः। एभि᳘र्व्वर्द्धास ऽइ᳘न्दुभिरि᳘ति तथा᳘हाग्नेयो भ᳘वति सो᳘मो वा ऽइ᳘न्दुस्त᳘दु सौम्यादा᳘ज्यभागान्न᳘यन्ति जुषाणो᳘ ऽअग्निरि᳘न्दुमाना᳘ज्यस्य व्वेत्वि᳘ति यजत्येव᳘मु स᳘र्व्वमाग्नेयं᳘ करोति॥
</details>

<details><summary>मूलम् - श्रीधरादि</summary>

(त्य᳘) अ᳘थ य᳘द्यग्न᳘य ऽइ᳘न्दुमते ध्रिये᳘रन्॥  
(न्न) अग्न᳘य ऽइ᳘न्दुमते᳘ ऽनुब्रूही᳘ति ब्रूयात्सो᳘ ऽन्वाहे᳘ह्यूषु ब्र᳘वाणि ते᳘ ऽग्न ऽइत्थे᳘तरा गि᳘रः। एभि᳘र्व्वर्द्धास ऽइ᳘न्दुभिरि᳘ति तथा᳘हाग्नेयो भ᳘वति सो᳘मो वा ऽइ᳘न्दुस्त᳘दु सौम्यादा᳘ज्यभागान्न᳘यन्ति जुषाणो᳘ ऽअग्निरि᳘न्दुमाना᳘ज्यस्य व्वेत्वि᳘ति यजत्येव᳘मु स᳘र्व्वमाग्नेयं᳘ करोति॥
</details>

<details><summary>मूलम् - Weber</summary>

अ᳘थ य᳘द्यग्न᳘य इ᳘न्दुमते ध्रिये᳘रन्॥  
अग्न᳘य इ᳘न्दुमते᳘ ऽनुब्रूही᳘ति ब्रूयात्सो᳘ ऽन्वाहे᳘ह्यू षु ब्र᳘वाणि ते᳘ ऽग्न इत्थे᳘तरा गि᳘रः एभि᳘र्वर्धस इ᳘न्दुभिरि᳘ति तथा᳘ हाग्नेयो भ᳘वति सो᳘मो वा इ᳘न्दुस्त᳘दु सौम्यादा᳘ज्यभागान्न᳘यन्ति जुषाणो᳘ अग्निरि᳘न्दुमाना᳘ज्यस्य वेत्वि᳘ति यजत्येव᳘मु स᳘र्वमाग्नेयं᳘ करोति॥
</details>

<details><summary>मूलम् - विस्वरम्</summary>

अथ यद्यग्नय इन्दुमते ध्रियेरन्- "अग्नय इन्दुमते ऽनुब्रूहीति ब्रूयात् । सो ऽन्वाह- **"एह्यूषु ब्रवाणि ते ऽग्न इत्थेतरा गिरः । एभिर्वर्द्धास इन्दुभिः"**- इति (वा. सं. अ. २६ मं. १३) तथाहाग्नेयो भवति । सोमो वा इन्दुः । तदु सौम्यादाज्यभागान्नयन्ति- **"जुषाणो अनिरिन्दुमानाज्यस्य वेतु"**- इति यजति । एवमु सर्वमाग्नेयं करोति ॥ २३ ॥ 
</details>

<details><summary>सायणः</summary>

**अथ यद्यग्नय** इति । **एवमु सर्वमि**ति । उक्तरीत्या प्रयाजानामाज्यभागयोश्चाग्निसम्बन्धकरणात् तत् सर्वमाग्नेयं भवतीत्यर्थः ॥ २३ ॥ 
</details>

<details><summary>Eggeling</summary>

23. If, on the other hand, they determine upon (offering to) Agni Indumat, let him say, 'Pronounce the invitatory prayer to Agni Indumat!' He (the Hotr̥) recites (Rig-veda VI, 16, 16), 'Come hither, I will gladly sing to thee yet other songs, O Agni! mayest thou grow strong by these draughts (indu, drop).' Thus, indeed, it becomes of the nature of Agni: the draught doubtless means Soma, but this (Soma-element) they eliminate from the butter-portion of Soma. For the offering-prayer he recites, 'May Agni, the drop-abounding, graciously accept of the butter!' And thus he makes it all of the nature of Agni.
</details>


## २४


<details open><summary>विश्वास-प्रस्तुतिः</summary>

(त्य᳘) अ᳘थाहाग्नये᳘ ऽनुब्रूही᳘ति हवि᳘षः॥  
(षो ऽग्निं) अग्निं᳘ यजाग्न᳘ये स्विष्टकृते᳘ ऽनुब्रूह्यग्नि᳘ᳫं᳘ स्विष्टकृ᳘तं यजेत्य᳘थ य᳘द्देवा᳘न्यजे᳘त्यग्नी᳘न्यजे᳘त्ये᳘वैत᳘दाह॥
</details>

<details><summary>मूलम् - श्रीधरादि</summary>

(त्य᳘) अ᳘थाहाग्नये᳘ ऽनुब्रूही᳘ति हवि᳘षः॥  
(षो ऽग्निं) अग्निं᳘ यजाग्न᳘ये स्विष्टकृते᳘ ऽनुब्रूह्यग्नि᳘ᳫं᳘ स्विष्टकृ᳘तं यजेत्य᳘थ य᳘द्देवा᳘न्यजे᳘त्यग्नी᳘न्यजे᳘त्ये᳘वैत᳘दाह॥
</details>

<details><summary>मूलम् - Weber</summary>

अ᳘थाहाग्नये᳘ ऽनुब्रूही᳘ति हवि᳘षः॥  
अग्निं᳘ यजाग्न᳘ये स्विष्टकृते ऽनुब्रूह्यग्नि᳘ᳫं᳘ स्विष्टकृ᳘तं यजेत्य᳘थ य᳘द्देवा᳘न्यजेत्यग्नी᳘न्यजे᳘त्येॗवैत᳘दाह॥
</details>

<details><summary>मूलम् - विस्वरम्</summary>

अथाह- "अग्नये ऽनुब्रूहि" इति "हविषो ऽग्निं यज" "अग्नये स्विष्टकृते ऽनुब्रूहि" "अग्निं स्विष्टकृतं यज" इति । अथ यद् "देवान् यज"- इति । अग्नीन् यजेत्येवैतदाह ॥ २४ ॥ 
</details>

<details><summary>सायणः</summary>

आधानस्विष्टकृतोस्त्वग्निसम्बन्ध [^१_५३] इति दर्शयति- **अथाहाग्नय** इति । प्रथमप्रयाजवत् प्रथमानुयाजे ऽपि "देवान् यज"- इत्यस्य स्थाने "अग्नीन् यज"- इत्यग्निविभक्तिः [^२_५३] कार्या ॥ २४ ॥ 

[^१_५३]: “प्रधानस्विष्टकृतो ऽग्निन्त्वेव सम्बन्धः स्वतः संबन्ध इति दर्शयति” इति क्व० पु० "अधुना स्विष्टकृतो ऽप्याग्निसंबन्ध इति” इति- च क्व० पु० पा० ॥ 

[^२_५३]: का० श्रौ० सू० ४ । ११ । ११ । द्रष्टव्यम् । 
</details>

<details><summary>Eggeling</summary>

24. He then says, as to the chief offering (havis), 'Pronounce the invitatory prayer to Agni!' 'Pronounce the offering-prayer to Agni!' 'Pronounce the invitatory prayer to Agni Svishṭakr̥t (the maker of good offerings)!' 'Pronounce the offering-prayer

to Agni Svishṭakr̥t [^egg_728]!' Then where (otherwise) he would say, 'Pronounce the offering-prayer to the gods [^egg_729]!' he now says, 'Pronounce the offering-prayer to the Agnis!'

[^egg_728]: 321:1 For the formulas of the chief offering and Svishṭakr̥t, see p. 317, note 3.

[^egg_729]: 321:2 That is, at the altar-offerings; see I, 8, 2, 14. Cf. also p. 318, note 2.
</details>


## २५


<details open><summary>विश्वास-प्रस्तुतिः</summary>

स᳘ यजति॥  
(त्य) अग्ने᳘र्व्वसुव᳘ने व्वसुधे᳘यस्य व्वेतु व्वौ᳘झगग्ना᳘ ऽउ व्वसुव᳘ने व्वसुधे᳘यस्य व्वेतु व्वौ᳘झग्देवो᳘ ऽअग्निः᳘ स्विष्टकृदि᳘ति स्वय᳘माग्नेय᳘स्तृती᳘य ऽएव᳘म्वाग्नेया᳘ननुयाजा᳘न्करोति॥
</details>

<details><summary>मूलम् - श्रीधरादि</summary>

स᳘ यजति॥  
(त्य) अग्ने᳘र्व्वसुव᳘ने व्वसुधे᳘यस्य व्वेतु व्वौ᳘झगग्ना᳘ ऽउ व्वसुव᳘ने व्वसुधे᳘यस्य व्वेतु व्वौ᳘झग्देवो᳘ ऽअग्निः᳘ स्विष्टकृदि᳘ति स्वय᳘माग्नेय᳘स्तृती᳘य ऽएव᳘म्वाग्नेया᳘ननुयाजा᳘न्करोति॥
</details>

<details><summary>मूलम् - Weber</summary>

स᳘ यजति॥  
अग्ने᳘र्वसुव᳘ने वसुधे᳘यस्य वेतु वौ᳘कगग्ना᳘ उ वसुव᳘ने वसुधेयस्य वेतु वौ᳘कग्देवो᳘ अग्निः᳘ स्विष्टकृदि᳘ति स्वय᳘माग्नेय᳘स्तृती᳘य एव᳘म्वाग्नेया᳘ननुयाजा᳘न् करोति॥
</details>

<details><summary>मूलम् - विस्वरम्</summary>

स यजति- **"अग्नेर्वसुवने वसुधेयस्य वेतु वौझक् अग्ना उ वसुवने वसुधेयस्य वेतु वौझक् देवो अग्निः स्विष्टकृत्-"** इति स्वयमाग्नेयस्तृतीयः । एवं वा आग्नेयाननुयाजान् करोति ॥ २५ ॥ 
</details>

<details><summary>सायणः</summary>

तथा द्वितीये ऽप्यनुयाजे “अग्ना उ"- इति विभक्तिः प्रयोक्तव्येति प्रतिपादयति- **स यजती**त्यादिना । **स्वयमाग्नेय** इति 'तृतीयः' त्वनुयाजः 'स्वयमाग्नेयः' स्वयमेवाग्निशब्दवानिति न पृथक् तत्राग्निविभक्तिः प्रक्षेप्तव्येत्यर्थः ॥ २५ ॥ 
</details>

<details><summary>Eggeling</summary>

25. He recites [^egg_730], '[The divine Barhis] may accept (the offering) for Agni's abundant obtainment of abundant gift! Vaujḥak!'--'[The divine Narāśaṁsa] may accept (the offering) for abundant obtainment, in Agni, of abundant gift! Vaujḥak!'--'The divine Agni Svishṭakr̥t . . . .' this third (after-offering) is already in itself of the nature of Agni; and thus he makes the after-offerings relate to Agni.

[^egg_730]: 321:3 See I, 8, 2, 15. Here a different case-form of the word agni (viz. agneḥ and agnau) is inserted in the offering-formulas of the first two anuyājas, immediately after the word indicating the object of the offering; the formula of the third and last anuyāja already containing the nominative agniḥ in the same place.
</details>


## २६


<details open><summary>विश्वास-प्रस्तुतिः</summary>

ता वा᳘ ऽएताः॥  
षड्विभक्तीर्यजति च᳘तस्रः प्रयाजे᳘षु द्वे᳘ ऽअनुयाजेषु षड्वा᳘ ऽऋत᳘व ऽऋतून्प्रा᳘विशदृतुभ्य ए᳘वैनमेतन्नि᳘र्म्मिमीते॥
</details>

<details><summary>मूलम् - श्रीधरादि</summary>

ता वा᳘ ऽएताः॥  
षड्विभक्तीर्यजति च᳘तस्रः प्रयाजे᳘षु द्वे᳘ ऽअनुयाजेषु षड्वा᳘ ऽऋत᳘व ऽऋतून्प्रा᳘विशदृतुभ्य ए᳘वैनमेतन्नि᳘र्म्मिमीते॥
</details>

<details><summary>मूलम् - Weber</summary>

ता वा᳘ एताः॥  
षड्वि᳘भक्तीर्यजति च᳘तस्रः प्रयाजे᳘षु द्वे᳘ अनुयाजेषु षड्वा᳘ ऋत᳘व ऋतून्प्रा᳘विशदृतु᳘भ्य एॗवैनमेतन्नि᳘र्मिमीते॥
</details>

<details><summary>मूलम् - विस्वरम्</summary>

ता वा एताः षड् विभक्तीर्यजति । चतस्रः प्रयाजेषु, द्वे अनुयाजेषु । षड् वा ऋतवः । ऋतून् प्राविशत् । ऋतुभ्य एवैनमेतन्निर्मिमीते ॥ २६ ॥ 
</details>

<details><summary>सायणः</summary>

एवं प्रयाजानुयाजेषु प्रक्षिप्ताः सम्भूयानूद्य प्रशंसति- **ता वा** इति ॥ २६ ॥ 
</details>

<details><summary>Eggeling</summary>

26. Those same case-forms (of agni) [^egg_731], which he recites in the offering-prayers, are six; namely, four at the fore-offerings, and two at the after-offerings. Now there are six seasons; and the seasons he (Agni) entered: out of the seasons he accordingly thereby produces him.

[^egg_731]: 321:4 See p. 317, note 4.
</details>


## २७


<details open><summary>विश्वास-प्रस्तुतिः</summary>

द्वा᳘दश वा त्र᳘योदश वा ऽक्ष᳘राणि भवन्ति॥  
द्वा᳘दश वा वै त्र᳘योदश वा संव्वत्सर᳘स्य मा᳘साः संव्वत्सर᳘मृतून्प्रा᳘विशदृतु᳘भ्य ए᳘वैनमेत᳘त्संव्वत्सरान्नि᳘र्म्मिमीते न द्वे᳘ चन᳘ सहा᳘जामितायै जामि᳘ ह कुर्य्याद्यद्वे᳘ चित्सह स्या᳘तां व्यन्तु व्वेत्वि᳘त्येव᳘ प्रयाजा᳘नाᳫँ᳭रूपं᳘ व्वसुव᳘ने व्वसुधे᳘यस्ये᳘त्यनुयाजा᳘नाम्॥
</details>

<details><summary>मूलम् - श्रीधरादि</summary>

द्वा᳘दश वा त्र᳘योदश वा ऽक्ष᳘राणि भवन्ति॥  
द्वा᳘दश वा वै त्र᳘योदश वा संव्वत्सर᳘स्य मा᳘साः संव्वत्सर᳘मृतून्प्रा᳘विशदृतु᳘भ्य ए᳘वैनमेत᳘त्संव्वत्सरान्नि᳘र्म्मिमीते न द्वे᳘ चन᳘ सहा᳘जामितायै जामि᳘ ह कुर्य्याद्यद्वे᳘ चित्सह स्या᳘तां व्यन्तु व्वेत्वि᳘त्येव᳘ प्रयाजा᳘नाᳫँ᳭रूपं᳘ व्वसुव᳘ने व्वसुधे᳘यस्ये᳘त्यनुयाजा᳘नाम्॥
</details>

<details><summary>मूलम् - Weber</summary>

द्वा᳘दश वा त्र᳘योदश वाक्षराणि भवन्ति॥  
द्वा᳘दश वा वै त्र᳘योदश वा संवत्सर᳘स्य मा᳘साः संवत्सर᳘मृतून्प्राविशदृतु᳘भ्य एॗवैनमेत᳘त्संवत्सरान्नि᳘र्मिमीते न द्वे᳘ चन᳘ सहा᳘जामितायै जामि᳘ ह कुर्याद्यद्द्वे᳘ चित्सह स्या᳘तां व्यन्तु वेत्वि᳘त्येव᳘ प्रयाजा᳘नां रूपं᳘ वसुव᳘ने वसुधे᳘यस्ये᳘त्यनुयाजानाम्॥
</details>

<details><summary>मूलम् - विस्वरम्</summary>

द्वादश वा त्रयोदश वा अक्षराणि भवन्ति । द्वादश वा वै त्रयोदश वा सम्वत्सरस्य मासाः । सम्वत्सरमृतून् प्राविशत् । ऋतुभ्य एवैनमेतत् सम्वत्सरान्निर्म्मिमीते । न द्वे चन सहाजामितायै । जामि ह कुर्याद्- यद् द्वे चित् सह स्याताम् । "व्यन्तु वेतु"- इत्येव प्रयाजानां रूपम् । "वसुवने वसुधेयस्य"- इत्यनुयाजानाम् ॥ २७ ॥ 
</details>

<details><summary>सायणः</summary>

तासां विभक्तीनामक्षरसङ्ख्यामुपजीव्य प्रशंसति- **द्वादश वे**ति । 'अग्ना उ'- इत्यत्रान्तिमाक्षरत्यागे सति द्वादशाक्षराणि भवन्ति, तेन सह त्रयोदश भवन्तीत्यर्थः । **न द्वे चने**ति । चनशब्दो ऽप्यर्थः [^१_५४] । 'द्वे' अपि वक्ष्यमाणे 'न' 'सह' प्रयुञ्जीत, किमर्थम् ? 'अजामितायै' जामितादोषराहित्याय । व्यतिरेके तत्सद्भावमाह- **जामि हे**ति । के पुनस्ते द्वे ? इति ते विभज्य दर्शयति- **व्यन्तु-वेत्वि**त्यादिना ॥ २७ ॥ 

[^१_५४]: 'असाकल्ये तु चिच्चन' इति अमरकोषः ३ । ४ । ३ । 
</details>

<details><summary>Eggeling</summary>

27. There are either twelve or thirteen syllables (in these six case-forms) [^egg_732]. Now there are either twelve or thirteen months in a year [^egg_733]; and the

[^egg_732]: 321:5 The locative case agnau, inserted in the offering-prayer of the second after-offering, is optionally made trisyllabic by being written and pronounced agnā-u.

[^egg_733]: 321:6 For other allusions to intercalary months in the Vedic texts, see Weber, Naxatra, II, p. 336.

year, the seasons, he (Agni) entered: out of the seasons he accordingly thereby produces him. In order to avoid sameness, no two (of these forms) are alike; but (the fault of) sameness he would undoubtedly commit, were any two of them alike. The characteristic form of the fore-offerings is (alternately), 'May they accept,' 'May it (or he) accept [^egg_734];' and that of the after-offerings is, 'For the abundant obtainment of abundant gift.'

[^egg_734]: 322:1 See I, 5, 3, 35.
</details>


## २८


<details open><summary>विश्वास-प्रस्तुतिः</summary>

त᳘स्य हि᳘रण्यं द᳘क्षिणा॥  
(णाग्ने) आग्नेयो वा᳘ ऽएष᳘ यज्ञो भवत्यग्ने रे᳘तो हि᳘रण्यं त᳘स्माद्धि᳘रण्यं द᳘क्षिणानड्वा᳘न्वा स हि व्व᳘हेनाग्ने᳘यो ऽग्नि᳘दग्धमिव᳘ ह्यस्य व्व᳘हं भ᳘वति देवा᳘नाᳫं᳭ हव्यवा᳘हनो ऽग्निरि᳘ति व्व᳘हति वा᳘ ऽएष᳘ मनु᳘ष्येभ्यस्त᳘स्मादनड्वान्द᳘क्षिणा॥
</details>

<details><summary>मूलम् - श्रीधरादि</summary>

त᳘स्य हि᳘रण्यं द᳘क्षिणा॥  
(णाग्ने) आग्नेयो वा᳘ ऽएष᳘ यज्ञो भवत्यग्ने रे᳘तो हि᳘रण्यं त᳘स्माद्धि᳘रण्यं द᳘क्षिणानड्वा᳘न्वा स हि व्व᳘हेनाग्ने᳘यो ऽग्नि᳘दग्धमिव᳘ ह्यस्य व्व᳘हं भ᳘वति देवा᳘नाᳫं᳭ हव्यवा᳘हनो ऽग्निरि᳘ति व्व᳘हति वा᳘ ऽएष᳘ मनु᳘ष्येभ्यस्त᳘स्मादनड्वान्द᳘क्षिणा॥
</details>

<details><summary>मूलम् - Weber</summary>

त᳘स्य हि᳘रण्यं द᳘क्षिणा॥  
आग्नेयो वा᳘ एष᳘ यज्ञो भवत्यग्ने रे᳘तो हि᳘रण्यं त᳘स्माद्धि᳘रण्यं द᳘क्षिणानड्वा᳘न्वा स हि व᳘हेनाग्नेॗयो ऽग्नि᳘दग्धमिव ह्य᳘स्य व᳘हं भवति देवा᳘नाᳫं हव्यवाहनो ऽग्निरि᳘ति व᳘हति वा᳘ एष᳘ मनुॗष्येभ्यस्त᳘स्मादनड्वान्द᳘क्षिणा॥
</details>

<details><summary>मूलम् - विस्वरम्</summary>

तस्य हिरण्यं दक्षिणा । आग्नेयो वा एष यज्ञो भवति, अग्ने रेतो हिरण्यम्, तस्माद्धिरण्यं दक्षिणा । अनड्वान्वा । स हि वहेनाग्नेयः । अग्निदग्धमिव ह्यस्य वहं भवति । देवानां हव्यवाहनो ऽग्निरिति । वहति वा एष मनुष्येभ्यः । तस्मादनड्वान् दक्षिणा ॥ २८ ॥ इति पुनराधेयविधिः सम्पूर्णः । 

इत्याधानब्राह्मणं समाप्तम् । 
</details>

<details><summary>सायणः</summary>

पुनराधेयस्य दक्षिणां विधत्ते [^१_५४]- **तस्ये**ति । **स हि वहेने**ति । सः खल्वनड्वान् 'वहेन' स्कन्धेनाग्निसम्बद्धो [^२_५४] भवति । तस्योपपातम्- **अग्निदग्धमिवे**ति । अनडुहश्च साम्यमाह- **देवानामि**ति । अतो वहनसाम्यात् [^३_५४] पुनराधीयमानस्याग्नेः 'अनड्वान् दक्षिणा' उत्कृष्टतरा इत्यर्थः ॥ २८ ॥ १ [ २. ३. ] ॥ 

[^१_५४]: "हिरण्यं दक्षिणा ऽनड्वान् वाग्न्याधेयिकीश्चेच्छञ्च्छ्रुतेः" का. श्रौ. सू. ४. २७१. । 

[^२_५४]: प्रथमकाण्डस्य अ. १ ब्रा. २ कं. ९ द्रष्टव्या । 

[^३_५४]: 'वहनं स्यात् ।' इति क्व. पा. ॥

इति श्रीसायणाचार्यविरचिते माधवीये वेदार्थप्रकाशे माध्यन्दिनशतपथब्राह्मणभाष्ये द्वितीयकाण्डे द्वितीयाध्याये तृतीयं ब्राह्मणम् ॥ २-२-३ ॥ 
</details>

<details><summary>Eggeling</summary>

28. The priests' fee for this (sacrifice) consists of gold [^egg_735], This sacrifice belongs to Agni, and gold is Agni's seed [^egg_736]: this is why the priests' fee consists of gold. Or it may be an ox; for the latter is of the nature of Agni as far as its shoulder is concerned, since its shoulder (by carrying the yoke) is as if burnt by fire. Moreover, Agni is oblation-bearer to the gods, and that (ox) bears (or draws, loads) for men: this is why an ox may be given as the priests' fee.

[^egg_735]: 322:2 See also II, 2, 4, 15. In Taitt. S. I, 5, 12 (referred to Kāty. XI, 2, 37) 'white gold' (rajataṁ hiraṇyam), i.e. silver, is expressly mentioned as unsuitable for the dakshiṇā. The reason adduced is that, when the gods claimed back the goods deposited with Agni, he wept, and the tears he shed became silver; and hence, if one were to give silver as a dakshiṇā, there would be weeping in his house before a year had passed.

[^egg_736]: 322:3 See II, 1, 1, 5.
</details>

