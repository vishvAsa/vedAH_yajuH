+++
title = "३"

+++


## ०१


<details open><summary>विश्वास-प्रस्तुतिः</summary>

चतुर्धा विहितो᳘ ह वा ऽअ᳘ग्रे ऽग्नि᳘रास॥  
स यम᳘ग्रे ऽग्नि᳘ᳫँ᳭होत्रा᳘य प्रा᳘वृणत स प्रा᳘धन्वद्यं᳘ द्विती᳘यं प्रा᳘वृणत स᳘ प्रै᳘वाधन्वद्यं᳘ तृती᳘यं प्रा᳘वृणत स᳘ प्रै᳘वाधन्वद᳘थ᳘ यो ऽय᳘मेत᳘र्ह्यग्निः स᳘ भीषा निलिल्ये᳘ सो ऽपः प्र᳘विवेश तं᳘ देवा᳘ ऽअनुवि᳘द्य स᳘हसै᳘वाद्भ्य ऽआ᳘निन्युः᳘ सो᳘ ऽपो ऽभि᳘तिष्ठेवा᳘वष्ठ्यूता स्थ या ऽअ᳘प्रपदनᳫंस्थ या᳘भ्यो वो मा᳘मकामं न᳘यन्ती᳘ति त᳘त ऽआप्त्याः स᳘म्बभूवुस्त्रितो᳘ द्वित᳘ एकतः᳘॥
</details>

<details><summary>मूलम् - श्रीधरादि</summary>

चतुर्धा विहितो᳘ ह वा ऽअ᳘ग्रे ऽग्नि᳘रास॥  
स यम᳘ग्रे ऽग्नि᳘ᳫँ᳭होत्रा᳘य प्रा᳘वृणत स प्रा᳘धन्वद्यं᳘ द्विती᳘यं प्रा᳘वृणत स᳘ प्रै᳘वाधन्वद्यं᳘ तृती᳘यं प्रा᳘वृणत स᳘ प्रै᳘वाधन्वद᳘थ᳘ यो ऽय᳘मेत᳘र्ह्यग्निः स᳘ भीषा निलिल्ये᳘ सो ऽपः प्र᳘विवेश तं᳘ देवा᳘ ऽअनुवि᳘द्य स᳘हसै᳘वाद्भ्य ऽआ᳘निन्युः᳘ सो᳘ ऽपो ऽभि᳘तिष्ठेवा᳘वष्ठ्यूता स्थ या ऽअ᳘प्रपदनᳫंस्थ या᳘भ्यो वो मा᳘मकामं न᳘यन्ती᳘ति त᳘त ऽआप्त्याः स᳘म्बभूवुस्त्रितो᳘ द्वित᳘ एकतः᳘॥
</details>

<details><summary>मूलम् - Weber</summary>

चतुर्धाविहितो᳘ ह वा अ᳘ग्रे ऽग्नि᳘रास॥  
स यम᳘ग्रे ऽग्नि᳘ᳫं᳘ होत्रा᳘य प्रा᳘वृणत स प्रा᳘धन्वद्यं᳘ द्विती᳘यम् प्रा᳘वृणत सॗ प्रैवाधन्वद्यं᳘ तृती᳘यम् प्रा᳘वृणत सॗ प्रैवाधन्वद᳘थॗ यो ऽय᳘मेत᳘र्ह्यग्निᳫं स᳘ भीषा नि᳘लिल्येॗ सो ऽपः प्र᳘विवेश तं᳘ देवा᳘ अनुवि᳘द्य स᳘हसैॗवाद्भ्य आ᳘निन्युःॗ सोॗ ऽपो ऽभि᳘तिष्ठेवा᳘वष्ठ्यूता स्थ या अ᳘प्रपदनᳫं [^wbr_1] स्थ या᳘भ्यो वो मा᳘मकामं न᳘यन्ती᳘ति त᳘त आप्त्याः स᳘म्बभूवुस्त्रितो᳘ द्वित᳘ एकतः॥  

[^wbr_1]: अप्रदनवँ I. देवा अन्विष्य Sây.

</details>

<details><summary>मूलम् - विस्वरम्</summary>

चतुर्धा विहितो ह वा अग्रे ऽग्निरास । स यमग्रे ऽग्निं होत्राय प्रावृणत- स प्राधन्वत् । यं द्वितीयं प्रावृणत- स प्रैवाधन्वत् । यं तृतीयं प्रावृणत- स प्रैवाधन्वत् । अथ यो ऽयमेतर्ह्यग्निः- स भीषा निलिल्ये । सो ऽपः प्रविवेश । सं देवा अनुविद्य सहसैवाद्भ्य आनिन्युः । सो ऽपो ऽभि तिष्टेव- अवष्ठ्यूता स्थ- या अप्रपदनं स्थ, याभ्यो वो मामकामं नयन्तीति । तत आप्त्याः सम्बभूवुः- त्रितो, द्वित, एकतः ॥ १ ॥ 
</details>

<details><summary>सायणः</summary>

निर्णेजननिनयनस्याप्त्यभागत्वमुपपादयितुं [^१_६१] तावत्तेषामुत्पत्तिमाह- चतुर्द्धा इत्यादिना । पुरा [^२_६१] खल्वग्निः शरीरचतुष्टयधारणेन चतुर्विधो बभूव । तत्र ’यम्’ अग्निं ’सः’ अध्वर्युः 'होत्राय’ होतृकर्म्मणे ’प्रावृणत’ प्रवृतवान् । व्यत्ययेन बहुवचनम्; (पा. सू. ३ । १ । ८५ । इहास्ति चेयं कारिका- ”सुप्तिङ्ङुपग्रहलिङ्गनराणां, कालहलच्स्वरकर्तृयङां च । व्यत्ययमिच्छति शास्त्रकृदेषां सो ऽपि च सिध्यति बाहुलकेन” इति ।) यद्वा सुपां सुपो भवन्तीति तच्छब्दाज्जसः स्थाने सुः, (पा. सू. ७ । १ । ३९) ते देवा इत्यर्थः । ‘सः’ अग्निः ’प्राधन्वत्’ प्रागच्छत्, अम्रियतेत्यर्थः । ”धवि गमने” (भ्वा० प० ५९७) -इति धातुः । अथ यो ऽयमित्यादि । एवं त्रिष्वप्यग्निषु प्रगतेषु ’अथ’ अनन्तरभावी ’यो ऽयम्’ इदानीन्तनश्चतुर्थो ऽग्निः ’सः’ अयम् ’भीषा’ पूर्वाग्निवन्मरणभयेन ’निलिल्ये’ निलीनो ऽन्तर्हितो बभूव । स निलीय चापः प्रविवेश । ’तम्’ अप्सु प्रविष्टं देवाः ’अनुविद्य’ ज्ञात्वा, 'सहसैव’ बलात् ’अद्भ्यः’ सकाशात् ’आनिन्युः’ आजह्रुः । ‘सः’ च बलादानीयमानो ऽग्निरपः ’अभि’-लक्ष्य ’तिष्टेव’ ष्टीवनं कृतवान् । ”ष्टिवु निरसने” (भ्वा० प० ५६१)- इत्यस्माल्लिट् । केनाभिप्रायेण ष्टीवनमिति तं दर्शयति- हे आपः ! ’याः’ यूयं भीतस्य मम ’अप्रपदनं स्थ’ अनाश्रयभूताः [^३_६१] स्थ, 'याभ्यः’ च 'वः’ पञ्चम्यर्थे चतुर्थी, (पा. सू. ३ । १ । ८५) युष्मत्सकाशात् ’अकामम्’ इच्छारहितं मां बलान्नयन्ति, ता यूयम् ’अवष्ठ्यृताः स्थ’ ष्ठीवनेन दूषिता भवतेति । यथा लोके परैः प्रार्थितं कार्य्यं कर्तुमक्षमः ष्ठीवनेन निन्द्यते, तद्वदपां निन्दा विवक्षिता । तत इत्यादि । ’ततः’ निष्ठीवनलक्षणवीर्यधारणात् ताभ्यो ऽद्भ्यः सकाशात् त्रितादिसंज्ञका आप्त्या उत्पन्नाः । अद्भ्यो जातत्वाच्च तेषाम् ’आप्त्य’ इति संज्ञा ॥ १ ॥ 


[^१_६१]: पूर्वप्रपाठकान्ते "आप्त्येभ्यो निनयति” (१ । १ । ६ । १८) इत्युक्तत्वादाप्त्योत्पत्तिमाह-”चतुर्द्धेति” -इति पुस्तकान्तरेध्ववतरणम् ।

[^२_६१]: अस्मादारभ्य- ’यो ऽयमित्यादि’ इत्येतदन्तस्य ग्रन्थस्य स्थाने -'ह'-“वे” -इति निपातो वेदप्रसिद्ध्यर्थे । अग्नेरेकस्मात्सकाशात्- अग्निश्चतुर्द्धा ’विहितः’ कृतः ’आस’ बभूव -इत्ययमर्था वेदप्रसिद्धः । ’सः’ प्रजापतिः 'अग्रे’ सृष्ट्यारम्भे पूर्वकल्पे वा ’यम्’ अग्निं ’होत्राय’ होतृकर्मणे 'प्रावृणत’ प्रकर्षेण वृतवान्, स ’प्राधन्वत्’ मृतो ऽभवत् । यं द्वितीयं प्रावृणत, स एव सो ऽपि प्राधन्वत् । यं तृतीयं- ’सो ऽपि मृतो ऽभवत्’ -इति पुस्तकान्तरेषूपलभ्यते ।

[^३_६१]: ’अनाशयभूताः’ इति पाठान्तरम् । 
</details>

<details><summary>Eggeling</summary>

1. Fourfold, namely, was Agni (fire) at first. Now that Agni whom they at first chose for the office of Hotr̥ priest passed away. He also whom they chose the second time passed away. He also whom they chose the third time passed away [^egg_171]. Thereupon the one who still constitutes the fire in our own time, concealed himself from fear. He entered into the waters. Him the gods discovered and brought forcibly away from the waters. He spat upon the waters, saying, 'Bespitten are ye who are an unsafe place of refuge, from whom they take me away against my will!' Thence sprung the Āptya deities, Trita, Dvita, and Ekata.

[^egg_171]: 47:2 In I, 3, 3, 13-16, the three former Agnis (or the three brothers of Agni, acc. to Mahīdh., Vāj. S. II, 2) are said to have fled from fear of the thunderbolt, in the shape of the vashaṭ formula.

</details>


## ०२


<details open><summary>विश्वास-प्रस्तुतिः</summary>

(स्त) त ऽइ᳘न्द्रेण सह᳘ चेरुः॥  
(र्य᳘) य᳘थेदं᳘ ब्राह्मणो रा᳘जानमनुच᳘रति स य᳘त्र त्रि᳘शीर्षाणं त्वाष्ट्रं व्विश्व᳘रूपं जघा᳘न त᳘स्य हैते᳘ ऽपि व्व᳘ध्यस्य व्विदा᳘ञ्चक्रुः श᳘श्वद्धैनं त्रित᳘ ऽएव᳘ जघानात्य᳘ह तदिन्द्रो᳘ ऽमुच्यत देवो हि सः॥
</details>

<details><summary>मूलम् - श्रीधरादि</summary>

(स्त) त ऽइ᳘न्द्रेण सह᳘ चेरुः॥  
(र्य᳘) य᳘थेदं᳘ ब्राह्मणो रा᳘जानमनुच᳘रति स य᳘त्र त्रि᳘शीर्षाणं त्वाष्ट्रं व्विश्व᳘रूपं जघा᳘न त᳘स्य हैते᳘ ऽपि व्व᳘ध्यस्य व्विदा᳘ञ्चक्रुः श᳘श्वद्धैनं त्रित᳘ ऽएव᳘ जघानात्य᳘ह तदिन्द्रो᳘ ऽमुच्यत देवो हि सः॥
</details>

<details><summary>मूलम् - Weber</summary>

त इ᳘न्द्रेण सह᳘ चेरुः॥  
य᳘थेद᳘म् ब्राह्मणो राजानमनुच᳘रति स य᳘त्र त्रि᳘शीर्षाणं त्वाष्ट्रं विश्व᳘रूपं जघान त᳘स्य हैते᳘ ऽपि ब᳘ध्यस्य विदा᳘ञ्चक्रुः श᳘श्वद्धैनं त्रित᳘ एव᳘जघानात्य᳘ह तदिन्द्रो᳘ ऽमुच्यत देवो हि सः॥
</details>

<details><summary>मूलम् - विस्वरम्</summary>

त इन्द्रेण सह चेरुः यथेदं ब्राह्मणो राजानमनुचरति । स यत्र त्रिशीर्षाणं त्वाष्ट्रं विश्वरूपं जघान- तस्य हैते ऽपि वध्यस्य विदाञ्चक्रुः । शश्वद्धैनं त्रित एव जघान । अत्यह तदिन्द्रो ऽमुच्यत । देवो हि सः ॥ २ ॥ 
</details>

<details><summary>सायणः</summary>

अथ तेषां पात्रीनिर्णेजनोदकं भाग इत्येतत्प्रतिपादनायाह- **त इन्द्रेणे**ति । यथेदानीम् ’ब्राह्मणः’ पुरोहितो देशाधिपतिं ’राजानम्’ ‘अनु'-सृत्य चरति, तद्वदेव ’ते’ त्रितादयो ऽपीन्द्रेण सार्द्धं तदनुसारेणावस्थिता इत्यर्थः । ‘सः’ चेन्द्रः ’यत्र’ यस्मिन् समये सोमपानादिसाधनैस्त्रिभिः शिरोभिरुपेतं त्वष्टुः पुत्रं ’विश्वरूपं’ जघान, तस्मिन् समये ते त्रितादयो ऽपि ’तस्य वध्यस्य’ कर्मणि षष्ठी, (पा० सू० २. ३. ५०) तं ’वध्यम्’ वधार्हम् ’विदाञ्चक्रुः’ ज्ञातवन्तः । ”उषविदजागृभ्यो ऽन्यतरस्याम्” (पा० सू० ३. १. ३८)- इति विदेर्ज्ञानार्थादाम् प्रत्ययः । अनन्तरं च ’एनम्’ विश्वरूपं त्रित एवेन्द्रसहायार्थं जघान । इन्द्रश्च ’तत्’ हननजनितात्पापात् ’अत्यमुच्यत’ अतिमुक्तो ऽभवत् । तत्र हेतुमाह- **देवो** हीति । यस्मात् स इन्द्रो देवः, अतो ऽस्मिन् पापसंश्लेषो न युक्त इत्यर्थः ॥ २ ॥ 
</details>

<details><summary>Eggeling</summary>

2. They roamed about with Indra, even as nowadays a Brāhman follows in the train of a king. When he slew Viśvarūpa, the three-headed son of Tvashṭr̥, they also knew of his going to be killed.; and straightway Trita slew him. Indra, assuredly, was free from that (sin), for he is a god [^egg_172].

[^egg_172]: 47:3 Cf. I, 6, 3, 1 seq. In the Taitt. Sarah. II, 5, 1, 1, Viśvarūpa, the Tvāshṭra, is said to have been a sister's son of the Asuras, and  house-priest (purohita) to the gods, and to have been killed by Indra, because he had secretly contrived to let the oblations go to the Asuras, instead of to the gods. Thus by killing him, Indra (or Trita, according to our version of the legend) became guilty of that most hideous crime, the brahmahatyā, or killing of a Brāhmaṇa. Trita, the Āptya (i.e. probably 'sprung from, or belonging to the ap, or waters of the atmosphere'), seems to have been a prominent figure of the early Indo-Iranian mythology, the prototype, in many respects, of Indra, the favourite god of the Vedic hymns. The notion of wishing evil and misfortune away to Trita, or far, far away, is a familiar one to the Vedic bards. The name Traitana also occurs once in Rig-veda (I, 158, 5), though in a rather dark passage. On the connection between Trita (? Traitana) and the Iranian Thraetona (Ferīdūn), son of Athvya, see E. Burnouf, Journ. Asiat. V, 120; R. Roth, Zeitschr. d. Deutsch. Morg. Ges. II, p. 216 seq. Dvita (the second) and Ekata are no doubt later abstractions suggested by the etymology of the name Trita (the third), although the former, Dvita, occurs already in the Vedic hymns.

</details>


## ०३


<details open><summary>विश्वास-प्रस्तुतिः</summary>

(स त᳘ ऽ) त᳘ ऽउ हैत᳘ ऽऊचुः॥  
(रु᳘) उ᳘पै᳘वेम ऽए᳘नो गच्छन्तु᳘ ये ऽस्य व्व᳘ध्यस्या᳘वेदिषुरि᳘ति किमि᳘ति यज्ञ᳘ ऽए᳘वैषु मृष्टामि᳘ति त᳘देष्वेत᳘द्यज्ञो᳘ मृष्टे य᳘देभ्यः पात्रीनिर्णे᳘जनमङ्गुलिप्रणे᳘जनं निन᳘यन्ति॥
</details>

<details><summary>मूलम् - श्रीधरादि</summary>

(स त᳘ ऽ) त᳘ ऽउ हैत᳘ ऽऊचुः॥  
(रु᳘) उ᳘पै᳘वेम ऽए᳘नो गच्छन्तु᳘ ये ऽस्य व्व᳘ध्यस्या᳘वेदिषुरि᳘ति किमि᳘ति यज्ञ᳘ ऽए᳘वैषु मृष्टामि᳘ति त᳘देष्वेत᳘द्यज्ञो᳘ मृष्टे य᳘देभ्यः पात्रीनिर्णे᳘जनमङ्गुलिप्रणे᳘जनं निन᳘यन्ति॥
</details>

<details><summary>मूलम् - Weber</summary>

त᳘ उ हैत᳘ ऊचुः॥  
उ᳘पैॗवेम ए᳘नो गछन्तुॗ ये ऽस्य ब᳘ध्यस्या᳘वेदिषुरि᳘ति किमि᳘ति यज्ञ᳘ एॗवैषु मृष्टामि᳘ति त᳘देष्वेत᳘द्यज्ञो᳘मृष्टे य᳘देभ्यः पात्रीनिर्णे᳘जनमङ्गुलिप्रणे᳘जनं निन᳘यन्ति॥
</details>

<details><summary>मूलम् - विस्वरम्</summary>

त उ हैत ऊचुः- उपैवेम एनो गच्छन्तु ये ऽस्य वध्यस्यावेदिषुरिति । किमिति । यज्ञ एवैषु मृष्टामिति । तदेष्वेतद्यज्ञो मृष्टे- यदेभ्यः पात्रीनिर्णेजनमङ्गुलिप्रणेजनं निनयन्ति ॥ ३ ॥ 
</details>

<details><summary>सायणः</summary>

एवं विश्वरूपहननानन्तरं जनैः कृतं संवादं दर्शयति- **त उ हे**ति । ‘ते’ लौकिका जना विश्वरूपहननानन्तरमेतदूचुः । एतच्छब्दपरामृश्यं दर्शयति- **उपैवे**ति । ये खल्वस्य वध्यस्य ’अवेदिषुः’ अज्ञासिषुः, इमे ’एनः’ पापमुपगच्छन्तु । एवमुपगन्तव्यं तदेनः किंरूपमिति प्रश्नपूर्वकमाह- **किमिती**ति । ’एषु’ त्रितादिषु ’यत्’ विश्वरूपवधजनितमेनः, यज्ञ एव ’तत्’ एनः ’मृष्टाम्’ मृजीत, अश्लेषयदित्यर्थः । अतः ’यत्’ एषां त्रयाणां पात्रीनिर्णेजनादि निनयनम् ’एतत्’ एतेन ’एषु’ त्रितादिषु ’तत्’ विश्वरूपहननजनितमेनो यज्ञः ’विमृष्टे’ संश्लेषयति । तस्मादवहननपेषणादिजनितस्यैनसो रूपं पात्र्यादिनिर्णेजनमाप्त्येभ्यो निनेतव्यमित्यर्थः ॥ ३ ॥ 
</details>

<details><summary>Eggeling</summary>

3. And the people thereupon said: 'Let those be guilty of the sin who knew about his going to be killed! 'How?' they asked. 'The sacrifice shall wipe it off upon (shall transfer it to) them!' they said. Hence the sacrifice thereby wipes off upon them (the guilt or impurity incurred in the preparation of the offering), when they pour out for them the water with which the dish has been rinsed, and that in which he (the Adhvaryu) has washed his fingers.
</details>


## ०४


<details open><summary>विश्वास-प्रस्तुतिः</summary>

त᳘ ऽउ हाप्त्या᳘ ऽऊचुः॥  
(र᳘) अ᳘त्येव᳘ व्वय᳘मिद᳘मस्म᳘त्परा᳘ नयामे᳘ति क᳘मभी᳘ति य᳘ ऽए᳘वादक्षिणे᳘न हवि᳘षा य᳘जाता ऽइ᳘ति त᳘स्मा᳘न्नादक्षिणे᳘न हवि᳘षा यजेताप्त्ये᳘षु ह यज्ञो᳘ मृष्ट ऽआप्त्या᳘ ऽउ ह त᳘स्मिन्मृजते᳘ यो ऽदक्षिणे᳘न हवि᳘षा य᳘जते॥
</details>

<details><summary>मूलम् - श्रीधरादि</summary>

त᳘ ऽउ हाप्त्या᳘ ऽऊचुः॥  
(र᳘) अ᳘त्येव᳘ व्वय᳘मिद᳘मस्म᳘त्परा᳘ नयामे᳘ति क᳘मभी᳘ति य᳘ ऽए᳘वादक्षिणे᳘न हवि᳘षा य᳘जाता ऽइ᳘ति त᳘स्मा᳘न्नादक्षिणे᳘न हवि᳘षा यजेताप्त्ये᳘षु ह यज्ञो᳘ मृष्ट ऽआप्त्या᳘ ऽउ ह त᳘स्मिन्मृजते᳘ यो ऽदक्षिणे᳘न हवि᳘षा य᳘जते॥
</details>

<details><summary>मूलम् - Weber</summary>

त᳘ उ हाप्त्या᳘ ऊचुः॥  
अ᳘त्येव᳘ वय᳘मिद᳘मस्म᳘त्परो᳘ नयामे᳘ति कम᳘भी᳘ति य᳘ एॗवादक्षिणे᳘न हविषा य᳘जातो: इ᳘ति त᳘स्माॗन्नादक्षिणेन हविषा यजेताप्त्ये᳘षु ह यज्ञो᳘ मृष्ट आप्त्या᳘ ऽउ ह त᳘स्मिन्मृजतेॗ यो ऽदक्षिणे᳘न हवि᳘षा य᳘जते॥
</details>

<details><summary>मूलम् - विस्वरम्</summary>

त उ हाप्त्या ऊचुः- अत्येव वयमिदमस्मत्परो नयामेति । कमभीति । य एवादक्षिणेन हविषा यजाता इति । तस्मान्नादक्षिणेन हविषा यजेत । आप्त्येषु ह यज्ञो मृष्टे । आप्त्या उ ह तस्मिन् मृजते- यो ऽदक्षिणेन हविषा यजते ॥ ४ ॥ 
</details>

<details><summary>सायणः</summary>

अथ तस्यैनसस्तैरपि कृतां निष्कृतिं दर्शयन् दक्षिणावतैव यागेन यष्टव्यं नादक्षिणेनेति प्रसङ्गादाह- त उ हेति । वयमपि ’इदम्’ एनः ’परः’ परस्तादन्यत्राधारान्तरे ’अस्मत्’ अस्मत्तो [^१_६३] नयामेति योजना । कमभीति । ‘कम्’ पुरुषम्- अभिलक्ष्येत्यर्थः । य एव दक्षिणारहितेन हविषा यजेत, तस्मिन्निति शेषः । अदक्षिणयागनिषेधं विपक्षबाधोपन्यासेनोपपादयति- आप्त्येष्विति । मृष्टे- इति । ”मृजू शुद्धौ” (अ० उ० ५६) इत्यस्माल्लट् अदादित्वाच्छपो लुक् (पा० सू० २. ४. ७२) ॥ ४ ॥ 

[^१_६३]: ”अन्यत्रास्मत्तो नयामीति” “अस्मत्तो ऽन्यत्र नयामेति” इति च पा० ।
</details>

<details><summary>Eggeling</summary>

4. And the Āptyas then said: 'Let us make this pass on beyond us!' 'On whom?' they asked. 'On him who shall make an offering without a dakshiṇā (gift to the officiating priests)!' they said. Hence one must not make an offering without a dakshiṇā; for the sacrifice wipes (the guilt) off upon the Āptyas, and the Āptyas wipe it off upon him who makes an offering without a dakshiṇā.
</details>


## ०५


<details open><summary>विश्वास-प्रस्तुतिः</summary>

त᳘तो देवाः᳘॥  
(ऽ) एतां᳘ दर्शपूर्णमास᳘योर्द्द᳘क्षिणामकल्पयन्य᳘दन्वाहा᳘र्यं ने᳘ददक्षिण᳘ᳫँ᳘ हविर᳘सदि᳘ति तन्ना᳘ना नि᳘नयति त᳘थैभ्यो᳘ ऽसमदं करोति त᳘दभि᳘तपति त᳘थैषाᳫं शृतं᳘ भवति स नि᳘नयति त्रिता᳘य त्वा द्विता᳘य त्वैकता᳘य त्वे᳘ति पशु᳘र्ह वा᳘ ऽएष आ᳘लभ्यते य᳘त्पुरोडा᳘शः॥
</details>

<details><summary>मूलम् - श्रीधरादि</summary>

त᳘तो देवाः᳘॥  
(ऽ) एतां᳘ दर्शपूर्णमास᳘योर्द्द᳘क्षिणामकल्पयन्य᳘दन्वाहा᳘र्यं ने᳘ददक्षिण᳘ᳫँ᳘ हविर᳘सदि᳘ति तन्ना᳘ना नि᳘नयति त᳘थैभ्यो᳘ ऽसमदं करोति त᳘दभि᳘तपति त᳘थैषाᳫं शृतं᳘ भवति स नि᳘नयति त्रिता᳘य त्वा द्विता᳘य त्वैकता᳘य त्वे᳘ति पशु᳘र्ह वा᳘ ऽएष आ᳘लभ्यते य᳘त्पुरोडा᳘शः॥
</details>

<details><summary>मूलम् - Weber</summary>

त᳘तो देवाः᳟॥  
एता᳘म् दर्शपूर्णमास᳘योर्द᳘क्षिणामकल्पन्य᳘दन्वाहार्यं᳘ ने᳘ददक्षिण᳘ᳫं᳘ हविर᳘सदि᳘ति तन्ना᳘ना नि᳘नयति त᳘थैभ्यो᳘ ऽसमदं करोति त᳘दभि᳘तपति त᳘थैषां शृत᳘म् भवति स नि᳘नयति त्रिता᳘य त्वा द्विता᳘य त्वैकता᳘य त्वे᳘ति पशुर्ह᳘ वा᳘ एष आ᳘लभ्यते य᳘त्पुरोडाशः॥
</details>

<details><summary>मूलम् - विस्वरम्</summary>

ततो देवा एतां दर्शपूर्णमासयोर्दक्षिणामकल्पयन्- यदन्वाहार्यम् । नेददक्षिणं हविरसदिति । तन्नाना निनयति । तथैभ्यो ऽसमदं करोति । तदभितपति- तथैषां शृतं भवति । स निनयति- **”त्रिताय त्वा द्विताय त्वैकताय त्वा”**- (१ अ० २३ मं०) इति । पशुर्ह वा एष आलभ्यते- यत्पुरोडाशः ॥ ५ ॥ 
</details>

<details><summary>सायणः</summary>

का तर्हि दर्शपूर्णमासयोर्दक्षिणेति तामाह- तत इति । दर्शपौर्णमासिकं हविर्दक्षिणारहितं नैव भवेदित्यन्वाहार्यरूपां दक्षिणामकल्पयन्नित्यर्थः । अन्वाहरति- यज्ञसम्बन्धिदोषजातं परिहरत्यनेनेति व्युत्पत्त्या ऽन्वाहार्यो नाम- ऋत्विग्भ्यो देय ओदनः [^१_६३] । तथा च तैत्तिरीयकम्- ”यद्वै यज्ञस्य क्रूरं यद्विलिष्टं, तदन्वाहार्येणान्वाहरति, तदन्वाहार्यस्यान्वाहार्यत्वम्” -(तै० सं० १. ७. ३. ९.) इति । तन्नानेति । तत् आप्त्यानां निनयनं पृथक् पृथगसंसृष्टमेष कर्तव्यम् । ‘तथा’ सति ’एभ्य’ आप्त्येभ्यः ’असमदम्’ अकलहं करोति । संसर्गे हि मदीयं त्वदीयमिति कलहः स्यादित्यभिप्रायः । निनीतस्योदकस्याङ्गारेण [^२_६३] प्रतपनं विधत्ते- तदभिपतीति । ‘तथा’ सत्येषां ’तत्’ जलं ’शृतम्’ पक्वं भवतीत्यर्थः । विहितं निनयनमनूद्य मन्त्रं विधत्ते [^३_६३]- स इति । एवं संस्कृतं पुरोडाशं पशुत्वेन स्तौति- पशुर्हेति ॥ ५ ॥ 

[^१_६३]: ”यज्ञस्य हीनमन्वाहरतीति अन्वाहार्थः । अध्वर्युरन्वाहार्यसंज्ञकं दक्षिणार्थं तण्डुलरूपमोदनं चतुर्णामृत्विजां तृप्तिर्यावता सम्भाव्यते तत्परिमाणं ततो ऽधिकं वा” इत्यादि का. श्रौ. २ । ५ । २७ सू० भा० । एष चौद्दनो दक्षिणाग्नौ पच्यत इति तस्याग्नेरपरं नाम अन्वाहार्यपचन इति ।

[^२_६३]: निनीतस्येति वदद्भिः सायणाचार्यैः पूर्वं निनयनं पश्चात्तदभितपनं च उक्तं । परं च तत्सूत्रभाष्यविरुद्धम् । तथा च सूत्रं ”पात्र्यङ्गुलिप्रक्षालनमाप्त्येभ्यो निनयत्यभितप्य प्रत्यगस ꣳ स्यन्दमानं त्रितायत्वेति प्रतिमन्त्रम्” का० श्रौ० सू० २ । १४७ । अत्र कर्कः ”अभितप्येति । पात्रीत्यमेवोल्कया तापयित्वा इत्यादि निनयामीति वाक्यशेष इत्येवमन्तम् । इति ।

[^३_६३]: तृतीयटिप्पन्यामुद्धृतं सूत्रं २ । १४७ ।
</details>

<details><summary>Eggeling</summary>

5. Thereupon the gods ordained this to be the

dakshiṇā at the new- and full-moon sacrifices, to wit, the Anvāhārya mess of rice [^egg_173], 'lest the oblation should be without a dakshiṇā.' That (rinsing water) he pours out (for each Āptya) separately: thus he avoids a quarrel among them. He makes it hot (previously) [^egg_174]: thus it becomes boiled (drinkable) for them. He pours it out with the formulas, 'For Trita thee!' 'For Dvita thee!' 'For Ekata thee!'--Now it is as an animal sacrifice that this sacrificial cake is offered [^egg_175].

[^egg_173]: 49:1 The Anvāhārya consists of boiled rice prepared from the rice-grains that remain after the sacrificial cakes have been prepared. It is put on the Dakshiṇa fire by the Adhvaryu for cooking after covering over the cakes and pouring out the water. Katy. II, 5, 27. Sāyaṇa explains the term as 'that which takes away (anvā-hr̥) from the sacrificer the guilt incurred by mistakes during the sacrifice;' but the St. Petersburg Dictionary offers the more probable explanation of it as 'that which serves to supplement (anvā-hr̥) the sacrifice.'

[^egg_174]: 49:2 According to Sāyaṇa 'he makes the poured-out water hot with a coal.' Kātyāyana (II, 5, 26) and his commentators, on the other hand, supply the following particulars: 'Having heated (with straw lighted in the Gārhapatya) the water which has been used for washing the dish and hands, he pours it out for the Āptyas (from east to west into three lines drawn with the wooden sword from west to east, north of the sacrificial ground) in such a manner that it does not flow together, with the formulas, "For Trita thee!" &c., respectively.'

[^egg_175]: 49:3 That is to say, the sacrificial cake is a substitute or symbol (pratimā) for the animal sacrifice (as this it would seem was originally a substitute for the human sacrifice) by which the sacrificer redeems himself from the gods. Cf. Śat. Br. XI, 1, 8, 3; Taitt. Br. III, 2, 8, 8. The initiation (dīkshā) of the sacrificer constitutes his consecration as the victim at the animal sacrifice (Śat. Br. XI, 7, 1, 3; Ait. Br. II, 3; 9; 11; Taitt. Br. II, 2, 82; T. S. VI, 1, 11, 6; Kaush. Br. X, 3; XI, 8), or as the sacrificial food at the haviryajña (Śat. Br. III, 3, 4, 21; Taitt, Br. III, 2, 8, 9), or as the horse at the horse-sacrifice (Taitt. Br. III, 9, 17, 4-5), &c. See, also, Taitt. S. VII, 2, 30, 4; Kāṭḥ. 34, 11, where it is said that one must  not perform the dvādaśāha for any one, since in having to eat of the victim, the cake, &c., one would eat the sacrificer's own flesh, &c. Cf. Weber, Ind. Streifen, I, p. 73. In accordance with these notions it would seem that man originally sacrificed his equal, as the best substitute for his own self; and that, as advancing civilisation rendered human sacrifices distasteful, the human victim was supplied by domestic animals, ennobled by constant contact with man; and finally by various materials of human diet.

</details>


## ०६


<details open><summary>विश्वास-प्रस्तुतिः</summary>

पु᳘रुषᳫँ᳭ ह वै᳘ देवाः॥  
(ऽ) अ᳘ग्रे पशुमा᳘लेभिरे तस्या᳘लब्धस्य मेधो᳘ ऽपचक्राम सो᳘ ऽश्वं प्र᳘विवेश ते᳘ ऽश्वमा᳘लभन्त तस्या᳘लब्धस्य मेधो᳘ ऽपचक्राम स गां प्र᳘विवेश ते गामा᳘लभन्त तस्या᳘लब्धस्य मेधो᳘ ऽपचक्राम सो᳘ ऽविं प्र᳘विवेश ते᳘ ऽविमा᳘लभन्त तस्या᳘लब्धस्य मेधो᳘ ऽपचक्राम᳘ सो ऽजं प्र᳘विवेश᳘ ते ऽजमा᳘लभन्त तस्या᳘लब्धस्य मेधो᳘ ऽपचक्राम॥
</details>

<details><summary>मूलम् - श्रीधरादि</summary>

पु᳘रुषᳫँ᳭ ह वै᳘ देवाः॥  
(ऽ) अ᳘ग्रे पशुमा᳘लेभिरे तस्या᳘लब्धस्य मेधो᳘ ऽपचक्राम सो᳘ ऽश्वं प्र᳘विवेश ते᳘ ऽश्वमा᳘लभन्त तस्या᳘लब्धस्य मेधो᳘ ऽपचक्राम स गां प्र᳘विवेश ते गामा᳘लभन्त तस्या᳘लब्धस्य मेधो᳘ ऽपचक्राम सो᳘ ऽविं प्र᳘विवेश ते᳘ ऽविमा᳘लभन्त तस्या᳘लब्धस्य मेधो᳘ ऽपचक्राम᳘ सो ऽजं प्र᳘विवेश᳘ ते ऽजमा᳘लभन्त तस्या᳘लब्धस्य मेधो᳘ ऽपचक्राम॥
</details>

<details><summary>मूलम् - Weber</summary>

पु᳘रुषᳫं ह वै᳘ देवाः᳟॥  
अ᳘ग्रे पशुमा᳘लेभिरे तस्या᳘लब्धस्य मेधो᳘ ऽपचक्राम सो᳘ ऽश्व प्र᳘विवेश ते᳘ ऽश्वमा᳘लभन्त तस्या᳘लब्धस्य मेधो᳘ ऽपचक्राम स गाम् प्र᳘विवेश ते गामा᳘ … सो᳘ ऽविम् प्रविवेश ते᳘ ऽविमा᳘ … मॗ सो ऽजम् प्र᳘विवेशॗ ते ऽजमालभन्त तस्या᳘लब्धस्य मेधो᳘ ऽपचक्राम॥
</details>

<details><summary>मूलम् - विस्वरम्</summary>

पुरुषं ह वै देवा अग्रे पशुमालेभिरे । तस्यालब्धस्य मेधो ऽपचक्राम । सो ऽश्वं प्रविवेश । ते ऽश्वमालभन्त । तस्यालब्धस्य मेधो ऽपचक्राम । स गां प्रविवेश । ते गामालभन्त । तस्यालब्धस्य मेधो ऽपचक्राम । सो ऽविं प्रविवेश । ते ऽविमालभन्त । तस्यालब्धस्य मेधो ऽपचक्राम । सो ऽजं प्रविवेश । ते ऽजमालभन्त । तस्यालब्धस्य मेधो ऽपचक्राम ॥ ६ ॥ 
</details>

<details><summary>सायणः</summary>

अस्य पशुरूपतामुपपादयितुमितिहासमुदाहरति- **पुरुषꣳ हे**ति । **मेधो ऽपचक्रामे**ति । यज्ञियः सारांशी ’मेधः’ ‘तस्य’ संज्ञप्तस्य पुरुषस्य सकाशादपक्रान्तो बभूवेत्यर्थः ॥ ६ ॥ 
</details>

<details><summary>Eggeling</summary>

6. At first, namely, the gods offered up a man as the victim [^egg_176]. When he was offered up, the sacrificial essence went out of him. It entered into the horse. They offered up the horse. When it was offered up, the sacrificial essence went out of it. It entered into the ox. They offered up the ox. When it was offered up, the sacrificial essence went out of it. It entered into the sheep. They offered up the sheep. When it was offered up, the sacrificial essence went out of it. It entered into the goat. They offered up the goat. When it was offered up, the sacrificial essence went out of it.

[^egg_176]: 50:1 On this legend and the one in the Ait. Br. II, 8, but slightly differing from ours, see Max Müller's History of Ancient Sanskrit Literature, p. 420; A. Weber's Ind. Streifen, I, p. 55; Haug's Transl. of the Ait. Br. p. 90; J. Muir's Original Sanskrit Texts, IV, p. 289 note. Professor Max Müller remarks: 'The drift of this story is most likely that in former times all these victims had been offered. We know it for certain in the case of horses and oxen, though afterwards these sacrifices were discontinued. As to sheep and goats, they were considered proper victims to a still later time. When vegetable offerings took the place of bloody victims, it was clearly the wish of the author of our passage to show that, for certain sacrifices, these rice-cakes were as efficient as the flesh of animals.' Cf. also II, 1, 4, 3.

</details>


## ०७


<details open><summary>विश्वास-प्रस्तुतिः</summary>

स᳘ इमं᳘ पृथिवीं प्र᳘विवेश॥  
तं ख᳘नन्त ऽइवा᳘न्वीषुस्तम᳘न्वविन्दंस्ता᳘विमौ᳘ व्रीहियवौ त᳘स्माद᳘प्येतावेत᳘र्हि ख᳘नन्त इवैवा᳘नुविन्दन्ति स या᳘वद्वीर्यवद्ध वा᳘ ऽअस्यैते स᳘र्व्वे पश᳘व आ᳘लब्धाः स्युस्ता᳘वद्वीर्यवद्धास्य ह᳘वि᳘र्हविरेव᳘ भवति य᳘ एव᳘मेतद्वेदा᳘त्रो सा᳘ सम्पद्य᳘दाहुः पा᳘ङ्क्तः पशुरि᳘ति॥
</details>

<details><summary>मूलम् - श्रीधरादि</summary>

स᳘ इमं᳘ पृथिवीं प्र᳘विवेश॥  
तं ख᳘नन्त ऽइवा᳘न्वीषुस्तम᳘न्वविन्दंस्ता᳘विमौ᳘ व्रीहियवौ त᳘स्माद᳘प्येतावेत᳘र्हि ख᳘नन्त इवैवा᳘नुविन्दन्ति स या᳘वद्वीर्यवद्ध वा᳘ ऽअस्यैते स᳘र्व्वे पश᳘व आ᳘लब्धाः स्युस्ता᳘वद्वीर्यवद्धास्य ह᳘वि᳘र्हविरेव᳘ भवति य᳘ एव᳘मेतद्वेदा᳘त्रो सा᳘ सम्पद्य᳘दाहुः पा᳘ङ्क्तः पशुरि᳘ति॥
</details>

<details><summary>मूलम् - Weber</summary>

स᳘ इम᳘म् पृथिवीम् प्र᳘विवेश॥  
तं ख᳘नन्तैवा᳘न्वीषुस्तम᳘न्वविन्दंस्ता᳘विमौ᳘ व्रीहियवौ त᳘स्माद᳘प्येतावेत᳘र्हि ख᳘नन्त इवैवा᳘नुविन्दन्ति स या᳘वद्वीर्यवद्ध वा᳘ अस्यैते स᳘र्वे पश᳘व आ᳘लब्धाः स्युस्ता᳘वद्वीर्यवद्धास्य हवि᳘र्हविरेव᳘ भवति य᳘ एव᳘मेतद्वेदा᳘त्रो सा᳘ सम्पद्य᳘दाहुः पा᳘ङ्क्तः पशुरि᳘ति॥
</details>

<details><summary>मूलम् - विस्वरम्</summary>

स इमां पृथिवीं प्रविवेश । तं खनन्त इवान्वीषुः । तमन्वविन्दन् । ताविमौ व्रीहियवौ । तस्मादप्येतावेतर्हि खनन्त इवैवानुविन्दन्ति । स यावद्वीर्यबद्ध वा अस्यैते सर्वे पशव आलब्धाः स्युः, तावद्वीर्यवद्धास्य हविः । हविरेव भवति- य एवमेतद् वेद । अत्रो सा सम्पद्- यदाहुः पाङ्क्तः पशुरिति ॥ ७ ॥ 
</details>

<details><summary>सायणः</summary>

**स इमा**मित्यादि । एवं पुरुषाश्वादिपशुष्वालब्धेषु ततस्ततो निष्क्रान्तः ’सः’ मेधो ऽन्तत इमां पृथिवीं प्रविष्टवान् । ‘तम्’ मेधं पृथिवीं ’खनन्तः’ विदारयन्त इव ’अन्वीषुः’ देवा अन्वैच्छन् । ”इषु इच्छायाम्-” (तु० प० ७१)- इत्यस्माल्लिट् । ईदृग्विधं मेधं पृथिव्यां देवा अलभन्त । **ताविमौ व्रीहियवावि**ति । स एव मेधो व्रीहियवरूपेण परिणत इत्यर्थः । **तस्मादपी**त्यादि । ‘तस्मात्’ मेधपरिणामरूपत्वादेव, इदानीमपि ’एतौ’ व्रीहियवौ मेधवत्कर्षणलक्षणेन खननेन लभन्ते कर्षकाः । अतः खननप्राप्यत्वदर्शनान्मेधपरिणामरूपत्वं व्रीहियवयोः स्वध्यवसानमित्यर्थः । एतज्ज्ञानस्य फलमाह- **स यावदि**ति । स इति पूर्ववद् [^१_६४] बह्वर्थे- एकवचनम् । 'अस्य’ यजमानस्य ते ’एते’ पुरुषादयः सर्वे पशव आलब्धाः सन्तो यत्परिमाणविशिष्टवीर्यवद् हविः ’स्युः’ भवेयुः ’अस्य’ व्रीहियवयोः सर्वपशुसारत्वं विदुषो यजमानस्य तन्निष्पादितं पुरोडाशादिकं ’हविः’ तावद्वीर्यवद् ’हविरेव’ भवति । एवं सर्वपशुसारत्वात् पुरोडाशः पशुरूप एव संस्क्रियत इत्यर्थः । इत्थं सर्वपशुसारतया पुरोडाशस्य पशुत्वं प्रतिपाद्य सम्पत्त्यापि तद्दर्शयति- **अत्रो से**ति । लोमत्वगादिपञ्चावयवयोगात् [^२_६४] ’पाङ्क्तः पशुः’- इति यदाहुरभिज्ञाः 'सा’ पाङ्क्तसंपत् ’अत्रो’ अत्रापि पुरोडाशे विद्यत इत्यर्थः ॥ ७ ॥ 

[^१_६४]: व्यत्ययेनेति यावत् । यथा प्रवृतवानित्यत्र प्रावृणत तथेत्यर्थः ।

[^२_६४]: 'लोमत्वगादिपञ्चावयवयोगाद्या पशौ पांक्तसंपदभिज्ञैरुच्यते, सा ऽत्रापि पुरोडाशे विद्यते’ -इति पा० ।
</details>

<details><summary>Eggeling</summary>

7. It entered into this earth. They searched for it, by digging. They found it (in the shape of) those two (substances), the rice and barley: therefore even now they obtain those two by digging; and as much

efficacy as all those sacrificed animal victims would have for him, so much efficacy has this oblation (of rice &c.) for him who knows this. And thus there is in this oblation also that completeness which they call 'the fivefold animal sacrifice.'
</details>


## ०८


<details open><summary>विश्वास-प्रस्तुतिः</summary>

यदा᳘ पिष्टान्य᳘थ लो᳘मानि भवन्ति॥  
य᳘दा᳘प᳘ ऽआन᳘यत्य᳘थ त्व᳘ग्भवति यदा᳘ संयौत्य᳘थ माᳫँ᳭ सं᳘ भवति सन्तत इव हि स त᳘र्हि भ᳘वति सं᳘ततमिव हि᳘ माᳫँ᳭ सं᳘ यदा᳘ शृतो ऽथा᳘स्थि भवति दारुण᳘ इव हि स त᳘र्हि भ᳘वति दारुण᳘मिव ह्यस्थ्य᳘थ य᳘दुद्वासयिष्य᳘न्नभिघार᳘यति तं᳘ मज्जा᳘नं दधात्ये᳘षो सा᳘ सम्पद्य᳘दाहुः पा᳘ङ्क्तः पशुरि᳘ति॥
</details>

<details><summary>मूलम् - श्रीधरादि</summary>

यदा᳘ पिष्टान्य᳘थ लो᳘मानि भवन्ति॥  
य᳘दा᳘प᳘ ऽआन᳘यत्य᳘थ त्व᳘ग्भवति यदा᳘ संयौत्य᳘थ माᳫँ᳭ सं᳘ भवति सन्तत इव हि स त᳘र्हि भ᳘वति सं᳘ततमिव हि᳘ माᳫँ᳭ सं᳘ यदा᳘ शृतो ऽथा᳘स्थि भवति दारुण᳘ इव हि स त᳘र्हि भ᳘वति दारुण᳘मिव ह्यस्थ्य᳘थ य᳘दुद्वासयिष्य᳘न्नभिघार᳘यति तं᳘ मज्जा᳘नं दधात्ये᳘षो सा᳘ सम्पद्य᳘दाहुः पा᳘ङ्क्तः पशुरि᳘ति॥
</details>

<details><summary>मूलम् - Weber</summary>

यदा᳘ पिष्टान्य᳘थ लो᳘मानि भवन्ति॥  
य᳘दाप᳘ आनयत्य᳘थ त्व᳘ग्भवति यदा᳘ संयौत्य᳘थ मांस᳘म् भवति सं᳘तत इव हि स त᳘र्हि भ᳘वति सं᳘ततमिव हि᳘ मांसं᳘ यदा᳘ शृतो ऽथास्थि भवति दारु᳘ण इव हि स त᳘र्हि भ᳘वति दारु᳘णमित्यस्थ्य᳘थ यदुद्वासयिष्य᳘न्नभिघारयति त᳘म् मज्जा᳘नं दधात्येॗषो सा᳘ सम्पद्य᳘दाहुः पाङ्क्तः पशुरि᳘ति॥
</details>

<details><summary>मूलम् - विस्वरम्</summary>

यदा पिष्टानि, अथ लोमानि भवन्ति । यदाप आनयति, अथ त्वग् भवति । यदा संयौति, अथ मांसं भवति । सन्तत इव हि स तर्हि भवति, सन्ततमिव हि मांसम् । यदा शृतः, अथास्थि भवति । दारुण इव हि स तर्हि भवति, दारुणमिव ह्यस्थि । अथ यदुद्वासयिष्यन्नभिघारयति- तं मज्जानं दधाति । एषो सा सम्पद्- यदाहुः पाङ्क्तः पशुरिति ॥ ८ ॥ 
</details>

<details><summary>सायणः</summary>

तामेव सम्पत्तिं दर्शयति- **यदे**त्यादिना । यदा खलु पुरोडाशस्य पिष्टावस्था, ’अथ’ अनन्तरमेव पिष्टेषु लोमसम्पत्तिः; लोमवत् पिष्टानां सूक्ष्मत्वाद्, बहुत्वाच्च । यदा खलु संयवनार्थमप आनयति, अथ तस्मिन् समये पुरोडाशस्य त्वग् भवति; त्वचीव श्लक्ष्णीभावदर्शनात् । संयवनावस्थायां मांसधातूत्पत्तिः । संयवनावस्थस्य पुरोडाशस्य, लौकिकमांसस्य च साम्यमाह- **संतत** इवेति । शृतावस्थस्य पुरोडाशस्यास्थ्युत्पत्तिः, तामुत्पत्तिं लौकिकास्थिसादृश्येन प्रतिपादयति- **दारुण इवे**ति । शृतावस्थो हि पुरोडाशः ’दारुणः’ कठिन इव हि तस्मिन् समये भवति । लौकिकमप्यस्थि कठिनम् । अतः शृतावस्थायां पुरोडाशो ऽस्थिमान् भवतीत्यर्थः । **उद्वासयिष्यन्नि**ति । उद्वासनकाले यत् पुरोडाशस्य ’अभिधारणम्’ अस्थ्यन्तर्गतं मज्जाख्यं धातुमेव तेन स्थापयतीत्यर्थः । उक्तां पाङ्क्तत्वसम्पत्तिं निगमयति- **एषो** इति । ‘एषा उ’ एषैव ॥ ८ ॥ 
</details>

<details><summary>Eggeling</summary>

8. When it (the rice-cake) still consists of rice-meal, it is the hair [^egg_177]. When he pours water on it, it becomes skin [^egg_178]. When he mixes it, it becomes flesh: for then it becomes consistent; and consistent also is the flesh. When it is baked, it becomes bone: for then it becomes somewhat hard; and hard is the bone. And when he is about to take it off (the fire) and sprinkles it with butter, he changes it into marrow. This is the completeness which they call 'the fivefold animal sacrifice.'

[^egg_177]: 51:1 According to Sāyaṇa, because, like the hair of the victim, the particles of the ground rice are minute and numerous. According to Ait. Br. II, 9, on the other hand, the awn or beard of the rice represents the hair; the husks the skin; the minute particles of chaff removed by the final winnowings, the blood; the ground rice the flesh; and 'whatever other substantial part is in the rice' are the bones of the victim.

[^egg_178]: 51:2 'Because it becomes as flexible as skin,' Sāyaṇa.

</details>


## ०९


<details open><summary>विश्वास-प्रस्तुतिः</summary>

स यं पु᳘रुषमा᳘लभन्त॥  
स᳘ किम्पु᳘रुषो ऽभवद्याव᳘श्वं च गां᳘ च तौ᳘ गौर᳘श्च गवय᳘श्चाभवतां यम᳘विमा᳘लभन्त स ऽउ᳘ष्ट्रो ऽभवद्य᳘मजमा᳘लभन्त स᳘ शर᳘भो ऽभवत्त᳘स्मादेते᳘षां पशूनां᳘ नाशित᳘व्यम᳘पक्रान्तमेधा हैते᳘ पश᳘वः॥
</details>

<details><summary>मूलम् - श्रीधरादि</summary>

स यं पु᳘रुषमा᳘लभन्त॥  
स᳘ किम्पु᳘रुषो ऽभवद्याव᳘श्वं च गां᳘ च तौ᳘ गौर᳘श्च गवय᳘श्चाभवतां यम᳘विमा᳘लभन्त स ऽउ᳘ष्ट्रो ऽभवद्य᳘मजमा᳘लभन्त स᳘ शर᳘भो ऽभवत्त᳘स्मादेते᳘षां पशूनां᳘ नाशित᳘व्यम᳘पक्रान्तमेधा हैते᳘ पश᳘वः॥
</details>

<details><summary>मूलम् - Weber</summary>

स यम् पु᳘रुषमा᳘लभन्त॥  
स᳘ किम्पु᳘रुषो ऽभवद्याव᳘श्वं च गां᳘ च तौ᳘ गौर᳘श्च गवय᳘श्चाभवतां यम᳘विमा᳘लभन्त स उ᳘ष्ट्रो ऽभवद्य᳘मजमा᳘लभन्त स᳘ शरॗभो ऽभवत्त᳘स्मादेते᳘षाम् पशूनांॗ नाशित᳘व्यम᳘पक्रान्तमेधा हैते पश᳘वः॥
</details>

<details><summary>मूलम् - विस्वरम्</summary>

स यं पुरुषमालभन्त- स किम्पुरुषो ऽभवत् । यावश्वं च गाञ्च तौ गौरश्च गवयश्चाभवताम् । यमविमालभन्त- स उष्ट्रो ऽभवत् । यमजमालभन्त- स शरभो ऽभवत् । तस्मादेतेषां पशूनां नाशितव्यम् । अपक्रान्तमेधा हैते पशवः ॥ ९ ॥ **(इति पुरोडाशप्रकरणम् ।)** 
</details>

<details><summary>सायणः</summary>

देवैरालब्धानामपक्रान्तमेधानां पुरुषादिपशूनां परिणामविशेषं दर्शयंस्तस्य प्रसङ्गादभक्ष्यतामाह- **स यमि**त्यादिना । ‘स’- इति पूर्ववद् बहुवचनस्थाने एकवचनम्; ते देवा इत्यर्थः । **एतेषामि**ति [^१_६५] । किम्पुरुषादीनां पशूनां मांसं 'नाशितव्यं’ न भक्षितव्यम् । तत्र हेतुमाह- अपक्रान्तेति । अपक्रान्तमेधत्वेनायज्ञियत्वादित्यर्थः ॥ ९ ॥ १ (२. ३.) 

इति श्रीसायणाचार्यविर०माधवीये वेदार्थप्र० माध्यन्दिनशतपथभाष्ये प्रथमकाण्डे द्वितीयाध्याये तृतीयं ब्राह्मणम् [^२_६५] ॥ 

[^१_६५]: इह तु ’एतेषां’ पुरुषादिपशूनामित्येवार्थः कथं न भवतीत्यपि विचार्यम्; तेषामेव ह्यालम्भनेन अपक्रान्तमेधत्वं श्रूयते ऽत्र षष्टकंडिकायाम् । तथाच पुरोडाशो नाम पिष्टकविशेषस्य मांसप्रतिनिधित्वं प्रकल्प्य हिंसाराहित्ये एव श्रुतितात्पर्यं पर्यवस्येत । इति पं० सत्यव्रतसामाश्रमिभिः स्वीयसंपादितपुस्तके । वस्तुतस्तु अस्याः श्रुतेस्तात्पर्यम्पुरोडाशप्रशंसायामेवास्तीति ।

[^२_६५]: एतत्पूर्वश्रुतस्यैव ब्राह्मणस्योपसंहाररूपमिदं ब्राह्मणम् । इहाप्त्यानामुत्पत्तिनिदानं वर्णितम् । तन्निनयनमन्त्राश्च विहिताः । अपि प्रसंगतः किम्पुरुष- गवय-गौर-उष्ट्र-शरभ-मांसानामभक्ष्यत्वं च दर्शितम् । 

</details>

<details><summary>Eggeling</summary>

9. The man (purusha) whom they had offered up became a mock-man (kim-purusha [^egg_179]). Those two, the horse and the ox, which they had sacrificed,

[^egg_179]: 51:3 It is doubtful what particular kind of being the term kimpurusha (depraved man) is here intended to denote. The authors of the St. Petersburg Dictionary, whom Professor Weber follows (Ind. Stud. IX, 246), take it (probably correctly) to denote 'a monkey.' Professor Haug, on the other hand, in his translation of the corresponding passage in the Ait. Br. II, 8, thinks 'the author very likely meant a dwarf,' whilst Professor Max Müller (History of Ancient Sanskrit Literature, p. 420) translates it by 'a savage.' Perhaps one of the species of apes which particularly resemble man, is intended by it. Cf. Weber, Omina et Portenta, P. 356.

became a bos gaurus and a gayal (bos gavaeus) respectively. The sheep which they had sacrificed, became a camel. The goat which they had sacrificed, became a śarabha [^egg_180]. For this reason one should not eat (the flesh) of these animals, for these animals are deprived of the sacrificial essence (are impure).

[^egg_180]: 52:1 A fabulous kind of deer with eight legs, which was supposed to kill elephants and lions.
</details>

