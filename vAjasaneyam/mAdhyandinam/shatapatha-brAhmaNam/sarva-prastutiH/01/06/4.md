+++
title = "४"

+++


## ०१


<details open><summary>विश्वास-प्रस्तुतिः</summary>

इ᳘न्द्रो ह य᳘त्र व्वृत्रा᳘य व्व᳘ज्रं प्रजहा᳘र॥  
सो᳘ ऽबलीयान्म᳘न्यमानो᳘ नास्तृषी᳘तीव बि᳘भ्यन्निलया᳘ञ्चक्रे स प᳘राः पराव᳘तो जगाम देवा᳘ ह वै᳘ व्विदा᳘ञ्चक्रुर्हतो वै᳘ व्वृत्रो ऽथे᳘न्द्रो᳘ न्यलेष्टे᳘ति॥
</details>

<details><summary>मूलम् - श्रीधरादि</summary>

इ᳘न्द्रो ह य᳘त्र व्वृत्रा᳘य व्व᳘ज्रं प्रजहा᳘र॥  
सो᳘ ऽबलीयान्म᳘न्यमानो᳘ नास्तृषी᳘तीव बि᳘भ्यन्निलया᳘ञ्चक्रे स प᳘राः पराव᳘तो जगाम देवा᳘ ह वै᳘ व्विदा᳘ञ्चक्रुर्हतो वै᳘ व्वृत्रो ऽथे᳘न्द्रो᳘ न्यलेष्टे᳘ति॥
</details>

<details><summary>मूलम् - Weber</summary>

इ᳘न्द्रो ह य᳘त्र वृत्रा᳘य व᳘ज्रम् प्रजहा᳘र॥  
सो᳘ ऽबलीयान्म᳘न्यमानोॗ नास्तृषी᳘तीव बि᳘भ्यन्निलयां᳘ चक्रे स प᳘राः परा᳘व᳘तो जगाम देवा᳘ ह वै᳘ विदां᳘ चक्रुर्हतो वै᳘ वृत्रो ऽथे᳘न्द्रो न्य᳘लेष्टे᳘ति॥
</details>

<details><summary>मूलम् - विस्वरम्</summary>

दर्शोपचारः । 

इन्द्रो ह यत्र वृत्राय वज्रं प्रजहार । सो ऽबलीयान् मन्यमानो नास्तृषीतीव बिभ्यन्निलयाञ्चक्रे । स पराः परावतो जगाम । देवा ह वै विदांचक्रुः- हतो वै वृत्रः- अथेन्द्रो न्यलेष्टेति ॥ १ ॥ 
</details>

<details><summary>सायणः</summary>

अथामावास्यानि हवींषि विधातुमाख्यायिकामाह- **इन्द्रो ह यत्रे**ति । 'यत्र' यस्मिन् देशे 'इन्द्रः' 'वृत्राय' वृत्रवधार्थम् 'वज्रम्' 'प्रजहार' तदा स्वयं बलवान् सन्नपि 'अबलीयान्' अहमिति मत्वा 'नास्तृषि' । ”स्तृञ् हिंसायाम्” (“स्तृणाति इत्यस्य वधकर्मसु पाठात्” निव० २ । ११ । १२) लुङ् (पा. सू. ३ । २ । ११० ॥ ३ । ४ । ६ ।) अहं न हिंसितवानस्मीति भीतः सन् पुनर्बाधशङ्कया निलीनो ऽभूत् । एतदेवाह- 'पराः परावतो जगाम' अत्यन्तं विप्रकृष्टदेशं गतवान् । परावदिति दूरनाम (निघण्टु २ । २६ । ५ । निरु. ७ । ७ । ४ ॥ ११ । ४ । १४) । तस्य "उपसर्गाच्छन्दसि धात्वर्थे" (पा० सू० ५. १. ११८.) इति मतुप् । ततो 'देवाः' वृत्रे हते 'इन्द्रः' तज्जीवनशङ्कया कुत्र विलीनः ? 'इति' विदित्वा [^१_२३३], अन्वेषणे मतिं कृत्वा देवऋषिच्छन्दसां मध्ये अग्निहिरण्यस्तूपबृहत्याख्यास्त्रयो ऽप्यन्वैषिषुः । तत्र 'अग्निः' 'अनुविवेद' अनुसृत्य [^२_२३३] लब्धवान् । लब्धेनेन्द्रेण सह 'एताम्' रात्रिम् । रात्रिशब्दो दिनस्योपलक्षणः । अत्यन्तसंयोगे द्वितीया [^३_२३३] । कृष्णमप्यमावास्यादिवसं सहोषितवान् । किं कारणं तत्र तस्य वास इति, तदाह- **स वा** इति । 'सः' इन्द्रो 'देवानाम्' 'वसुः' धनरूपः, (या० निरु० ६ । २ । ४) वासयिता वा (या० नि० १२ । ४ । ७ ) एवं 'हि' यतः 'एषाम्' देवानां मध्ये 'वीरः,' अतस्तदागमनायाग्नेर्विलम्बो युक्तः । "इन्द्रो हि देवानां वसु" -इति तैत्तिरीयके समान-प्रकरणे ऽभिधानात् “स यै" -इति तच्छब्देनेन्द्र एव पराम्रष्टव्यः ॥ १ ॥ २ ॥  

[^१_२३३]: एतदग्ने -(॥ १ ॥ तमन्वेष्टुमिति ।) इति क्वचित् पुस्तके ऽधिकमुपलभ्यते । 

[^२_२३३]: निरुक्तम् १२. ४. ७ द्रष्टव्यम् । 

[^३_२३३]: "कालाध्वनोरत्यन्तसंयोगे” इति पा. सू. २ । ३ । ५ ॥ 
</details>

<details><summary>Eggeling</summary>

1. When Indra had hurled the thunderbolt at Vr̥tra, thinking himself to be the weaker, and fearing lest he had not brought him down, he concealed himself and went to the farthest distances [^egg_400]. Now the gods knew that Vr̥tra had been slain and that Indra had concealed himself.

[^egg_400]: 175:1 Parāḥ parāvataḥ, literally to the most distant distances, 'zu den fernsten Fernen.'
</details>


## ०२


<details open><summary>विश्वास-प्रस्तुतिः</summary>

तम᳘न्वेष्टुं दध्रिरे॥  
(रे ऽग्नि᳘) अग्नि᳘र्देव᳘तानाᳫं हि᳘रण्यस्तूप ऽऋ᳘षीणां बृहती च्छ᳘न्दसां त᳘मग्निर᳘नुविवेद ते᳘नैताᳫँ᳭ रा᳘त्रिᳫँ᳭ सहा᳘जगाम स वै᳘ देवा᳘नां व्व᳘सुर्व्वीरो᳘ ह्येषाम्॥
</details>

<details><summary>मूलम् - श्रीधरादि</summary>

तम᳘न्वेष्टुं दध्रिरे॥  
(रे ऽग्नि᳘) अग्नि᳘र्देव᳘तानाᳫं हि᳘रण्यस्तूप ऽऋ᳘षीणां बृहती च्छ᳘न्दसां त᳘मग्निर᳘नुविवेद ते᳘नैताᳫँ᳭ रा᳘त्रिᳫँ᳭ सहा᳘जगाम स वै᳘ देवा᳘नां व्व᳘सुर्व्वीरो᳘ ह्येषाम्॥
</details>

<details><summary>मूलम् - Weber</summary>

तम᳘न्वेष्टुं दध्रिरे॥  
अग्नि᳘र्देव᳘तानाᳫं हि᳘रण्यस्तूप ऋ᳘षीणाम् बृहती छ᳘न्दसां त᳘मग्निर᳘नुविवेद ते᳘नैतां रा᳘त्रिᳫं सहा᳘जगाम स वै᳘ देवा᳘नां व᳘सुर्वीरोॗ ह्येषाम्॥
</details>

<details><summary>मूलम् - विस्वरम्</summary>

तमन्वेष्टुं दध्रिरे- अग्निर्देवतानां, हिरण्यस्तूप ऋषीणां, बृहती छन्दसाम् । तमग्निरनु विवेद । तेनैतां रात्रिं सहाजगाम । स वै देवानां वसुः, वीरो ह्येषाम् ॥ २ ॥ 
</details>

<details><summary>सायणः</summary>

[व्याख्यानम् प्रथमे]
</details>

<details><summary>Eggeling</summary>

2. Agni of the deities, Hiraṇyastūpa [^egg_401] of the R̥shis, and the Br̥hatī of the metres, set about searching for him. Agni discovered him and stayed

[^egg_401]: 175:2 Hiraṇyastūpa, of the family of the Aṅgiras, is the reputed author (or seer) of the hymns Rig-veda I, 31-35; IX, 4; 69. Of these, I, 32 and 33, which celebrate the exploits of Indra, seem to have been especially prized.

with him (as a guest) that (day and) night. He (Indra), namely, is the Vasu [^egg_402] of the gods, for he is their hero.

[^egg_402]: 176:1 That is, as would seem, the benefactor, or the treasure (dhanarūpa, Sāyaṇa) of the gods. Indra is the chief of the Vasus. Indra being so beneficent and important a personage, it was, according to Sāyaṇa, worth Agni's while to stay with him. Possibly also a play on the word Vasu, and vas, 'to dwell,' is intended here.
</details>


## ०३


<details open><summary>विश्वास-प्रस्तुतिः</summary>

ते᳘ देवा᳘ ऽअब्रुवन्॥  
(न्न) अमा वै᳘ नो ऽद्य व्व᳘सुर्व्वसति यो नः प्रा᳘वात्सीदि᳘ति ता᳘भ्यामेतद्य᳘था ज्ञाति᳘भ्यां वा स᳘खिभ्यां वा सहा᳘गताभ्याᳫं समान᳘मोदनं प᳘चेदजं᳘ वा तद᳘ह मानुष᳘ᳫँ᳘ हवि᳘र्द्देवा᳘नामेव᳘माभ्यामेत᳘त्समान᳘ᳫँ᳘ हविर्न्नि᳘रवपन्नैन्द्राग्नं द्वा᳘दशकपालं पुरोडा᳘शं त᳘स्मादैन्द्राग्नो द्वा᳘दशकपालः पुरोडा᳘शो भवति॥
</details>

<details><summary>मूलम् - श्रीधरादि</summary>

ते᳘ देवा᳘ ऽअब्रुवन्॥  
(न्न) अमा वै᳘ नो ऽद्य व्व᳘सुर्व्वसति यो नः प्रा᳘वात्सीदि᳘ति ता᳘भ्यामेतद्य᳘था ज्ञाति᳘भ्यां वा स᳘खिभ्यां वा सहा᳘गताभ्याᳫं समान᳘मोदनं प᳘चेदजं᳘ वा तद᳘ह मानुष᳘ᳫँ᳘ हवि᳘र्द्देवा᳘नामेव᳘माभ्यामेत᳘त्समान᳘ᳫँ᳘ हविर्न्नि᳘रवपन्नैन्द्राग्नं द्वा᳘दशकपालं पुरोडा᳘शं त᳘स्मादैन्द्राग्नो द्वा᳘दशकपालः पुरोडा᳘शो भवति॥
</details>

<details><summary>मूलम् - Weber</summary>

ते᳘ देवा᳘ अब्रुवन्॥  
अमा वै᳘ नो ऽद्य व᳘सुर्वसति यो᳘ नः प्रा᳘वात्सीदि᳘ति ता᳘भ्यामेतद्य᳘था ज्ञाति᳘भ्यां वा स᳘खिभ्यां वा सहा᳘गताभ्याᳫं समान᳘मोदनम् प᳘चेदजं᳘ वा तद᳘ह मानुष᳘ᳫं᳘ हवि᳘र्देवा᳘नामेव᳘माभ्यामेत᳘त्समान᳘ᳫं᳘ हविर्नि᳘रवपन्नैन्द्राग्नं द्वा᳘दशकपालम् पुरोडा᳘शं त᳘स्मादैन्द्राग्नो द्वा᳘दशकपालं पुरोडा᳘शो भवति॥
</details>

<details><summary>मूलम् - विस्वरम्</summary>

ते देवा अब्रुवन्- अमा वै नो ऽद्य वसुर्वसति, यो नः प्रावात्सीदिति । ताभ्यामेतद्- यथा ज्ञातिभ्यां वा सखिभ्यां वा सहागताभ्यां समानमोदनं पचेदजं वा । तदह मानुषं हविः । देवानामेवमाभ्यामेतत् समानं हविर्निरवपन्- ऐन्द्राग्नं द्वादशकपालं पुरोडाशम् । तस्मादैन्द्राग्नो द्वादशकपालः पुरोडाशो भवति ॥ ३ ॥ 
</details>

<details><summary>सायणः</summary>

ऐन्द्राग्नं द्वादशकपालं विधातुमाह- **ते देवा** इति । 'ते देवाः' 'नः' अस्माकं सम्बन्धी 'यः' इन्द्रः प्रवासमकरोत्, सः 'नः' 'वसुः' 'अद्य' 'अमा' अग्निना सह 'वसति'-'इति' उक्त्वा, 'ताभ्याम्' सखिभावेन सह वसद्भ्यामिन्द्राग्निभ्याम्, द्वादशकपालं हविरिति शेषः; प्रयच्छाम इत्यर्थः ।
 
ननु देवताभेदेन हविर्भेदः किं न स्यात् ? इत्यत आह- **यथा ज्ञातिभ्यामि**ति । परस्परमुच्छिष्टता नास्तीत्यवगमयितुं ज्ञातिसख्योरुपन्यासः । 'समानम्' एकमेव पचति; पक्त्वा समानं प्रयच्छतीत्यर्थः । 'मानुषम्' मनुष्येभ्यः कर्तव्यं सत्, उपकरणमिति शेषः । अस्त्वेवं देवानां किमायातमित्याह- **हविर्देवानामि**ति । 'देवानां' तु सहागतानां 'हविः समानमेव' उपकरणमित्यर्थः । एवं पूर्वाचारानुसारेणैव इदानीं विधत्ते- **तस्मादैन्द्राग्न** इति ॥ ३ ॥ 
</details>

<details><summary>Eggeling</summary>

3. The gods said, 'Our Vasu, who has gone to live away from us, is this day dwelling together (amā vas, viz. with Agni [^egg_403]);' and as one would cook a dish of rice or a goat in common for two relatives or friends who have come to stay with him,--for such-like is human (fare), as the sacrificial food (havis) is that of the gods,--in like manner they offered to those two together that sacrificial food, the rice-cake on twelve potsherds for Indra and Agni. This is the reason why there is a rice-cake on twelve potsherds for Indra and Agni.

[^egg_403]: 176:2 Thus Sāyaṇa; but it probably means, 'he is staying at a home, or at home (amā) to-day.'
</details>


## ०४


<details open><summary>विश्वास-प्रस्तुतिः</summary>

स इ᳘न्द्रो ऽब्रवीत्॥  
(द्य᳘) य᳘त्र वै᳘ व्वृत्रा᳘य व्व᳘ज्रं प्रा᳘हरं त᳘द्व्यस्मये स᳘ कृश᳘ ऽइवास्मि न वै᳘ मेदं᳘ धिनोति य᳘न्मा धिन᳘वत्त᳘न्मे कुरुते᳘ति तथे᳘ति देवा᳘ अब्रुवन्॥
</details>

<details><summary>मूलम् - श्रीधरादि</summary>

स इ᳘न्द्रो ऽब्रवीत्॥  
(द्य᳘) य᳘त्र वै᳘ व्वृत्रा᳘य व्व᳘ज्रं प्रा᳘हरं त᳘द्व्यस्मये स᳘ कृश᳘ ऽइवास्मि न वै᳘ मेदं᳘ धिनोति य᳘न्मा धिन᳘वत्त᳘न्मे कुरुते᳘ति तथे᳘ति देवा᳘ अब्रुवन्॥
</details>

<details><summary>मूलम् - Weber</summary>

स इ᳘न्द्रो ऽब्रवीत्॥  
य᳘त्र वै᳘ वृत्रा᳘य व᳘ज्रम् प्रा᳘हरं तद्व्य᳘स्मये स᳘ कृश᳘ इवास्मि न वै᳘ मेदं᳘ धिनोति य᳘न्मा धिन᳘वत्त᳘न्मे कुरुते᳘ति तथे᳘ति देवा᳘ अब्रुवन्॥
</details>

<details><summary>मूलम् - विस्वरम्</summary>

स इन्द्रो ऽब्रवीत् । यत्र वै वृत्राय वज्रं प्राहरं, तद् व्यस्मये । स कृश इवास्मि । न वै मेदं धिनोति । यन्मा धिनवत् तन्मे कुरुतेति । तथेति देवा अब्रुवन् ॥ ४ ॥ 
</details>

<details><summary>सायणः</summary>

अथ सान्नाय्यं विधातुमाह- **स इन्द्र** इत्यादिना । 'यत्र' यस्मिन्काले 'वज्रम्' 'प्राहरम्' प्राक्षिपम्, 'तत्' तदा 'व्यस्मये' विस्मितो ऽभवम्, विगतप्रबले स्मयदर्शनात् । यतः 'कृशो ऽस्मि' तस्मात् 'इदं' कठिनं पुरोडाशम् 'मा' मां 'न धिनोति' न प्रीणयति अतो मम प्रीतिकरं हविः सम्पादयत 'इति' ॥ ४ ॥ 
</details>

<details><summary>Eggeling</summary>

4. Indra said, 'When I had hurled the thunderbolt at Vr̥tra, I was terrified, and (in consequence of this fright) I am much emaciated. This (cake) does not satiate me: prepare for me what will satiate me!' The gods replied, 'So be it!'
</details>


## ०५


<details open><summary>विश्वास-प्रस्तुतिः</summary>

(वँस्ते᳘) ते᳘ देवा᳘ ऽअब्रुवन्॥  
(न्न) न वा᳘ ऽइम᳘मन्यत्सो᳘माद्धिनुयात्सो᳘ममे᳘वास्मै स᳘म्भरामे᳘ति त᳘स्मै सो᳘मᳫँ᳭स᳘मभरन्नेष वै सो᳘मो रा᳘जा देवा᳘नाम᳘न्नं य᳘च्चन्द्र᳘माः स य᳘त्रैष᳘ ऽएताᳫँ᳭रा᳘त्रिं न᳘ पुर᳘स्तान्न᳘ पश्चा᳘द्ददृशे त᳘दिमं᳘ लोकमा᳘गच्छति स᳘ ऽइ᳘हैवापश्चौषधीश्च प्र᳘विशति स वै᳘ देवा᳘नां व्व᳘स्व᳘न्नᳫं᳘ह्येषां तद्य᳘देष᳘ ऽएताᳫँ᳭रा᳘त्रिमि᳘हामा व्व᳘सति त᳘स्मादमावा᳘स्या ना᳘म॥
</details>

<details><summary>मूलम् - श्रीधरादि</summary>

(वँस्ते᳘) ते᳘ देवा᳘ ऽअब्रुवन्॥  
(न्न) न वा᳘ ऽइम᳘मन्यत्सो᳘माद्धिनुयात्सो᳘ममे᳘वास्मै स᳘म्भरामे᳘ति त᳘स्मै सो᳘मᳫँ᳭स᳘मभरन्नेष वै सो᳘मो रा᳘जा देवा᳘नाम᳘न्नं य᳘च्चन्द्र᳘माः स य᳘त्रैष᳘ ऽएताᳫँ᳭रा᳘त्रिं न᳘ पुर᳘स्तान्न᳘ पश्चा᳘द्ददृशे त᳘दिमं᳘ लोकमा᳘गच्छति स᳘ ऽइ᳘हैवापश्चौषधीश्च प्र᳘विशति स वै᳘ देवा᳘नां व्व᳘स्व᳘न्नᳫं᳘ह्येषां तद्य᳘देष᳘ ऽएताᳫँ᳭रा᳘त्रिमि᳘हामा व्व᳘सति त᳘स्मादमावा᳘स्या ना᳘म॥
</details>

<details><summary>मूलम् - Weber</summary>

ते᳘ देवा᳘ अब्रुवन्॥  
न वा᳘ इम᳘मन्यत्सो᳘माद्धिनुयात्सो᳘ममेॗवास्मै स᳘म्भरामे᳘ति त᳘स्मै सो᳘मᳫं स᳘मभरन्नेष वै सो᳘मो रा᳘जा देवा᳘नाम᳘न्नं य᳘च्चन्द्र᳘माः स य᳘त्रैष᳘ एतां रा᳘त्रिं न᳘ पुर᳘स्तान्न᳘ पश्चा᳘द्ददृशे त᳘दिमं᳘ लोकमा᳘गछति स᳘ इॗहैॗवापश्चौ᳘षधीश्च प्र᳘विशति स वै᳘ देवा᳘नां वॗस्व᳘न्नᳫं ह्येषां तद्य᳘देष᳘ एतां रा᳘त्रिमिॗहामा व᳘सति त᳘स्मादमावा᳘स्या ना᳘म॥
</details>

<details><summary>मूलम् - विस्वरम्</summary>

ते देवा अब्रुवन् । न वा इममन्यत् सोमाद्धिनुयात् । सोममेवास्मै संभरामेति । तस्मै सोमं समभरन् । एष वै सोमो राजा देवानामन्नं- यच्चन्द्रमाः । स यत्रैव एतां रात्रिं न पुरस्तान्न पश्चादृदृशे, तदिमं लोकमागच्छति । स इहैवापश्चापधीश्च प्रविशति । स वै देवानां वसु, अन्नं ह्येषाम् । तद् यदेष एतां रात्रिमिहामा वसति- तस्मादमावास्या नाम ॥ ५ ॥ 
</details>

<details><summary>सायणः</summary>

**ते देवा** इति । उक्ता 'देवाः' 'इमम्' इन्द्रं प्रीणयितुं 'सोमादन्यत्' 'न' शक्नोतीति विचार्य, तस्मै 'सोममेव' सम्भृतवन्तः । कथं सम्भरेयुरिति तत्प्रकार उच्यते- **चन्द्रमा** इति । 'यत्' यो ऽस्ति 'एषः' एवाभिषूयमाणः 'सोमो राजा' 'सः' एवोभयतश्चन्द्रदर्शनरहितायां सम्पूर्णामावास्यायां भूलोकमागत्याप्स्वोषधीषु च प्रविशति । 'सः' प्रविष्ट एव चन्द्रमाः 'देवानां वसु' देवधनम् । कुतः ? यतः 'एषाम्' व्रीहियवसोमादिरूपेण 'अन्नम्' भवति, अतो वसुरित्यर्थः । चन्द्रमसो ऽवोषधिसहवासप्रसङ्गात् 'अमावास्या'- शब्दं निर्वक्ति- **तद्यदेष** इति । 'इह' भूलोके 'एतां रात्रिम्' अपरिदृष्टचन्द्रायां रात्रौ साकल्येन 'अमा वसति' अमा सह वसति; अबोषधिचन्द्रमसामस्यां तिथौ सहवासात् सा तिथिः 'अमावास्या नाम' अभवत् ॥ ५ ॥ 
</details>

<details><summary>Eggeling</summary>

5. The gods said, 'Nothing but Soma will satiate him: let us prepare Soma for him!' They prepared Soma for him. Now this king Soma, the food of the gods, is no other than the moon [^egg_404]. When he

[^egg_404]: 176:3 The identification of the Soma (plant and juice) with the moon already occurs in some of the hymns of the Rig-veda, all of which, however, probably belong to the later ones. According to the St. Petersburg Dictionary, the identification was probably suggested by the circumstance that indu, 'drop, spark,' applies both to the Soma and the moon. Rig-veda X, 85, 3 says that of that Soma which the priests know, no one ever eats.'

 (the moon, masc.) is not seen that night either in the east or in the west, then he visits this world; and here he enters into the waters (f.) and plants (f.). He is indeed a treasure for the gods, he is their food. And since during that night he here dwells together [^egg_405] (amā vas), therefore that (night of new moon) is called amāvāsyā (the dwelling together, or at home).

[^egg_405]: 177:1 Viz. with the waters and plants (or, he stays at home).
</details>


## ०६


<details open><summary>विश्वास-प्रस्तुतिः</summary>

तं गो᳘भिरनुविष्ठा᳘प्य स᳘मभरन्॥  
(न्य) यदो᳘षधीरा᳘श्नंस्तदो᳘षधिभ्यो य᳘दपो᳘ ऽपिबंस्त᳘दद्भ्यस्त᳘मेव᳘ᳫँ᳭ संभृ᳘त्यात᳘च्य तीव्रीकृ᳘त्य त᳘मस्मै प्रा᳘यच्छ᳘न्॥
</details>

<details><summary>मूलम् - श्रीधरादि</summary>

तं गो᳘भिरनुविष्ठा᳘प्य स᳘मभरन्॥  
(न्य) यदो᳘षधीरा᳘श्नंस्तदो᳘षधिभ्यो य᳘दपो᳘ ऽपिबंस्त᳘दद्भ्यस्त᳘मेव᳘ᳫँ᳭ संभृ᳘त्यात᳘च्य तीव्रीकृ᳘त्य त᳘मस्मै प्रा᳘यच्छ᳘न्॥
</details>

<details><summary>मूलम् - Weber</summary>

तं गो᳘भिरनुविष्ठा᳘प्य स᳘मभरन्॥  
यदो᳘षधीरा᳘श्नंस्तदो᳘षधिभ्यो य᳘दपो᳘ ऽपिबंस्त᳘दद्भ्यस्त᳘मेव᳘ᳫं᳘ संभृ᳘त्यात᳘च्य तीव्रीकृ᳘त्य त᳘मस्मै प्रा᳘यछन्॥
</details>

<details><summary>मूलम् - विस्वरम्</summary>

तं गोभिरनु विष्ठाप्य समभरन् । यदोषधीराश्नन्- तदोषधिभ्यः । यदपो ऽपिबन्- तदद्भ्यः । तमेवं संभृत्यातच्य तीव्रीकृत्य तमस्मै प्रायच्छन् ॥ ६ ॥ 
</details>

<details><summary>सायणः</summary>

**तं गोभिरि**ति । 'तम्' अनुप्रविष्टं सोमं 'गोभिः' अनुक्रमेण विविधं स्थापयित्वा धारयित्वैव 'समभरन्' । तत्प्रकारमाह- **यदोषधीरि**ति । 'ओषधीः' 'आश्नन्' अभक्षयन् गावः, 'तत्' तेन 'ओषधिभ्यः' सोममभरन् । तथा- अनुप्रविष्टसोमा अपः पिबन्ति गावः, तेन 'अद्भ्यः' । अबुपलक्षितानां तृणपयसां क्षीरतया परिणामादिति भावः । एवंप्रकारेण सम्भरणमेव सोमस्य तीव्रीकरणम् । अथवा 'तीव्रीकृत्य' अन्यदातञ्चनं कृत्वेत्यर्थः । अथ 'तम्' सम्भृतम् 'अस्मै' इन्द्राय 'प्रायच्छन्' ॥ ६ ॥ 
</details>

<details><summary>Eggeling</summary>

6. They prepared it [^egg_406] (Soma for Indra), after having it collected, part by part, by the cows: in eating plants (they collected it) from the plants, and in drinking water (they collected it) from the waters. Having prepared and coagulated it, and made it strong (pungent), they gave it to him [^egg_407].

[^egg_406]: 177:2 It should be borne in mind that Soma is masculine in Sanskrit.

[^egg_407]: 177:3 In Taitt. S. II, 5, 3, 2 seq. the corresponding story is applied directly to the Sānnāyya. In consequence of the struggle with Vr̥tra., Indra lost his energy, which fell to the earth and produced plants and shrubs. He thereupon complained to Prajāpati, who bade the cattle collect (sam-nī) it again by browsing the plants and shrubs. It was then milked out from them, and as the milk did not agree with Indra, it was boiled, and as it still did not satisfy Indra, it was mixed with sour milk.
</details>


## ०७


<details open><summary>विश्वास-प्रस्तुतिः</summary>

(न्त्सो) सो ऽब्रवीत्॥  
(द्धि) धिनो᳘त्येव᳘ मे᳘दं नेव तु म᳘यि श्रयते य᳘थेदं म᳘यि श्र᳘यातै तथो᳘पजानीते᳘ति त᳘ᳫँ᳭शृते᳘नै᳘वाश्रयन्॥
</details>

<details><summary>मूलम् - श्रीधरादि</summary>

(न्त्सो) सो ऽब्रवीत्॥  
(द्धि) धिनो᳘त्येव᳘ मे᳘दं नेव तु म᳘यि श्रयते य᳘थेदं म᳘यि श्र᳘यातै तथो᳘पजानीते᳘ति त᳘ᳫँ᳭शृते᳘नै᳘वाश्रयन्॥
</details>

<details><summary>मूलम् - Weber</summary>

सो ऽब्रवीत्॥  
धिनो᳘त्येव᳘ मेॗदं नेव तु म᳘यि श्रयते य᳘थेदम् म᳘यि श्र᳘यातै तथो᳘पजानीते᳘ति तं᳘ शृते᳘नैॗवाश्रयन्॥
</details>

<details><summary>मूलम् - विस्वरम्</summary>

सो ऽब्रवीत् । धिनोत्येव मेदं, नेव तु मयि श्रयते । यथेदं मयि श्रयातै, तथोपजानीतेति । तं शृतेनैवाश्रयन् ॥ ७ ॥ 
</details>

<details><summary>सायणः</summary>

**सो ऽब्रवीदि**ति । 'सः' इन्द्रः स्वीकृत्येदम् 'अब्रवीत्' । 'इदम्' हविः 'मा' मां 'धिनोत्येव', 'तु' परन्तु 'मयि' 'नैव श्रयते' न तिष्ठति, न सात्म्यं भजत इत्यर्थः । अतो 'मयीदं' 'यथा' 'श्रयातै' श्रयेत, 'तथा' उपायं बुध्यध्वमिति । ते ऽपि 'तं' इन्द्रं 'शृतेनैव' पक्वक्षीरेणैव 'अश्रयन्' । यद्यपि तैत्तिरीयके [^१_२३५] प्रथमं शृतं पश्चाद् दधीति क्रमः तथाप्यत्र सायम्प्रातर्दोहाभ्यां दधिपयसोः सम्भवादनेन [^२_२३५] क्रमेणाभिधानमिति द्रष्टव्यम् ॥ ७ ॥ 

[^१_२३५]: "शृतेन प्रातःसवने श्रीणीयाद्दध्ना मध्यन्दिने नीतमिश्रेण तृतीयसवने" इति तै० ब्रा० १ । ४ । ८ । ६ ॥ इति द्रष्टव्यम् ॥ 

[^२_२३५]: पूर्वं सायं दोहेन दधि सम्पाद्यते, ततो यागदिने प्रातर्दोहेन शृतम् ॥ इति ॥
</details>

<details><summary>Eggeling</summary>

7. He said, 'This does indeed satiate me, but it does not agree with me [^egg_408]: devise some means by which it may agree with me!' They made it agree with him by means of boiled (milk).

[^egg_408]: 177:4 Na mayi śrayate, 'literally it does not stay in me' = na tishṭḥati, na sātmyam bhajate, Sāyaṇa. The author here (as in I, 8, I, 17) connects, or confounds, the verb śri with śrā, 'to cook, make done,'--hence, 'it does not boil in me;' the milk being warm, or, as it were, boiled, when it comes from the cow, see II, 2, 4, 15. Hence also boiled milk is mixed with the Soma.
</details>


## ०८


<details open><summary>विश्वास-प्रस्तुतिः</summary>

(यँस्त) तद्वा᳘ ऽएत᳘त्। 
समान᳘मेव सत्प᳘थ ऽएव सदि᳘न्द्रस्यैव सत्तत्पुनर्न्ना᳘नेवा᳘चक्षते। यद᳘ब्रवीद्धिनो᳘ति मे᳘ति त᳘स्माद्दद्ध्य᳘थ य᳘देनᳫँ᳭ शृते᳘नैवा᳘श्रयंस्त᳘स्माच्छृतम्॥ [अर्धप्रपाठकः]
</details>

<details><summary>मूलम् - श्रीधरादि</summary>

(यँस्त) तद्वा᳘ ऽएत᳘त्। 
समान᳘मेव सत्प᳘थ ऽएव सदि᳘न्द्रस्यैव सत्तत्पुनर्न्ना᳘नेवा᳘चक्षते। यद᳘ब्रवीद्धिनो᳘ति मे᳘ति त᳘स्माद्दद्ध्य᳘थ य᳘देनᳫँ᳭ शृते᳘नैवा᳘श्रयंस्त᳘स्माच्छृतम्॥ [अर्धप्रपाठकः]
</details>

<details><summary>मूलम् - Weber</summary>

तद्वा᳘ एत᳘त् समान᳘मेव सत्प᳘य एव सदि᳘न्द्रस्यैव सत्तत्पु᳘नर्ना᳘नेवा᳘चक्षते यद᳘ब्रवीद्धिनो᳘ति मे᳘ति त᳘स्माद्दध्य᳘थ य᳘देनं शृते᳘नैवा᳘श्रयंस्त᳘स्माछू᳘तं॥
</details>

<details><summary>मूलम् - विस्वरम्</summary>

तद्वा एतत् समानमेव सत्, पय एव सद्, इन्द्रस्यैव सत्, तत् पुनर्नानेवाचक्षते । यदब्रवीद्- धिनोति मेति । तस्माद्दधि । अथ यदेनं शृतेनैवाश्रयन्- तस्माच्छृतम् ॥ ८ ॥ 
</details>

<details><summary>सायणः</summary>

तत् प्रशंसति- **तद्वा एतदि**ति । 'तत्' प्रथमतश्चन्द्रात्मकम् 'एतत्' शृतरूपेण परिणतम्, वस्तुतः 'समानमेव' एकरूपमेव ॥ ८ ॥ 
</details>

<details><summary>Eggeling</summary>

8. Now although this (mixture of sweet and sour milk) is, indeed, one and the same substance--it being milk (payas) and belonging to Indra--they,

nevertheless, declare it to be (two) different (substances). Since he said 'it satiates (dhī) me,' therefore it is sour milk (dadhi); and since they made it agree (śri) with him with boiled milk (or, by boiling), therefore it is (fresh) boiled milk (śr̥ta) [^egg_409].

[^egg_409]: 178:1 The author here endeavours to establish some connection between the Sānnāyya (or offering of sweet and sour milk to Indra, which may take the place of the second sacrificial cake offered, at the new-moon sacrifice, to Indra and Agni) and the Soma libations. Sāyaṇa refers to the passage Taitt. Br. I, 4, 7, 6-7, where it is stated that for the morning libation the Soma is to be mixed with boiled milk, for the mid-day libation with sour milk, and for the third (or evening) libation with sour milk that is partly changed into butter (nītamiśra).
</details>


## ०९


<details open><summary>विश्वास-प्रस्तुतिः</summary>

(ᳫँ᳭) स य᳘थाᳫंशु᳘राप्या᳘येत॥  
(तै) एवमा᳘प्यायता᳘प पाप्मा᳘नᳫँ᳭ हरिमा᳘णमहतैष᳘ ऽउ ऽआमावास्य᳘स्य ब᳘न्धुः स यो᳘ हैवं᳘ व्विद्वा᳘न्त्सन्न᳘यत्येव᳘ᳫँ᳭हैव᳘ प्रज᳘या पशु᳘भिरा᳘प्यायते᳘ ऽप पाप्मा᳘नᳫँ᳭हते त᳘स्माद्वै स᳘न्नयेत्॥
</details>

<details><summary>मूलम् - श्रीधरादि</summary>

(ᳫँ᳭) स य᳘थाᳫंशु᳘राप्या᳘येत॥  
(तै) एवमा᳘प्यायता᳘प पाप्मा᳘नᳫँ᳭ हरिमा᳘णमहतैष᳘ ऽउ ऽआमावास्य᳘स्य ब᳘न्धुः स यो᳘ हैवं᳘ व्विद्वा᳘न्त्सन्न᳘यत्येव᳘ᳫँ᳭हैव᳘ प्रज᳘या पशु᳘भिरा᳘प्यायते᳘ ऽप पाप्मा᳘नᳫँ᳭हते त᳘स्माद्वै स᳘न्नयेत्॥
</details>

<details><summary>मूलम् - Weber</summary>

स य᳘थांशु᳘राप्या᳘येत्॥  
एवमा᳘प्यायता᳘प पाप्मा᳘नᳫं हरिमा᳘णमहतैष᳘ उ आमावास्य᳘सा ब᳘न्धुः स यो᳘ हैवं᳘ विद्वा᳘न्त्संन᳘यत्येव᳘ᳫं᳘ हैव᳘ प्रज᳘या पशु᳘भिरा᳘प्यायते᳘ ऽप पाप्मानᳫं हते त᳘स्माद्वै सं᳘नयेत्॥
</details>

<details><summary>मूलम् - विस्वरम्</summary>

स यथांशुराप्यायेत, एवमाप्यायत, अप पाप्मानं हरिमाणमहत । एष उ आमावास्यस्य बन्धुः । स यो हैवं विद्वान् संनयति, एवं हैव प्रजया पशुभिराप्यायते । अप पाप्मानं हते । तस्माद्वै संनयेत् ॥ ९ ॥ 
</details>

<details><summary>सायणः</summary>

सान्नाय्यस्य सोमात्मकतामभिधाय, आप्यायनसाम्यादपि तदात्मकतामाह- **स यथांशुरि**ति । 'अंशुः' सोमः, ‘स यथा' आप्याययेत्, 'एवम्' सान्नाय्यमपि । तथा पीतवतां 'पात्मानम्' 'अप' 'हन्ति' 'हरिमाणं' शरीरहरितत्वमपहन्तीति । प्राकरणिकमर्थमुपसंहरति- **एष उ** इति । 'एषः' इन्द्रो ह यत्र वृत्रायेत्यादिकः 'आमावास्यस्य' कर्मणः 'बन्धुः' ब्राह्मणम् । उक्तार्थज्ञानप्रशंसापूर्वकं सान्नाय्यं विधत्ते- **स यो हैवं विद्वानि**ति ॥ ९ ॥ 
</details>

<details><summary>Eggeling</summary>

9. In the same way as the Soma stalk becomes strong [^egg_410] (by being touched or sprinkled with water), so he (Indra) became strong (by the Soma being mixed with boiled milk) and overcame that evil, the jaundice [^egg_411]. Such is likewise the significance of the new-moon ceremony (and the Sānnāyya, or libation of sweet and sour milk offered to Indra thereat); and verily he who, knowing this, mixes (sweet and sour milk at the new-moon sacrifice) in like manner increases in offspring and cattle, and overcomes evil: let him therefore mix together (sweet and sour milk) [^egg_412].

[^egg_410]: 178:2 Āpyāyeta. On the strengthening or increasing (āpyāyanam) of the Soma-plant by sprinkling it with water before the juice is extracted, see III, 4, 3, 12 seq. Sāyaṇa seems to take the passage thus: 'In the same way as the Soma would make strong (? or become strong), so also the sānnāyyam destroys that evil, the jaundice, in those who drink it.'

[^egg_411]: 178:3 By the admixture of milk the Soma-juice loses its brownish colour, and is therefore apparently considered to produce the same effect in those who drink the mixture.

[^egg_412]: 178:4 The preparation of the sānnāyya, as it is now practised by priests in Western India, is thus described by Haug (Ait. Br. II, p. 443):  'The Adhvaryu takes the milk from three cows called Gaṅgā, Yamuna, and Sarasvatī, on the morning and evening, and gives it to the Āgnīdhra. Half the milk is first drawn from the udder of each of the three cows under the recital of mantras; then the same is done silently. The milk is taken from these cows on the evening of the new-moon day, and on the morning of the following day, the so-called Pratipad (the first day of the month). The milk drawn on the evening is made hot, and lime-juice poured over it to make it sour; whereupon it is hung up. The fresh milk of the following morning is then mixed with it, and both are sacrificed along with the Puroḍāśa. Only he who has already performed the Agnishṭoma is allowed to sacrifice the Sānnāyya at the Darśapūrṇima ishṭi. (Oral information.)' In Vāj. S. I, 4 (Śat. Br. I, 7, 1, 17; Katy. IV, 2, 25, 26) the names of the three cows are given as Viśvāyu, Viśvakarman, and Viśvadhāyus, unless these are intended merely for epithets or mystic names. Cf. p. 188 note; Weber, Ind. Stud. IX, 232. Instead of the lime-juice, mentioned by Haug as used for rennet, Katy. IV, 2, 33 prescribes that the milk remaining from the Agnihotra of the preceding evening, and since become sour, should be used.
</details>


## १०


<details open><summary>विश्वास-प्रस्तुतिः</summary>

(त्त᳘) त᳘दाहुः॥  
(र्ना᳘) ना᳘सोमयाजी स᳘न्नयेत्सोमाहुतिर्व्वा᳘ ऽएषा सा᳘नवरुद्धा᳘ सोमयाजिनस्त᳘स्मान्ना᳘सोमयाजी स᳘न्नयेदि᳘ति॥
</details>

<details><summary>मूलम् - श्रीधरादि</summary>

(त्त᳘) त᳘दाहुः॥  
(र्ना᳘) ना᳘सोमयाजी स᳘न्नयेत्सोमाहुतिर्व्वा᳘ ऽएषा सा᳘नवरुद्धा᳘ सोमयाजिनस्त᳘स्मान्ना᳘सोमयाजी स᳘न्नयेदि᳘ति॥
</details>

<details><summary>मूलम् - Weber</summary>

त᳘दाहुः॥  
ना᳘सोमयाजी सं᳘नयेत्सोमाहुतिर्वा᳘ एषा सा᳘नवरुद्धा᳘सोमयाजिनस्त᳘स्मान्ना᳘सोमयाजी स᳘नयेदि᳘ति॥
</details>

<details><summary>मूलम् - विस्वरम्</summary>

तदाहुः । नासोमयाजी संनयेत् । सोमाहुतिर्वा एषा । सा ऽनवरुद्धा सोमयाजिनः । तस्मान्नासोमयाजी संनयेदिति ॥ १० ॥ 
</details>

<details><summary>सायणः</summary>

विहितस्य सान्नाय्यस्याधिकारितां निश्चेतुं केषांचिन्मतमाह- **तदाहुरि**ति । 'तत्' तत्र सान्नाय्यविषये 'आहुः' ब्रुवते । तेषामभिप्रायमाह- **सोमाहुति**रिति । सान्नाय्याहुतिः परम्परया 'सोमाहुतिः' खलु; 'सा एषा' पूर्वं सोमेनानिष्टत्वात् 'अनवरुद्धा' [^१_२३६] न सम्पन्ना; अतः 'असोमयाजी न सन्नयेदिति' ॥ १० ॥ 

[^१_२३६]: 'तस्या 'अनवरुद्धा' न संपन्ना, अतो न संनयदित' इति क्व० पा० । 
</details>

<details><summary>Eggeling</summary>

10. In reference to this point they say, 'One who has not performed the Soma-sacrifice [^egg_413], must not offer the Sānnāyya; for, indeed, the Sānnāyya is (of the same significance as) a Soma libation, and the latter is not permitted to one who is not a Soma-sacrificer: hence he who has not performed the Soma-sacrifice, must not offer the Sānnāyya.'

[^egg_413]: 179:1 Thus Taitt. S. II, 5, 5, 1.
</details>


## ११


<details open><summary>विश्वास-प्रस्तुतिः</summary>

त᳘दु स᳘मेव᳘ नयेत्॥  
(न्न) नन्वत्रा᳘न्तरेण शुश्रुम सो᳘मेन नु᳘ मा याजयता᳘थ म ऽएत᳘दाप्या᳘यनᳫँ᳭स᳘म्भरिष्यथे᳘त्यब्रवीदि᳘ति न वै᳘ मेदं᳘ धिनोति य᳘न्मा धिनवत्त᳘न्मे कुरुते᳘ति त᳘स्मा ऽएत᳘दाप्या᳘यनᳫँ᳭स᳘मभरंस्त᳘स्मादप्य᳘सोमयाजी स᳘मेव᳘ नयेत्॥
</details>

<details><summary>मूलम् - श्रीधरादि</summary>

त᳘दु स᳘मेव᳘ नयेत्॥  
(न्न) नन्वत्रा᳘न्तरेण शुश्रुम सो᳘मेन नु᳘ मा याजयता᳘थ म ऽएत᳘दाप्या᳘यनᳫँ᳭स᳘म्भरिष्यथे᳘त्यब्रवीदि᳘ति न वै᳘ मेदं᳘ धिनोति य᳘न्मा धिनवत्त᳘न्मे कुरुते᳘ति त᳘स्मा ऽएत᳘दाप्या᳘यनᳫँ᳭स᳘मभरंस्त᳘स्मादप्य᳘सोमयाजी स᳘मेव᳘ नयेत्॥
</details>

<details><summary>मूलम् - Weber</summary>

त᳘दु स᳘मेव᳘ नयेत्॥  
नन्वत्रा᳘न्तरेण शुश्रुम सो᳘मेन नु᳘ मा याजयता᳘थ म एत᳘दाप्या᳘यनᳫं सं᳘भरिष्यथे᳘त्यब्रवीदि᳘ति न वै᳘ मेदं᳘ धिनोति य᳘न्मा धिनवत्त᳘न्मे कुरुते᳘ति त᳘स्मा एत᳘दाप्या᳘यनᳫं स᳘मभरंस्त᳘स्मादप्य᳘सोमयाजी स᳘मेव᳘ नयेत्॥
</details>

<details><summary>मूलम् - विस्वरम्</summary>

तदु समेव नयेत्, नन्वत्रान्तरेण शुश्रुम- सोमेन नु मा याजयत, अथ म एतदाप्यायनं संभरिष्यथेति । अब्रवीदिति- न वै मेदं धिनोति, यन्मा धिनवत् तन्मे कुरुतेति । तस्मा एतदाप्यायनं समभरन् । तस्मादप्यसोमयाजी समेव नयेत् ॥ ११ ॥ 
</details>

<details><summary>सायणः</summary>

स्वाभिमतं पक्षं प्रतिजानीते- **तद्वि**ति । असन्नयने कारणं स्मारयन् पुनराक्षिपति- **नन्वत्रान्तरेणे**ति । 'नु' 'अत्र' विषये 'अन्तरेण' मध्ये एव श्रुतवन्तः स्म । कथम् ? 'नु' निश्वयेन 'मा' मामिन्द्रं 'सोमेन' 'याजयत', 'अथ' पश्चात् 'मे' मम, 'एतत्' सान्नाय्यलक्षणम् 'आप्यायनम्' 'भरिष्यथ' [^१_२३६]- 'इति' इन्द्रेणोक्तं वचनमिति । स्वाभिमतसन्नयनपक्षे पूर्वोदाहृतं वाक्यं प्रमाणत्वेन पुनः श्रावयन्निगमयति- **न वै मेदमि**त्यादिना । पूर्ववद्व्याख्येयम् [^२_२३६] । अतः सन्नयेदिति स्वपक्षनिगमनम् ॥ ११ ॥ 

[^१_२३६]: मूले तु 'संभरिष्यथ' इत्येवोपलभ्यतं । 

[^२_२३६]: अस्मिन्नेव ब्राह्मणे सप्तमी कण्डिका द्रष्टव्या ।
</details>

<details><summary>Eggeling</summary>

11. He may nevertheless offer the Sānnāyya; for have we not heard within this place [^egg_414] that he (Indra) said, 'Do ye now offer Soma to me, and then ye will prepare for me that invigorating draught (āpyāyana, viz. the Sānnāyya)!' 'This does not satiate me, prepare for me what will satiate me!' That invigorating draught they indeed prepared for

[^egg_414]: 179:2 Atrāntareṇa; atra vishaye antareṇa madhye, Sāyaṇa; ? within this our range of hearing; or, in the course of the present ceremony.

him, and therefore even one who has not performed the Soma-sacrifice, may offer the Sānnāyya.
</details>


## १२


<details open><summary>विश्वास-प्रस्तुतिः</summary>

(द्वा᳘) व्वा᳘र्त्रघ्नं वै᳘ पौर्णमासम्॥  
(मि᳘) इ᳘न्द्रो᳘ ह्येते᳘न व्वृत्रम᳘हन्न᳘थैत᳘देव᳘ व्वृत्रह᳘त्यं य᳘दामावास्यं᳘ व्वृत्रᳫं᳘ह्यस्मा ऽएत᳘ज्जघ्नु᳘ष ऽआप्या᳘यनम᳘कुर्व्वन्॥
</details>

<details><summary>मूलम् - श्रीधरादि</summary>

(द्वा᳘) व्वा᳘र्त्रघ्नं वै᳘ पौर्णमासम्॥  
(मि᳘) इ᳘न्द्रो᳘ ह्येते᳘न व्वृत्रम᳘हन्न᳘थैत᳘देव᳘ व्वृत्रह᳘त्यं य᳘दामावास्यं᳘ व्वृत्रᳫं᳘ह्यस्मा ऽएत᳘ज्जघ्नु᳘ष ऽआप्या᳘यनम᳘कुर्व्वन्॥
</details>

<details><summary>मूलम् - Weber</summary>

वा᳘र्त्रघ्नं वै᳘ पौर्णमास᳘म्॥  
इ᳘न्द्रोॗ ह्येते᳘न वृत्रम᳘हन्न᳘थैत᳘देव᳘ वृत्रह᳘त्यं य᳘दामावास्यं᳘ वृत्रᳫं ह्य᳘स्मा एत᳘ज्जघ्नु᳘ष आप्या᳘यनम᳘कुर्वन्॥
</details>

<details><summary>मूलम् - विस्वरम्</summary>

वार्त्रघ्नं वै पौर्णमासम् । इन्द्रो ह्येतेन वृत्रमहन् । अथैतदेव वृत्रहत्यं, यदामावास्यम् । वृत्रं ह्यस्मा एतज्जघ्नुष आप्यायनमकुर्वन् ॥ १२ ॥ 
</details>

<details><summary>सायणः</summary>

अमावास्योपवासस्य कालं विधित्सुः पुराकल्पमाह- **वार्त्रघ्नं वा** इति । पौर्णमास्यां क्रियमाणं यद्धविरस्ति, तद् 'वार्त्रघ्नं' वृत्रहननसम्बन्धि; वृत्रहननाय तदन्तर्गतनिगमनावसरम् एकादशकपालोपांशुयाजहविषोः प्रदानात् । हननसाधनत्वमेव दर्शयति- **इन्द्रो ही**ति । आमावास्यन्तु हविः 'वृत्रहत्यं' वृत्रहननमेव; वृत्रं हतवत इन्द्रस्याप्यायनार्थं कृतत्वात् ॥ १२ ॥ 
</details>

<details><summary>Eggeling</summary>

12. The full-moon oblation, assuredly, belongs to the Vr̥tra-slayer, for by means of it Indra slew Vr̥tra; and this new-moon oblation also represents the slaying of Vr̥tra, since they prepared that invigorating draught for him who had slain Vr̥tra.
</details>


## १३


<details open><summary>विश्वास-प्रस्तुतिः</summary>

(र्व्वंस्त) तद्वा᳘ ऽएत᳘देव व्वा᳘र्त्रघ्नम्॥  
य᳘त्पौर्णमासम᳘थैष᳘ ऽएव᳘ व्वृत्रो य᳘च्चन्द्र᳘माः स य᳘त्रैष᳘ ऽएताᳫँ᳭रा᳘त्रिं न᳘ पुर᳘स्तान्न᳘ पश्चा᳘द्ददृशे त᳘देनमेते᳘न स᳘र्व्वं हन्ति᳘ नास्य कि᳘ञ्चन प᳘रिशिनष्टि स᳘र्व्ँ वᳫ᳭ह वै᳘ पाप्मा᳘नᳫँ᳭हन्ति न᳘ पाप्म᳘नः कि᳘ञ्चन प᳘रिशिनष्टि य᳘ एव᳘मेतद्वे᳘द॥
</details>

<details><summary>मूलम् - श्रीधरादि</summary>

(र्व्वंस्त) तद्वा᳘ ऽएत᳘देव व्वा᳘र्त्रघ्नम्॥  
य᳘त्पौर्णमासम᳘थैष᳘ ऽएव᳘ व्वृत्रो य᳘च्चन्द्र᳘माः स य᳘त्रैष᳘ ऽएताᳫँ᳭रा᳘त्रिं न᳘ पुर᳘स्तान्न᳘ पश्चा᳘द्ददृशे त᳘देनमेते᳘न स᳘र्व्वं हन्ति᳘ नास्य कि᳘ञ्चन प᳘रिशिनष्टि स᳘र्व्ँ वᳫ᳭ह वै᳘ पाप्मा᳘नᳫँ᳭हन्ति न᳘ पाप्म᳘नः कि᳘ञ्चन प᳘रिशिनष्टि य᳘ एव᳘मेतद्वे᳘द॥
</details>

<details><summary>मूलम् - Weber</summary>

तद्वा᳘ एत᳘देव वा᳘र्त्रघ्नम्॥  
य᳘त्पौर्णमासम᳘थैष᳘ एव᳘ वृत्रो य᳘च्चन्द्र᳘माः स य᳘त्रैष᳘ एतां रा᳘त्रिं न᳘ पुर᳘स्तान्न᳘ पश्चा᳘द्ददृशे त᳘देनमेते᳘न स᳘र्वᳫं हन्तिॗ नास्य किं चन प᳘रिशिनष्टि स᳘र्वᳫं ह वै᳘ पाप्मा᳘नᳫं हन्ति न᳘ पाप्म᳘नः किं᳘ चन प᳘रिशिनष्टि य᳘ एव᳘मेतद्वे᳘द॥
</details>

<details><summary>मूलम् - विस्वरम्</summary>

तद्वा एतदेव वार्त्रघ्नं, यत् पौर्णमासम् । अथैष एव वृत्रो, यच्चन्द्रमाः । स यत्रैष एतां रात्रिं न पुरस्तान्न पश्चाद्ददृशे, तदेनमेतेन सर्वं हन्ति, नास्य किश्चन परिशिनष्टि । सर्वं ह वै पाप्मानं हन्ति, न पाप्मनः किञ्चन परिशिनष्टि- य एवमेतद्वेद ॥ १३ ॥ 
</details>

<details><summary>सायणः</summary>

वक्ष्यमाणोपायेन वृत्रशब्दार्थमाह- **तद्वा एतदि**ति । उक्तप्रकारेण 'पौर्णमासं' हविः 'वार्त्रघ्नम्' । **चन्द्रमा** इति । स यथास्थित एव 'वृत्रः' "तस्य यत् सौम्यंन्यक्तमास, तं चन्द्रमसं चकार" इति प्रागुक्तत्वात् [^१_२३७] । स उक्तरूपो वृत्रः 'यत्र' यस्मिन् दिवसे 'पुरस्तात् पश्चात्' च 'न' दृश्यते, 'तत्' तेन 'एनं' वृत्रम् एतेन हविषा 'सर्वं' साकल्येन 'हन्ति', 'न किञ्चन', अवशेषयति । अतः सर्वपापक्षयाय चन्द्रदर्शनरहितायां शुद्धामावस्यायामेवोपवसेदित्यर्थः । उक्तार्थज्ञानं प्रशंसति- **सर्वं ह वा** इति ॥ १३ ॥ 

[^१_२३७]: अत्रैव पूर्वं ५ प्र. २ ब्रा. ६ अ. ३ ब्रा. १७ कं० द्रष्टव्यम् ॥ 
</details>

<details><summary>Eggeling</summary>

13. An offering in honour of the Vr̥tra-slayer, then, is the full-moon sacrifice. Vr̥tra, assuredly, is no other than the moon [^egg_415]; and when during that night (of new moon) he is not seen either in the east or in the west, then he (Indra) completely destroys him by means of that (new-moon sacrifice), and leaves nothing remaining of him. And, verily, he who knows this, overcomes all evil and leaves nothing remaining of evil.

[^egg_415]: 180:1 See I, 6, 3, 17.
</details>


## १४


<details open><summary>विश्वास-प्रस्तुतिः</summary>

तद्धै᳘के दृष्ट्वो᳘पवसन्ति॥  
श्वो᳘ नोदेत᳘त्यदो᳘ हैव᳘ देवा᳘नाम᳘विक्षीणम᳘न्नं भवत्य᳘थैभ्यो व्वय᳘मित᳘ ऽउप प्र᳘दास्याम ऽइ᳘ति तद्धि स᳘मृद्धं यद᳘क्षीण ऽएव पू᳘र्व्वस्मिन्नन्ने ऽथा᳘परम᳘न्नमाग᳘च्छति स᳘ ह बह्वन्न᳘ ऽएव᳘ भवत्य᳘सोमयाजी तु᳘ क्षीरया᳘ज्यदो᳘ हैव सो᳘मो रा᳘जा भवति᳘॥
</details>

<details><summary>मूलम् - श्रीधरादि</summary>

तद्धै᳘के दृष्ट्वो᳘पवसन्ति॥  
श्वो᳘ नोदेत᳘त्यदो᳘ हैव᳘ देवा᳘नाम᳘विक्षीणम᳘न्नं भवत्य᳘थैभ्यो व्वय᳘मित᳘ ऽउप प्र᳘दास्याम ऽइ᳘ति तद्धि स᳘मृद्धं यद᳘क्षीण ऽएव पू᳘र्व्वस्मिन्नन्ने ऽथा᳘परम᳘न्नमाग᳘च्छति स᳘ ह बह्वन्न᳘ ऽएव᳘ भवत्य᳘सोमयाजी तु᳘ क्षीरया᳘ज्यदो᳘ हैव सो᳘मो रा᳘जा भवति᳘॥
</details>

<details><summary>मूलम् - Weber</summary>

तद्धै᳘के॥  
दृष्ट्वो᳘पवसन्ति श्वोॗ नोदेते᳘त्यदो᳘ हैव᳘ देवा᳘नाम᳘विक्षीणम᳘न्नम् भवत्य᳘थैभ्यो वय᳘मित᳘ उपप्र᳘दास्याम इ᳘ति तद्धि स᳘मृद्धं यद᳘क्षीण एव पू᳘र्वस्मिन्नन्ने ऽथा᳘परम᳘न्नमाग᳘छति स᳘ ह बह्वन्न᳘ एव᳘ भवत्य᳘सोमयाजी तु᳘ क्षीरयाज्य᳘दो᳘ हैव सो᳘मो रा᳘जा भवति॥
</details>

<details><summary>मूलम् - विस्वरम्</summary>

तद्धैके दृष्ट्वोपवसन्ति । श्वो नोदेतेति । अदो हैव देवानामविक्षीणमन्नं भवति, अथैभ्यो वयमित उपप्रदास्याम इति । तद्धि समृद्धं यदक्षीण एव पूर्वस्मिन्नन्ने ऽथापरमन्नमागच्छति । स ह बह्वन्न एव भवति । असोमयाजी तु क्षीरयाजी । अदो हैव सोमो राजा भवति ॥ १४ ॥ 
</details>

<details><summary>सायणः</summary>

उपवासतिथिविषये केषाञ्चित् पक्षमाह- **तद्धैक** इति । केचन चन्द्रदर्शनयुक्तायां चतुर्द्दशीयुक्तामावास्यायामेवोपवसन्ति । एषामभिप्रायमाह- 'श्वः' परस्मिन्नहनि 'नोदेतेति' अव्यवहित एव भविष्यति काल उदयं न प्राप्नोतीति; अतो ऽदर्शनोपवासपक्षो न युक्त इत्यभिप्रायः । तत्पक्षे को लाभ इत्यत आह- **अदो हैवे**ति । 'अदः' अविप्रकृष्टं प्रत्यक्षं चन्द्राख्यं खलु 'देवानामविक्षीणमन्नं भवति'; अतो यथा न विक्षीणं भवेत्, तथा कर्तव्यम् । 'अथ' चन्द्रक्षयसमनन्तरमेव 'एभ्यः' देवेभ्यः 'वयम्' 'इतः' लोकात् प्रदास्याम 'इति' अविक्षीणत्वमेव दर्शयति- **तद्धीति** । पूर्वार्जितान्ने ऽवशिष्टे पुनरन्नसञ्चये सत्यन्नसातत्यात् 'तत् समृद्धम्' तथाविधान्न एव प्रवृद्धान्नो भवति । तस्मात् चन्द्रदर्शनयुक्ततिथावेवोपवासो युक्त इति । 

दृष्टोपवासपक्षे दोषाभिधानपुरःसरमदर्शनोपवासमेव समर्थयते- **असोमयाजी त्वित्या**दिना । 'तु'- शब्दः पक्षं व्यावर्त्तयति । 'असोमयाजी क्षीरयाजी भवति'; "समेव नयेत्” -इति निगमितत्वात् । 'अदो हैव' आहुतं क्षीरमेव लोकान्तरवर्त्ति सत्, 'सोमो राजा भवति;' "स एष आहुतिभ्यो जातः पश्चाददृशे" -इति वक्ष्यमाणत्वात् [^१_२३८] ॥ १४ ॥ 

[^१_२३८]: एतदग्रिमकण्डिकायामेवेति शेषः । 
</details>

<details><summary>Eggeling</summary>

14. Here now some people enter upon the fast when they (still) see (the moon, on the fourteenth day of the half-month), thinking, 'To-morrow he will not rise: already, then, there is unfailing food for the gods in yonder heaven [^egg_416], and to this we will offer them more from hence (to-morrow)!'--He, indeed, is in a prosperous state with whom, while the old food is still unfailing, fresh food is accruing; for such a one has indeed abundant food. However, he is not now offering Soma, but he is offering milk (i.e. the Sānnāyya), and that (milk) becomes king Soma [^egg_417] (in yonder world):

[^egg_416]: 180:2 Viz. in the form of Soma, i.e. the moon, still shining in the heavens during the night preceding the new moon.

[^egg_417]: 180:3 Who, as we saw, resides in the plants and waters at the time of new moon and consequently in the milk used for the Sānnāyya. If, however, one were to enter upon the fast (and hence on the  sacrifice) previously to the new moon, he would be offering mere milk, not imbued with, and not liable to change into, Soma, and therefore unfit for the gods.
</details>


## १५


<details open><summary>विश्वास-प्रस्तुतिः</summary>

(त्य᳘) अ᳘थ य᳘थैव᳘ पुरा॥  
के᳘वलीरो᳘षधीरश्न᳘न्ति के᳘वलीरपः पि᳘बन्ति ताः के᳘वलमेव प᳘यो दुह्र᳘ ऽएवं त᳘देष वै सो᳘मो रा᳘जा देवा᳘नाम᳘न्नं य᳘च्चन्द्र᳘माः स य᳘त्रैष᳘ ऽएताᳫँ᳭रा᳘त्रिन्न᳘ पुर᳘स्तान्न᳘ पश्चा᳘द्ददृशे त᳘दिमं᳘ लोकमा᳘गच्छति स᳘ ऽइ᳘हापश्चौ᳘षधीश्च प्र᳘विशति त᳘देनमद्भ्य ऽओ᳘षधिभ्यः सम्भृत्या᳘हुतिभ्यो᳘ ऽधि जनयति स᳘ ऽएष ऽआ᳘हुतिभ्यो जातः᳘ पश्चा᳘द्ददृशे॥
</details>

<details><summary>मूलम् - श्रीधरादि</summary>

(त्य᳘) अ᳘थ य᳘थैव᳘ पुरा॥  
के᳘वलीरो᳘षधीरश्न᳘न्ति के᳘वलीरपः पि᳘बन्ति ताः के᳘वलमेव प᳘यो दुह्र᳘ ऽएवं त᳘देष वै सो᳘मो रा᳘जा देवा᳘नाम᳘न्नं य᳘च्चन्द्र᳘माः स य᳘त्रैष᳘ ऽएताᳫँ᳭रा᳘त्रिन्न᳘ पुर᳘स्तान्न᳘ पश्चा᳘द्ददृशे त᳘दिमं᳘ लोकमा᳘गच्छति स᳘ ऽइ᳘हापश्चौ᳘षधीश्च प्र᳘विशति त᳘देनमद्भ्य ऽओ᳘षधिभ्यः सम्भृत्या᳘हुतिभ्यो᳘ ऽधि जनयति स᳘ ऽएष ऽआ᳘हुतिभ्यो जातः᳘ पश्चा᳘द्ददृशे॥
</details>

<details><summary>मूलम् - Weber</summary>

अ᳘थ य᳘थैव᳘ पुरा᳟॥  
केवलीरो᳘षधीरश्न᳘न्ति के᳘वलीरपः पि᳘बन्ति ताः के᳘वलमेव प᳘यो दुह्र एव त᳘देष वै सो᳘मो रा᳘जा देवा᳘नामन्नं य᳘च्चन्द्र᳘माः स य᳘त्रैष᳘ एतां रा᳘त्रिं न᳘ पुर᳘स्तान्न᳘ पश्चा᳘द्ददृशे त᳘दिमं᳘ लोकमा᳘गछति स᳘ इॗहापश्चौ᳘षधीश्च प्र᳘विशति त᳘देनमद्भ्य ओ᳘षधिभ्यः संभृत्या᳘हुतिभ्यो᳘ ऽधि जनयति स᳘ एष आ᳘हुतिभ्यो जा᳘तः पश्चा᳘द्ददृशे॥
</details>

<details><summary>मूलम् - विस्वरम्</summary>

अथ यथैव पुरा केवलीरोषधीरश्नन्ति, केवलीरपः पिबन्ति, ताः केवलमेव पयो दुह्ने; एवं तत् । एष वै सोमो राजा देवानामन्नं, यच्चन्द्रमाः । स यत्रैष एतां रात्रिं न पुरस्तान्न पश्चाद्ददृशे, तदिमं लोकमागच्छति । स इहापश्वौषधीश्च प्रविशति । तदेनमद्भ्य ओषधिभ्यः संभृत्याहुतिभ्यो ऽधि जनयति । स एष आहुतिभ्यो जातः पश्चाद्ददृशे ॥ १५ ॥ 
</details>

<details><summary>सायणः</summary>

अस्तु, ततः किमित्यत आह- **अथ यथैवे**ति । 'यथा' 'पुरा' चन्द्रस्यौषध्युदकेषु प्रवेशरहितकाले, अमावास्यातः पूर्वदिवस इत्यर्थः । तत्र यथा गावः 'केवलीः' चन्द्रानुप्रवेशरहिताः 'ओषधीः' 'अपः' चाहारं कृत्वा, 'केवलं' चन्द्ररहितम् 'एव' 'पयो दुह्ने' दुहते । (धा० पा० अदा. उ. ३०४) "लोपस्त आत्मनेपदेषु" -(पा० सू० ७. १. ४१.) इति तलोपः, "बहुलं छन्दसि" (पा० सू० ७. १. ८.) इति रुट् । 'एवम्' 'तत्' क्षीरयजनं भवति; चन्द्रानुप्रवेशरहितं केवलं भवतीत्यर्थः । अतो दृष्टोपवासे चन्द्रस्यौषधीष्वननुप्रवेशेन केवलत्वात् तदानीं क्षीरस्य चन्द्रात्मकान्नत्वाभावात् स पक्षो न युक्त इत्यर्थः । अस्तु, को दोष इत्याशङ्क्यावश्यं चन्द्रानुप्रवेशवता क्षीरेण भवितव्यमित्याह- **एष वा** इति । एतत् सान्नाय्यब्राह्मणवद् [^१_२३८] व्याख्येयम् । 'एनम्' अमावास्यायामप्स्वोषधीष्वनुप्रविष्टम्- ताभ्यः 'आहुतिभ्यः' सकाशात् क्षीररूपेण [^२_२३८] 'सम्भृत्य' 'अधिजनयति' पुनरुत्पादयति क्षीरयाजी । 'स एषः' अमुं लोकमागतः, पुनराहुतिद्वारा अन्तरिक्षे उत्पन्नः 'पश्चात्' प्रतीच्यां दिशि 'ददृशे' दृश्यते ॥ १५ ॥ 

[^१_२३८]: इहैव ब्राह्मणे पञ्चमी कण्डिका तद्व्याख्या च द्रष्टव्या । 

[^२_२३८]: 'क्षीररूपेण' 'संभृत्य' 'आहुतिभ्यः' 'सकाशात्' इति क्व. पा. । 
</details>

<details><summary>Eggeling</summary>

15. But as they (the cows), previously (to the new moon), eat mere plants (not imbued with the moon or Soma), and drink mere water, and yield mere milk,--so that (milk which they offer on the day before new moon, is not imbued with Soma, is ordinary milk). For king Soma, the food of the gods, indeed, is no other than the moon. When he is not seen that night either in the east or in the west, then he visits this world, and here enters into the waters and plants. Having then collected him from the water and plants, he (the performer of the Sānnāyya) causes him to be reproduced from out of the libations; and he (Soma, the moon), being reproduced from the libations, becomes visible in the western sky.
</details>


## १६


<details open><summary>विश्वास-प्रस्तुतिः</summary>

तद्वा᳘ ऽएत᳘द्॥  
(द᳘) अ᳘विक्षीणमेव᳘ देवा᳘नामन्ना᳘द्यं प᳘रिप्लवते᳘ ऽविक्षीणᳫं ह वा᳘ ऽअस्यास्मिँ᳘ल्लोके᳘ ऽन्नं भ᳘वत्यक्षय्य᳘ममु᳘ष्मिँल्लोके᳘ सुकृतं य᳘ ऽएव᳘मेतद्वे᳘द॥
</details>

<details><summary>मूलम् - श्रीधरादि</summary>

तद्वा᳘ ऽएत᳘द्॥  
(द᳘) अ᳘विक्षीणमेव᳘ देवा᳘नामन्ना᳘द्यं प᳘रिप्लवते᳘ ऽविक्षीणᳫं ह वा᳘ ऽअस्यास्मिँ᳘ल्लोके᳘ ऽन्नं भ᳘वत्यक्षय्य᳘ममु᳘ष्मिँल्लोके᳘ सुकृतं य᳘ ऽएव᳘मेतद्वे᳘द॥
</details>

<details><summary>मूलम् - Weber</summary>

तद्वा᳘ एत᳘त्॥  
अ᳘विक्षीणमेव᳘ देवा᳘नामन्ना᳘द्यम् प᳘रिप्लवते᳘ ऽविक्षीणᳫं ह वा᳘ अस्यास्मिं᳘लोके᳘ ऽन्नम् भ᳘वत्यक्षय्य᳘ममु᳘ष्मिंलोके᳘ सुकृतं य᳘ एव᳘मेतद्वे᳘द॥
</details>

<details><summary>मूलम् - विस्वरम्</summary>

तद्वा एतदविक्षीणमेव देवानामन्नाद्यं परिप्लवते | अविक्षीणं ह वा अस्यास्मिँल्लोके ऽन्नं भवति अक्षय्यममुष्मिन् लोके सुकृतं, य एवमेतद्वेद ॥ १६ ॥ 
</details>

<details><summary>सायणः</summary>

**तद्वा एतदि**ति । 'तद्' एतच्चन्द्राख्यमन्नं 'परिप्लवते' परिभ्रमति । उक्तार्थज्ञानं प्रशंसति- **अविक्षीणं ह वा अस्यास्मिन्नि**ति ॥ १६ ॥ 
</details>

<details><summary>Eggeling</summary>

16. Now it is only when that food of the gods is unfailing that it comes back (to men): for him, therefore, who knows this, there is unfailing food in this, and imperishable righteousness in yonder, world.
</details>


## १७


<details open><summary>विश्वास-प्रस्तुतिः</summary>

तद्वा᳘ ऽएताᳫँ᳭ रा᳘त्रिम्॥  
देवे᳘भ्यो ऽन्ना᳘द्यं प्र᳘च्यवते त᳘दिमं᳘ लोकमा᳘गच्छति ते᳘ देवा᳘ ऽअकामयन्त कथन्नु᳘ न ऽइदं पु᳘नरा᳘गच्छेत्कथ᳘न्न ऽइदं प᳘रागेव न प्र᳘णश्येदि᳘ति तद्य᳘ ऽएव᳘ सन्न᳘यन्ति तेष्वा᳘शᳫँ᳭सन्त ऽएत᳘ ऽएव᳘ नः सम्भृत्य प्र᳘दास्यन्तीत्या᳘ह वा᳘ ऽअस्मिन्त्स्वा᳘श्च नि᳘ष्ट्याश्च शᳫँ᳭सन्ते य᳘ ऽएव᳘मेतद्वे᳘द यो वै᳘ परम᳘तां ग᳘च्छति त᳘स्मिन्ना᳘शᳫँ᳭सन्ते॥
</details>

<details><summary>मूलम् - श्रीधरादि</summary>

तद्वा᳘ ऽएताᳫँ᳭ रा᳘त्रिम्॥  
देवे᳘भ्यो ऽन्ना᳘द्यं प्र᳘च्यवते त᳘दिमं᳘ लोकमा᳘गच्छति ते᳘ देवा᳘ ऽअकामयन्त कथन्नु᳘ न ऽइदं पु᳘नरा᳘गच्छेत्कथ᳘न्न ऽइदं प᳘रागेव न प्र᳘णश्येदि᳘ति तद्य᳘ ऽएव᳘ सन्न᳘यन्ति तेष्वा᳘शᳫँ᳭सन्त ऽएत᳘ ऽएव᳘ नः सम्भृत्य प्र᳘दास्यन्तीत्या᳘ह वा᳘ ऽअस्मिन्त्स्वा᳘श्च नि᳘ष्ट्याश्च शᳫँ᳭सन्ते य᳘ ऽएव᳘मेतद्वे᳘द यो वै᳘ परम᳘तां ग᳘च्छति त᳘स्मिन्ना᳘शᳫँ᳭सन्ते॥
</details>

<details><summary>मूलम् - Weber</summary>

तद्वा᳘ एतां रा᳘त्रिम्॥  
देवे᳘भ्यो ऽन्ना᳘द्यम् प्र᳘च्यवते त᳘दिमं᳘ लोकमा᳘गछति ते᳘ देवा᳘ अकामयन्त कथं नु᳘ न इदम् पु᳘नरा᳘गछेत्कथं᳘ न इदम् प᳘रागेव न प्र᳘णश्येदि᳘ति तद्य᳘ एव᳘ संन᳘यन्ति तेष्वा᳘शंसन्त एत᳘ एव᳘ नः संभृ᳘त्य प्र᳘दास्यन्तीत्या᳘ ह वा᳘ अस्मिन्त्स्वा᳘श्च नि᳘ष्ट्याश्च शंसन्ते य᳘ एव᳘मेतद्वे᳘द यो वै᳘ परम᳘तां गछति त᳘स्मिन्ना᳘शंसन्ते॥
</details>

<details><summary>मूलम् - विस्वरम्</summary>

तद्वा एतां रात्रिं देवेभ्यो ऽन्नाद्यं प्रच्यवते । तदिमं लोकमागच्छति । ते देवा अकामयन्त । कथं नु न इदं पुनरागच्छेत् । कथं न इदं परागेव न प्रणश्येदिति । तद् य एव संनयन्ति तेष्वाशंसन्त एत एव नः संभृत्य प्रदास्यन्तीति । आ ह वा अस्मिन् स्वाश्च निष्ट्याश्च शंसन्ते य एवमेतद्वेद । यो वै परमतां गच्छति । तस्मिन्नाशंसन्ते ॥ १७ ॥ 
</details>

<details><summary>सायणः</summary>

अन्नस्याविक्षीणत्वाच्च सान्नाय्यस्यावश्यं दातव्यतामाह- **तद्वा एतां रात्रिमि**ति । चन्द्रोपक्षय एवान्नप्रच्यवः; च्युतस्य च भूलोकप्रवेश उक्तः; प्रच्युतञ्च तदन्नं तथैव प्रणाशमप्राप्य यथा पुनरागच्छेदिति कामयित्वा सान्नाय्ययाजिष्वेते ऽस्माकं क्षीररूपेण पुनः सम्पाद्य दास्यन्तीत्याशंसां कुर्वन्ति । अतो ऽवश्यं चन्द्रदर्शनरहिततिथौ सान्नाय्यं कर्तव्यमित्यर्थः ॥ 

उक्तार्थज्ञं प्रशंसति- **आह वा** इति । 'निष्ट्याः' नीचाः, "समानीयश्च निष्ट्यः" (तै० ब्रा० २. ४. १. २.) इत्यादिमन्त्रवर्णात् । उक्तार्थज्ञान्निकृष्टतराः । तं ज्ञानिनमयमशनाच्छादनादिकं प्रयच्छतीत्याशंसनीयत्वं युक्तमेवेत्याह- **यो व** इति ॥ १७॥ 
</details>

<details><summary>Eggeling</summary>

17. Thus during that night (of new moon) food moves away from the gods and comes to this world. Now the gods were desirous as to how that (food) might (be made to) come back to them; how it might not perish away from them. For this they put their trust in those who prepare the libation of sweet and sour milk (sānnāyya), thinking, 'when they have prepared it, they will offer it to us.' And, verily, in him, who knows this, both his own kin and strangers put their trust; for in him, who attains to the highest rank, people indeed put their trust.
</details>


## १८


<details open><summary>विश्वास-प्रस्तुतिः</summary>

तद्वा᳘ ऽएष᳘ ऽएवे᳘न्द्रः॥  
(न्द्रो) य᳘ ऽएष त᳘पत्य᳘थैष᳘ ऽएव᳘ व्वृत्रो य᳘च्चन्द्र᳘माः᳘ सो ऽस्यैष भ्रा᳘तृव्यजन्मेव त᳘स्माद्यद्य᳘पि पुरा व्वि᳘दूरमिवोदितो᳘ ऽथैनमेताᳫँ᳭ रा᳘त्रिमु᳘पैव न्या᳘प्लवते᳘ सो ऽस्य व्या᳘त्तमा᳘पद्यते॥
</details>

<details><summary>मूलम् - श्रीधरादि</summary>

तद्वा᳘ ऽएष᳘ ऽएवे᳘न्द्रः॥  
(न्द्रो) य᳘ ऽएष त᳘पत्य᳘थैष᳘ ऽएव᳘ व्वृत्रो य᳘च्चन्द्र᳘माः᳘ सो ऽस्यैष भ्रा᳘तृव्यजन्मेव त᳘स्माद्यद्य᳘पि पुरा व्वि᳘दूरमिवोदितो᳘ ऽथैनमेताᳫँ᳭ रा᳘त्रिमु᳘पैव न्या᳘प्लवते᳘ सो ऽस्य व्या᳘त्तमा᳘पद्यते॥
</details>

<details><summary>मूलम् - Weber</summary>

तद्वा᳘ एष᳘ एवे᳘न्द्रः॥  
य᳘ एष त᳘पत्य᳘थैष᳘ एव᳘ वृत्रो य᳘च्चन्द्र᳘माःॗ मो ऽस्यैष भ्रा᳘तृव्यजन्मेव त᳘स्माद्यद्य᳘पि पुरा वि᳘दूरमिवोदितो᳘ ऽथैनमेतां रा᳘त्रिमु᳘पैव न्या᳘प्लवतेॗ सो ऽस्य व्या᳘त्तमा᳘पद्यते॥
</details>

<details><summary>मूलम् - विस्वरम्</summary>

तद्वा एष एवेन्द्रो य एष तपति । अथैष एव वृत्रो यच्चन्द्रमाः । सो ऽस्यैव भ्रातृव्यजन्मेव । तस्माद् यद्यपि पुरा विदूरमिवोदितः, अथैनमेतां रात्रिमुपैव न्याप्लवते । सो ऽस्य व्यात्तमापद्यते ॥ १८ ॥ 
</details>

<details><summary>सायणः</summary>

चन्द्रस्य क्षयोदयकारणाभिधानव्याजेन चन्द्रदर्शनरहिताममावास्यां प्रशंसति- **तद्वा एष एवेन्द्र** इत्यादिना । तपन्नादित्य एवेन्द्रः, परमैश्वर्ययोगात् । चन्द्रस्य वृत्रत्वं प्रतिपादितम् । 'स चन्द्रमाः,' 'अस्य' सूर्यस्य शत्रुजन्मेव भवति । अनेन सूर्याचन्द्रमसोरिन्द्रवृत्रत्वे समर्थिते भवतः [^१_२३९] । भ्रातृव्यत्वं समर्थयते- **तस्मादि**ति । यस्मादयं तस्य भ्रातृव्यः, 'तस्मात्' 'पुरा' अमावास्यातः पूर्वदिवसेषु अत्यन्तं दूरं यथा भवति तथा 'उदितः' अपि 'अथैनं' सूर्याख्यमिन्द्रं प्रति 'एतां रात्रिम्' अमुममावास्यादिवसं प्रति 'उपैव' समीप एव 'न्याप्लवते' आगच्छति । अथ 'सः' एव 'अस्य' इन्द्रस्य 'व्यात्तं' विवृतं मुखं प्राप्नोति ॥ १८ ॥ 

[^१_२३९]: वृत्रपदार्थनिर्णये त्वेवमुक्तं यास्केन “तत्को वृत्रः मेघ इति नैरुक्ताः । त्वाष्ट्रो ऽसुर इत्यैतिहासिकाः । अपाश्च ज्योतिषश्च मिश्रीभावकर्मणो वर्षकर्म जायते तत्रोपमार्थेन युद्धवर्णा भवन्त्यहिवत्तु खलु मन्त्रवर्णा ब्राह्मणवादाश्च विवृद्ध्या शरीरस्य स्रोतांसि निवारयाञ्चकार तस्मिन् हते प्रसंस्यन्दिर आपः" इत्यादि निरुक्ते ३ । १६ । ३ ॥ इति ॥ 
</details>

<details><summary>Eggeling</summary>

18. Now the one that burns there (viz. the sun)

is, assuredly, no other than Indra, and that moon is no other than Vr̥tra. But the former is of a nature hostile to the latter, and for this reason, though this one (the moon, Vr̥tra) had previously (to the night of new moon) risen at a great distance from him (the sun, Indra), he now swims towards him and enters into his open mouth.
</details>


## १९


<details open><summary>विश्वास-प्रस्तुतिः</summary>

तं᳘ ग्रसित्वो᳘देति॥  
स न᳘ पुर᳘स्तान्न᳘ पश्चा᳘द्ददृशे ग्र᳘सते ह वै᳘ द्विष᳘न्तं भ्रा᳘तृव्यमयमे᳘वास्ति᳘ नास्य सप᳘त्नाः सन्ती᳘त्याहुर्य᳘ ऽएव᳘मेतद्वे᳘द॥
</details>

<details><summary>मूलम् - श्रीधरादि</summary>

तं᳘ ग्रसित्वो᳘देति॥  
स न᳘ पुर᳘स्तान्न᳘ पश्चा᳘द्ददृशे ग्र᳘सते ह वै᳘ द्विष᳘न्तं भ्रा᳘तृव्यमयमे᳘वास्ति᳘ नास्य सप᳘त्नाः सन्ती᳘त्याहुर्य᳘ ऽएव᳘मेतद्वे᳘द॥
</details>

<details><summary>मूलम् - Weber</summary>

तं᳘ ग्रसित्वो᳘देति॥  
स न᳘ पुर᳘स्तान्न᳘ पश्चा᳘द्ददृशे ग्र᳘सते ह वै᳘ द्विष᳘न्तम् भ्रा᳘तृव्य᳘मयमेॗवास्तिॗ नास्य सप᳘त्नाः सन्ती᳘त्याहुर्य᳘ एव᳘मेतद्वे᳘द॥
</details>

<details><summary>मूलम् - विस्वरम्</summary>

तं ग्रसित्वोदेति । स न पुरस्तान्न पश्चाद् ददृशे । ग्रसते ह वै द्विषन्तं भ्रातृव्यम्- अयमेवास्ति, नास्य सपत्नाः सन्तीत्याहुर्य एवमेतद्वेद ॥ १९ ॥ 
</details>

<details><summary>सायणः</summary>

**तं ग्रसित्वे**ति । ‘तं' मुखान्तर्गतं शत्रुं गिरन्नेव सूर्य उदेति । 'सः' तस्मिन्दिवसे 'न पुरस्तात्' दृश्यते । उक्तार्थज्ञं प्रशंसति- **ग्रसते ह वा** इति । चन्द्राख्यभ्रातृव्यस्यात्यन्तमदर्शनात् तद्रात्रौ 'सपत्ना न सन्ति' एव 'इत्याहुः' ॥ १९ ॥ 
</details>

<details><summary>Eggeling</summary>

19. Having swallowed him, he (the sun) rises; and that (other) one is not seen either in the east or in the west. And, verily, he who knows this, swallows his spiteful enemy, and of him they say, 'He alone exists, his enemies exist not [^egg_418].'

[^egg_418]: 182:1 With this explanation of the disappearance of the moon may be compared the later notion of the sun and moon being swallowed by the demon Rāhu, at the time of the eclipses.
</details>


## २०


<details open><summary>विश्वास-प्रस्तुतिः</summary>

तं᳘ निर्द्धी᳘य नि᳘रस्यति॥  
स᳘ ऽएष᳘ धीतः᳘ पश्चा᳘द्ददृशे स पु᳘नरा᳘प्यायते स᳘ ऽएत᳘स्यै᳘वान्ना᳘द्याय पु᳘नरा᳘प्यायते य᳘दि ह वा᳘ ऽअस्य द्विषन्भ्रा᳘तृव्यो व्वणिज्य᳘या वा के᳘नचिद्वा सम्भ᳘वत्येत᳘स्य है᳘वान्नाद्याय पु᳘नः स᳘म्भवति य᳘ ऽएव᳘मेतद्वे᳘द॥
</details>

<details><summary>मूलम् - श्रीधरादि</summary>

तं᳘ निर्द्धी᳘य नि᳘रस्यति॥  
स᳘ ऽएष᳘ धीतः᳘ पश्चा᳘द्ददृशे स पु᳘नरा᳘प्यायते स᳘ ऽएत᳘स्यै᳘वान्ना᳘द्याय पु᳘नरा᳘प्यायते य᳘दि ह वा᳘ ऽअस्य द्विषन्भ्रा᳘तृव्यो व्वणिज्य᳘या वा के᳘नचिद्वा सम्भ᳘वत्येत᳘स्य है᳘वान्नाद्याय पु᳘नः स᳘म्भवति य᳘ ऽएव᳘मेतद्वे᳘द॥
</details>

<details><summary>मूलम् - Weber</summary>

तं᳘ निर्धी᳘य नि᳘रस्यति॥  
स᳘ एष᳘ धीतः᳘ पश्चा᳘द्ददृशे स पु᳘नरा᳘प्यायते स᳘ एत᳘स्यैॗवान्ना᳘द्याय पु᳘नरा᳘प्यायते य᳘दि ह वा᳘ अस्य द्विषन्भ्रा᳘तृव्यो वणिज्य᳘या वा के᳘नचिद्वा सम्भ᳘वत्येत᳘स्य हैॗवान्नाद्याय पु᳘नः स᳘म्भवति य᳘ एव᳘मेतद्वे᳘द॥
</details>

<details><summary>मूलम् - विस्वरम्</summary>

तं निर्द्धीय निरस्यति । स एष धीतः पश्चाद्ददृशे, स पुनराप्यायते । स एतस्यैवान्नाद्याय पुनराप्यायते । यदि ह वा अस्य द्विषन् भ्रातृव्यो वणिज्यया वा केनचिद् वा सम्भवति, एतस्य हैवान्नाद्याय पुनः संभवति य एवमेतद्वेद ॥ २० ॥ 
</details>

<details><summary>सायणः</summary>

एवं सपत्नं चन्द्रं निःशेषेण पीत्वा पुनर्निर्गमयति- **तं निर्द्धीये**ति । पूर्वस्यां दिशि भक्षितः, 'पश्चात्' भागे निर्गतो रेखामात्रो दृश्यते; 'सः' च 'पुनः' कालक्रमेण तस्यैव सूर्यस्यान्नत्वाय प्रवर्द्धते । 

ज्ञातुः फलमाह- **यदि हे**ति । 'अस्य' शत्रुरपि अनेन हृतधनो ऽपि कृषिवाणिज्यादिकया कयाचिद्वृत्त्या समृद्धो भवन् 'एतस्य' ज्ञातुरन्नार्थमेव वर्द्धते ॥ २० ॥ 
</details>

<details><summary>Eggeling</summary>

20. Having sucked him empty, he throws him out; and the latter, thus sucked out, is seen in the western sky, and again increases; he again increases to serve that (sun) as food: and verily if the spiteful enemy of one who knows this, thrives either by trade or in any other way, he thrives again and again in order to serve him as food.
</details>


## २१


<details open><summary>विश्वास-प्रस्तुतिः</summary>

तद्धै᳘के॥  
महेन्द्राये᳘ति कुर्व्वन्ती᳘न्द्रो वा᳘ ऽएष᳘ पुरा᳘ व्वृत्र᳘स्य व्वधाद᳘थ व्वृत्र᳘ᳫँ᳭ हत्वा य᳘था महाराजो᳘ व्विजिज्ञान᳘ ऽएवं᳘ महे᳘न्द्रो ऽभवत्त᳘स्मान्महेन्द्राये᳘ति तद्वि᳘न्द्राये᳘त्येव᳘ कुर्यादि᳘न्द्रो वा᳘ ऽएष᳘ पुरा᳘ व्वृत्र᳘स्य व्वधादि᳘न्द्रो व्वृत्रं᳘ जघ्निवांस्त᳘स्माद्वि᳘न्द्राये᳘त्येव᳘ कुर्यात्॥
</details>

<details><summary>मूलम् - श्रीधरादि</summary>

तद्धै᳘के॥  
महेन्द्राये᳘ति कुर्व्वन्ती᳘न्द्रो वा᳘ ऽएष᳘ पुरा᳘ व्वृत्र᳘स्य व्वधाद᳘थ व्वृत्र᳘ᳫँ᳭ हत्वा य᳘था महाराजो᳘ व्विजिज्ञान᳘ ऽएवं᳘ महे᳘न्द्रो ऽभवत्त᳘स्मान्महेन्द्राये᳘ति तद्वि᳘न्द्राये᳘त्येव᳘ कुर्यादि᳘न्द्रो वा᳘ ऽएष᳘ पुरा᳘ व्वृत्र᳘स्य व्वधादि᳘न्द्रो व्वृत्रं᳘ जघ्निवांस्त᳘स्माद्वि᳘न्द्राये᳘त्येव᳘ कुर्यात्॥
</details>

<details><summary>मूलम् - Weber</summary>

तद्धै᳘के॥  
महेन्द्राये᳘ति कुर्वन्ती᳘न्द्रो वा᳘ एष᳘ पुरा᳘ वृत्र᳘स्य वधाद᳘थ वृत्र᳘ᳫं᳘ हत्वा य᳘था महाराजो᳘ विजिग्यान᳘ एव᳘म् महेॗन्द्रो ऽभवत्त᳘स्मान्महेन्द्राये᳘ति तद्वि᳘न्द्राये=त्येव᳘ कुर्यादि᳘न्द्रो वा᳘ एष᳘ पुरा᳘ वृत्र᳘स्य वधादि᳘न्द्रो वृत्रं᳘ जघ्निवांस्त᳘स्माद्वि᳘न्द्राये᳘त्येव᳘ कुर्यात्॥
</details>

<details><summary>मूलम् - विस्वरम्</summary>

तद्धैके महेन्द्रायेति कुर्वन्ति । इन्द्रो वा एष पुरा वृत्रस्य वधात् । अथ वृत्रं हत्वा यथा महाराजो विजिज्ञान एवं महेन्द्रो ऽभवत् । तस्मान्महेन्द्रायेति तद्विन्द्रायेत्येव कुर्य्यात् । इन्द्रो वा एष पुरा वृत्रस्य वधात् । इन्द्रो वृत्रं जघ्निवान् । तस्माद्विन्द्रायेत्येव कुर्य्यात् ॥ २१ ॥ 
</details>

<details><summary>सायणः</summary>

सान्नाय्यस्येन्द्रत्वमाख्यायिकया प्रतिपादितम्, तत्र केषाञ्चित्पक्षमुपन्यस्य पुनरिन्द्रत्वमेव सिद्धान्तयति- **तद्धैक** इति । 'तत्' सान्नाय्यम् । महेन्द्रत्वे कारणमाह- **एष पुरे**ति । पूर्वं केवलमिन्द्रः सन्नपि यथा कश्चिद्राजमात्रः सन् पश्चाच्छत्रून् जित्वा महाराजतां प्राप्नोति । यत एवं वृत्रं हत्वा महेन्द्रो ऽभवत्, अत एवं युक्तमित्यर्थः । स्वपक्षे युक्तिमाह- **वृत्रस्य वधा**दिति । वृत्रवधात् प्राक् यतो ऽयं केवलः 'इन्द्रः', तथाविध एव स 'वृत्रं' हतवान्; अतः पश्चादागतं महत्त्वमप्रयोजकमिति 'इन्द्रायेत्येव कुर्यात्' इति ॥ २१ ॥ ३ ॥ [ ६. ४. ] ॥ 

इति श्रीसायणाचार्यविरचिते माधवीये वेदार्थप्रकाशे माध्यन्दिनशतपथब्राह्मणभाष्ये प्रथमकाण्डे षष्ठाध्याये चतुर्थं ब्राह्मणम् ॥ 

वेदार्थस्य प्रकाशेन तमो हार्द्दं निवारयन् । 
पुमर्थांश्चतुरो देयाद्विद्यातीर्थमहेश्वरः ॥ ६ ॥ 

ब्रह्माण्डं गोसहस्रं कनकहयतुलापूरुषौ स्वर्णगर्भं; 
सप्ताब्धीन् पञ्चसीरींस्त्रिदशतरुलताधेनुसौवर्णभूमीः । 
रत्नोस्रां रुक्मवाजिद्विपमहितरथौ सायणिः सिङ्गणार्यो; 
व्यश्राणीद्विश्वचक्रं प्रथितविधिमहाभूतयुक्तं घटञ्च ॥ 

धान्याद्रिं धन्यजन्मा तिलभवमतुलः स्वर्णजं वर्णमुख्यः; 
कार्पासीयं कृपावान् गुडकृतमजडो राजतं राजपूज्यः । 
आज्योत्थं प्राज्यजन्मा लवणजमनृणः शार्करं चार्कतेजा; 
रत्नाढ्यो रत्नरूपं गिरिमकृत मुदा पात्रसात्सिङ्गणार्यः ॥

इति श्रीमद्राजाधिराजपरमेश्वरवैदिकमार्गप्रवर्तकश्रीहरिहरमहाराजसाम्रज्यधुरन्धरेण सायणाचार्येण विरचिते माधवीये वेदार्थप्रकाशे माध्यन्दिनशतपथब्राह्मणभाष्ये प्रथमकाण्डे षष्ठाध्यायः समाप्तः ॥ ६ ॥
</details>

<details><summary>Eggeling</summary>

21. Now some people offer (the Sānnāyya) to (Indra under the name of) 'Mahendra' (the great Indra), arguing, 'Before the slaying of Vr̥tra he was Indra, it is true; but after slaying Vr̥tra he became Mahendra, even as (a rāgan, or king, becomes) a Mahārāja after obtaining the victory: hence (the Sānnāyya should be offered) to Mahendra.' Let him, nevertheless, offer it to 'Indra;' for Indra he was before the slaying of Vr̥tra, and Indra he is after slaying Vr̥tra: therefore let him offer it to 'Indra [^egg_419].'

[^egg_419]: 182:2 Kāty. IV, 2, 10 leaves it optional whether the libation of mixed  sweet and sour milk is to be offered to Indra or to Mahendra. According to IV, 5, 25, however, such option seems to be permitted only so far as the first performance is concerned, after which one is apparently bound to go on offering during the rest of one's life to whichever deity one has chosen at the beginning. Taitt. S. II, 5, 4, 4, lays it down as the rule that only a gataśrī (one who has reached the highest grade of prosperity), viz. a brāhmaṇa versed in the three Vedas (śuśruvān = vedatrayābhijña, Sāyaṇa, the head of a village (grāmaṇī), and a rājanya, can make offering to Mahendra, since he is their special deity. Others, however, may do the same, after offering the sānnāyyam to Indra for a whole year, and on the expiration of it a rice-cake on eight potsherds to Agni, as the Keeper of Vows.
</details>

