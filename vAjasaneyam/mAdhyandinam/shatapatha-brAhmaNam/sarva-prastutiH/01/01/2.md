+++
title = "२"

+++


## ०१


<details open><summary>विश्वास-प्रस्तुतिः</summary>

अ᳘थ शू᳘र्पञ्चाग्निहोत्रह᳘वणीञ्चा᳘दत्ते॥  
कुर्म्मणे वां व्वे᳘षाय वामि᳘ति यज्ञो वै क᳘र्म यज्ञा᳘य हि त᳘स्मादाह क᳘र्मणे वामि᳘ति व्वे᳘षाय वामि᳘ति व्वे᳘वेष्टीव हि᳘ यज्ञम्॥
</details>

<details><summary>मूलम् - श्रीधरादि</summary>

अ᳘थ शू᳘र्पञ्चाग्निहोत्रह᳘वणीञ्चा᳘दत्ते॥  
कुर्म्मणे वां व्वे᳘षाय वामि᳘ति यज्ञो वै क᳘र्म यज्ञा᳘य हि त᳘स्मादाह क᳘र्मणे वामि᳘ति व्वे᳘षाय वामि᳘ति व्वे᳘वेष्टीव हि᳘ यज्ञम्॥
</details>

<details><summary>मूलम् - Weber</summary>

अ᳘थ शू᳘र्पं चाग्निहोत्रह᳘वणीं चा᳘दत्ते॥  
क᳘र्मणो वां वे᳘षाय वामि᳘ति यज्ञो वै क᳘र्म यज्ञा᳘य हि त᳘स्मादाह क᳘र्मणो वामि᳘ति वे᳘षाय वामि᳘ति वे᳘वेष्टीव हि᳘ यज्ञम्॥
</details>

<details><summary>मूलम् - विस्वरम्</summary>

अथ शूर्पं चाग्निहोत्रहवणीं चादत्ते- **”कर्म्मणे वां वेषाय वाम्”** (१ अ. ६ मं.) इति । यज्ञो वै कर्म्म, यज्ञाय हि । तस्मादाह- कर्मणे वामिति, वेषाय वामिति; वेवेष्टीव हि यज्ञम् ॥ १ ॥
</details>

<details><summary>सायणः</summary>

पात्रासादनानन्तरं कर्तव्यमाह- **अथ शूर्प**मिति । एतच्चादानं हविर्निर्वापार्थम् । वामिति मन्त्रगतद्विवचनलिङ्गादुभे सहादीयेते । अत एव सूत्रे- ”शूर्पाग्निहोत्रहवण्यादाय [^१_१५]” (श्रौ. सू. २. ३. १०.) इति । इतरेतरयोगद्वन्द्वः । **यज्ञो वा** इत्यादि । यज्ञाय हि तदादानम्; अतः कर्मशब्दः कर्ममात्रपरो ऽपि तद्विशेषं यज्ञमेव ब्रूते । इज्यते ऽनेनेति ‘यज्ञः‘ हविः; तदिह निर्वापकाले व्रीहिरूपम् । तदग्निहोत्रहवण्या शूर्पे निर्वपन् [^२_१५] वेवेष्टीव परिवेषणं करोतीव, यथान्नं दर्व्या भोजनपात्रे । अतो वेषाय वामित्युक्तम् । वेवेष्टीत्यत्र परिरूपोपसर्गो लुप्तो निर्दिष्टः । ”विष्लृ व्याप्तौ” (जु. उ. १३) ”निजां त्रयाणां गुणः श्लौ” (पा. सू. ४. ४. ७५.) इत्यभ्यासस्य गुणः । **अथ शूर्प**मित्यथशब्दादनुष्ठेयपदार्थपौर्वापर्यलक्षणं क्रममाहुः । अतस्तद्विशिष्टाः पदार्था विधीयन्ते । ननु चैष चेदनुष्ठेयलक्षणः क्रमः, स च सर्वेषु पदार्थेष्वेक एव, नैकैकपदार्थग इति तद्विशेषणतया तद्विधिभिः कथं विधातुं शक्यते ? तर्हि संघातविशेषणतया तद्विधानेनैव विधीयतामिति चेत्, न, संघातस्याविधेयत्वात्, तस्य चैकत्वेन नियमेनानेकपदार्थाश्रितस्य क्रमस्यासम्भवात् । नैष दोषः । यथा संयोगादय एकैकवस्तुन्यपर्यवसिता [^३_१५] अपि वस्त्वन्तरमपेक्ष्यैकत्रापि पर्यवस्यन्तस्तद्विशेषणतया तद्विधिभिर्विधीयन्ते, तद्वत् क्रमोपि किं न विधीयते ? न च शब्देनानभिधानादविधानमिति मन्तव्यम् । प्राकृतोपकारवदनभिहितस्यापि वैतत्यलक्षणक्रमस्यार्थाद्बुद्धावुपस्थितस्य विधिसम्भवात् । न चावश्यं वैतत्यलक्षण एव क्रमः; अस्ति ह्यसावानुपूर्व्यलक्षणो ऽपि । तथा च यथा- अध्वर्युर्गृहपतिं दीक्षयित्वा ब्रह्माणं दीक्षयतीति [^४_१५] ‘क्त्वा‘ -प्रत्ययेनाभिहितः पौर्वापयलक्षणः क्रम एवार्थविशेषणतया विधीयते, एवमत्र अथशब्दैरभिहितो विधीयत इति किमुपपन्नम् ? तदुक्तं जैमिनिना- "श्रुतिलक्षणमानुपूर्व्यं तत्प्रधानत्वात्” (मी. सू. ५. १. १.) इति ॥ १ ॥ 

[^१_१५]: ”कर्मणे वामिति शूर्पाग्निहोत्रहवण्यादाय वाचं यच्छति” (श्रौ. सू. २. ५५) । 
 
[^२_१५]: ’निर्वपति’ इति पाठान्तरम् । 
 
[^३_१५]: ’एकैकत्र वस्तुनि‘ इति ज । ’एकैकपर्यवसिता अपि वस्त्वन्तरमपेक्ष्यैकत्राप्यपर्यवस्यन्तः‘ इति पाठान्तरम् । 

[^४_१५]: इहैवोपरिष्टाद्दीक्षाप्रकरणं समाम्नातं (का. १२ प्र. १) । 
</details>

<details><summary>Eggeling</summary>

1. Thereupon he takes the winnowing basket and the Agnihotra ladle [^egg_97], with the text (Vāj. S. I, 6 b): 'For the work (I take) you, for pervasion (or accomplishment) you two!' For the sacrifice is a work: hence, in saying 'for the work you two,' he says, 'for the sacrifice.' And 'for pervasion you two,' he says,

[^egg_97]: 11:2 For the Agnihotra-havaṇī or ladle used for making the morning and evening milk-oblations, see note on I, 3, 1, 1. For the winnowing basket (śūrpa), see I, 1, 4, 19 seq.

because he, as it were, pervades (goes through, accomplishes) the sacrifice.
</details>


## ०२


<details open><summary>विश्वास-प्रस्तुतिः</summary>

(म᳘) अ᳘थ व्वा᳘चं यच्छति॥  
वाग्वै᳘ यज्ञो᳘ ऽविक्षुब्धो यज्ञं᳘ तनवा ऽइत्यथ प्र᳘तपति प्र᳘त्युष्टᳫंर᳘क्षः प्र᳘त्युष्टा ऽअ᳘रातयो नि᳘ष्टप्तᳫंर᳘क्षो नि᳘ष्टप्ता ऽअ᳘रातय ऽइ᳘ति वा॥
</details>

<details><summary>मूलम् - श्रीधरादि</summary>

(म᳘) अ᳘थ व्वा᳘चं यच्छति॥  
वाग्वै᳘ यज्ञो᳘ ऽविक्षुब्धो यज्ञं᳘ तनवा ऽइत्यथ प्र᳘तपति प्र᳘त्युष्टᳫंर᳘क्षः प्र᳘त्युष्टा ऽअ᳘रातयो नि᳘ष्टप्तᳫंर᳘क्षो नि᳘ष्टप्ता ऽअ᳘रातय ऽइ᳘ति वा॥
</details>

<details><summary>मूलम् - Weber</summary>

अ᳘थ वा᳘चं यछति॥  
वाग्व᳘इ यज्ञो᳘ ऽविक्षुब्धो यज्ञं᳘ तनवा इत्य᳘थ प्र᳘तपति प्र᳘त्युष्टं र᳘क्षः प्र᳘त्युष्टा अ᳘रातयो नि᳘ष्टप्तं र᳘क्षो नि᳘ष्टप्ता अ᳘रातय इ᳘ति वा॥
</details>

<details><summary>मूलम् - विस्वरम्</summary>

अथ वाचं यच्छति । वाग् वै यज्ञः । अविक्षुब्धो यज्ञं तनवा इति । अथ प्रतपति **”प्रत्युष्टꣳ रक्षः प्रत्युष्टा अरातयो निष्टप्तꣳरक्षो निष्टप्ता अरातयः”** (१ अ. ७ मं.) इति वा ॥ २ ॥ 
</details>

<details><summary>सायणः</summary>

**वाग्वै यज्ञ** इति । यच्छति- पदसन्निधानान्नियम्यमानैवेह वाग विवक्षिता, तस्याश्च यज्ञसाधनत्वाद्यज्ञसाध नतामुपपादयति- **अविक्षुब्ध** इति । वाङ्नियमे हि चित्तविक्षोभहेतोर्वाग्व्यवहारस्याभावात्तदैकाग्र्ये सत्यविकलो यज्ञो यतः संपद्यते । क्षुभेरुदात्तोपदेशत्वे ऽप्यागमानुशासनस्यानित्यत्वादिडभावः [^१_१६] । ”क्षुब्धस्वान्त-- [^२_१६]” (पा. सू. ७. २. १८) इति ज्ञापकात् । शूर्पञ्चाग्निहोत्रहवणीं च प्रतपति- **अथ प्रतपती**ति । शूर्पमग्निहोत्रहवणीं चेत्यनुषङ्गात्तदुभयमित्यर्थः । **निष्टप्ता अरातय इति वे**ति । व्रीह्यनुष्ठानपक्षे यववाक्यस्य- प्राप्तप्रामाण्यत्यागः, आप्राप्ताप्रामाण्यस्वीकारः, पुनर्यवानुष्ठाने स्वीकृताप्रामाण्यस्य त्यागः, त्यक्तप्रामाण्यस्वीकारश्चेति चत्वारो दोषाः । इत्थं व्रीहिवाक्ये ऽपि चत्वार इत्यष्टौ दोषा यद्यपि, तथापि गत्यभावाद्विकल्प इत्युक्तं भट्टाचार्यैः- 

“एवमेषो ऽष्टदोषो ऽपि यद्व्रीहियववाक्ययोः । 
विकल्प आश्रितस्तत्र गतिरन्या न विद्यते” (मी. भ. १२. अ. ३. पा.) इति । 

इह पुनर्वाशब्देनाधस्तादप्यनुकृष्टेन मन्त्रद्वयपाक्षिकत्वस्य [^३_१६] श्रत्यैवाभिधानान्नैको ऽपि दोषः । एतदर्थमेव च ”एकार्थास्तु विकल्पेरन् [^४_१६]” (मी. सू. १२. ३. १०.) इति व्रीहियववदेव न्यायप्राप्तस्यापि विकल्पस्य, वेति स्वशब्देनोपादानम् ॥ २ ॥ 

[^१_१६]: ”आगमशास्त्रमनित्यम्” (प. शे. ९५) (म. भा. ८ । ४ । १६) ।

[^२_१६]: अतो ऽग्रे क्षुब्धेति निपातितम् इति क्वचित् पुस्तके ऽधिकमुपलभ्यते ।

[^३_१६]: प्रतपनं प्रत्युष्टं निष्टप्तमिति वा” (श्रौ. सू. २. ५६.) ।

[^४_१६]: वस्तुतस्तु - ”मन्त्राणां सन्निपातित्वादेकार्थानां विकल्पः स्यात्” इति (मी. सू. १२ । ३ । २९) सूत्रस्यैवायं विषयः ।
</details>

<details><summary>Eggeling</summary>

2. He then restrains his speech; for (restrained) speech means undisturbed sacrifice; so that (in so doing) he thinks: 'May I accomplish the sacrifice!' He now heats (the two objects on the Gārhapatya), with the formula (Vāj. S. I, 7 a): 'Scorched is the Rakshas, scorched are the enemies!' or (Vāj. S. I, 7 b): 'Burnt out is the Rakshas, burnt out are the enemies!'
</details>


## ०३


<details open><summary>विश्वास-प्रस्तुतिः</summary>

देवा᳘ ह वै᳘ यज्ञं᳘ तन्वानाः᳘॥  
(स्ते) ते ऽसुररक्षसे᳘भ्य आसङ्गाद्बिभया᳘ञ्चक्रुस्त᳘द्यज्ञमुखा᳘दे᳘वैत᳘न्नाष्ट्रा र᳘क्षाᳫंस्यतो᳘ ऽपहन्ति॥
</details>

<details><summary>मूलम् - श्रीधरादि</summary>

देवा᳘ ह वै᳘ यज्ञं᳘ तन्वानाः᳘॥  
(स्ते) ते ऽसुररक्षसे᳘भ्य आसङ्गाद्बिभया᳘ञ्चक्रुस्त᳘द्यज्ञमुखा᳘दे᳘वैत᳘न्नाष्ट्रा र᳘क्षाᳫंस्यतो᳘ ऽपहन्ति॥
</details>

<details><summary>मूलम् - Weber</summary>

देवा᳘ ह वै᳘ यज्ञं᳘ तन्वानाः᳟᳟॥  
ते ऽसुररक्षसे᳘भ्य आसङ्गा᳘द्बिभया᳘ञ्चक्रुस्त᳘द्यज्ञमुखा᳘देॗवैत᳘न्नाष्ट्रा र᳘क्षांस्यतो᳘ ऽपहन्ति॥
</details>

<details><summary>मूलम् - विस्वरम्</summary>

देवा ह वै यज्ञं तन्वानाः । ते ऽसुररक्षसेभ्य आसङ्गाद्विभयाञ्चक्रुः । तद्यज्ञमुखादेवैतन्नाष्ट्रा रक्षांस्यतो ऽपहन्ति ॥ ३ ॥ 
</details>

<details><summary>सायणः</summary>

मन्त्रकरणकतायै साध्यस्य निरासस्योपयोगसिद्धये निरसनीयानां प्रसक्तिमाह- **देवा ह वा** इति । ’असुररक्षसेभ्यः-’ इति षष्ठ्यर्थे चतुर्थी । तेषाम् ‘आसङ्गात्‘ संसर्गाद्भीताः । बिभेतेर्लिटि ”भीहीभृहुवाम्” (पा. सू. ३. १. ३९.) इत्याम्प्रत्ययः, श्लुभावश्च । नाशयन्तीति 'नाष्ट्राः’ आसुर्यः प्रजाः, ताश्च रक्षांसि च 'तत्’ अतो ‘यज्ञमुखात्‘ यज्ञप्रारम्भादपहन्ति । ‘एतत्‘ इति क्रियाविशेषणम् ॥ ३ ॥ 
</details>

<details><summary>Eggeling</summary>

3. For the gods, when they were performing the sacrifice, were afraid of a disturbance on the part of the Asuras and Rakshas: hence by this means he expels from here, at the very opening [^egg_98] of the sacrifice, the evil spirits, the Rakshas.

[^egg_98]: 12:1 Literally, 'from the very mouth,' which refers both to the mouth or hollow part of the two vessels (from which the enemies are, as it were, burnt out), and to the opening of the sacrifice. The same symbolical explanation is met with on the occasion of the heating of the sacrificial spoon, I, 3, 1, 5.
</details>


## ०४


<details open><summary>विश्वास-प्रस्तुतिः</summary>

(न्त्य) अ᳘थ प्रै᳘ति॥  
(त्यु᳘) उ᳘र्व्वन्त᳘रिक्षम᳘न्वेमी᳘त्यन्त᳘रिक्षं वा ऽअ᳘नुर᳘क्षश्चरत्यमूल᳘मुभय᳘तः प᳘रिछिन्नं य᳘थायं पु᳘रुषो ऽमूल᳘ऽउभय᳘तः प᳘रिछिन्नोऽन्त᳘रिक्षमनुच᳘रति तद्ब्र᳘ह्मणै᳘वैत᳘दन्त᳘रिक्षम᳘भयमनाष्ट्रं᳘ कुरुते॥
</details>

<details><summary>मूलम् - श्रीधरादि</summary>

(न्त्य) अ᳘थ प्रै᳘ति॥  
(त्यु᳘) उ᳘र्व्वन्त᳘रिक्षम᳘न्वेमी᳘त्यन्त᳘रिक्षं वा ऽअ᳘नुर᳘क्षश्चरत्यमूल᳘मुभय᳘तः प᳘रिछिन्नं य᳘थायं पु᳘रुषो ऽमूल᳘ऽउभय᳘तः प᳘रिछिन्नोऽन्त᳘रिक्षमनुच᳘रति तद्ब्र᳘ह्मणै᳘वैत᳘दन्त᳘रिक्षम᳘भयमनाष्ट्रं᳘ कुरुते॥
</details>

<details><summary>मूलम् - Weber</summary>

अ᳘थ प्रै᳘ति॥  
उर्व᳘न्त᳘रिक्षम᳘न्वेमी᳘त्यन्त᳘रिक्षं वा अ᳘नु र᳘क्षश्चरत्यमूल᳘मुभय᳘तः प᳘रिछिन्नं य᳘थायम् पु᳘रुषो ऽमूल᳘ उभय᳘तः प᳘रिछिन्नो ऽन्त᳘रिक्षमनुच᳘रति तद्ब्र᳘ह्मणै᳘वैत᳘दन्तरिक्षमभ᳘यमनाष्ट्रं᳘ कुरुते॥
</details>

<details><summary>मूलम् - विस्वरम्</summary>

अथ प्रैति- **”उर्वन्तरिक्षमन्वेमि”** (१ अ० ७ मं०) इति । अन्तरिक्षं वा अनु रक्षश्चरत्यमूलमुभयतः परिच्छिन्नं यथा ऽयं पुरुषो ऽमूल उभयतः परिच्छिन्नो ऽन्तरिक्षमनुचरति । तद्- ब्रह्मणैवैतदन्तरिक्षमभयमनाष्ट्रं कुरुते ॥ ४ ॥ 
</details>

<details><summary>सायणः</summary>

**अथ प्रैती**ति । शूर्पप्रतपनानन्तरमुर्विति मन्त्रेण हविर्निर्वापार्थं शकटसमीपं 'प्रैति’ प्रगच्छेत् [^१_१६] । मन्त्रप्रयोजनमाह- **अन्तरिक्षं वे**ति । यथा वृक्षो मूलैः पृथिवीमनुप्रविष्टस्तिष्ठत्येव, न च गच्छति; यथा व्याघ्रादिरभितः पाशाभ्यां बद्ध्वा ध्रियमाणः नैवं पुरुषो मूलवान्, नाप्युभयतः केनचित् संसर्गिणा प्रतिबद्धः, किन्तु ‘परिच्छिन्नः‘ प्रतिबन्धकासंसृष्टः सन् अन्तरिक्षे विश्रम्भं चरति । तथैव निर्वप्स्यमानहविरादानार्थं [^२_१७] रक्षो ऽप्युक्तविशेषणविशिष्टं सत् तं निर्वप्स्यन्तं पुरुषमनुगच्छेत् अतस्तदेतत्पुरुषेण गम्यमानमन्तरिक्षप्रदेशे ‘ब्रह्मणा‘ उर्वित्यनेनैव मन्त्रेण ‘अनाष्ट्रम्‘ हिंसाकररहितम् । अत एवाभयं कुरुते । ‘उरु’ विस्तीर्णं प्रतिबन्धकरक्षोलक्षणमूर्त्तद्रव्यविरहादिति हि मन्त्रार्थः ॥ ४ ॥ 
 
[^१_१६]: ”गच्छत्युर्वन्तरिक्षमिति श्रपणस्य पश्चादनस्तिष्टत्समङ्गि” (श्रौ. सू. २. ५७) ॥ 

[^२_१७]: निर्वर्त्यमान इ. पा. । 
</details>

<details><summary>Eggeling</summary>

4. He now steps forward (to the cart [^egg_99]), with the text (Vāj. S. I, 7 c): 'I move along the wide aërial realm.' For the Rakshas roams about in the air, rootless and unfettered in both directions (below and above); and in order that this man (the Adhvaryu) may move about the air, rootless and unfettered in both directions, he by this very prayer renders the atmosphere free from danger and evil spirits.

[^egg_99]: 12:2 The cart containing the rice or barley, or whatever material may be used instead, stands behind (i.e. west of) the Gārhapatya, fitted with all its appliances (except the oxen). Kāty. Śr. II, 3, 12. Rice-grains, as the most common material, will be assumed to constitute the chief havis (sacrificial food) at the present sacrifice.
</details>


## ०५


<details open><summary>विश्वास-प्रस्तुतिः</summary>

स वा ऽअ᳘नस एव᳘ गृह्णीयात्॥  
(द᳘) अ᳘नो ह वाऽ अ᳘ग्रे प᳘श्चेव वा᳘ऽ इदं य᳘च्छालᳮ स य᳘देवा᳘ग्रे त᳘त्करवाणी᳘ति त᳘स्माद᳘नस एव᳘ गृह्णीयात्॥
</details>

<details><summary>मूलम् - श्रीधरादि</summary>

स वा ऽअ᳘नस एव᳘ गृह्णीयात्॥  
(द᳘) अ᳘नो ह वाऽ अ᳘ग्रे प᳘श्चेव वा᳘ऽ इदं य᳘च्छालᳮ स य᳘देवा᳘ग्रे त᳘त्करवाणी᳘ति त᳘स्माद᳘नस एव᳘ गृह्णीयात्॥
</details>

<details><summary>मूलम् - Weber</summary>

स वा अ᳘नस एव᳘ गृह्णीयात्॥  
अ᳘नो ह वा अ᳘ग्रे पॗश्चेव वा᳘ इदं य᳘छालᳫं स यदेवा᳘ग्रे त᳘त्करवाणि᳘ति त᳘स्माद᳘नस एव᳘ गृह्णीयात्॥
</details>

<details><summary>मूलम् - विस्वरम्</summary>

स वा अनस एव गृह्णीयात् । अनो ह वा अग्रे, पश्चेव वा इदम्- यच्छालं; स यदेवाग्रे तत् करवाणीति । तस्मादनस एव गृह्णीयात् ॥ ५ ॥ 
</details>

<details><summary>सायणः</summary>

अनस एव सकाशाद् ग्रहणे कारणमाह- **अनो ह वा** इति । अन एव हि प्रथमं धान्यस्याधिकरणम् । अनसः सकाशान्नीयमानं धान्यं ‘पश्चेव‘ पश्चादेव । किं तत् ? यत् ‘शालम्‘ एतच्छालागतं भवति । ”पश्च पश्चा च च्छन्दसि” (पा. सू. ५. ३. ३३.) इति निपातितम् | शालाशब्दाच्छान्दसत्वेन छस्य विकल्पितत्वादण् । यत् ‘अग्रे‘ गृहप्रवेशात्प्रागनसि स्थितम् । अत एव गृहिणामाशयानुपहतं तदेव यज्ञसाधनं करवाणीति योग्यत्वे हेतुः । तस्मादनस एव सकाशात् सो ऽध्वर्युर्गृह्णीयान्न शालातः ॥ ५ ॥ 
</details>

<details><summary>Eggeling</summary>

5. It is from the cart that he should take (the rice required for the sacrifice). For at first the cart (is the receptacle of the rice) and afterwards this hall

and because he thinks 'what was at first (in the cart, and hence still unimpaired by entering the householder's abode), that I will operate upon;' for that reason let him take (rice) from the cart.
</details>


## ०६


<details open><summary>विश्वास-प्रस्तुतिः</summary>

(द्भू) भूमा वा ऽअ᳘नः॥  
(नो) भूमा हि वा ऽअ᳘नस्त᳘स्माद्यदा᳘ बहु भ᳘वत्यनोवा᳘ह्वयमभूदि᳘त्याहुस्त᳘द्भूमा᳘नमे᳘वैतदु᳘पैति त᳘स्माद᳘नस एव᳘ गृह्णीयात्॥
</details>

<details><summary>मूलम् - श्रीधरादि</summary>

(द्भू) भूमा वा ऽअ᳘नः॥  
(नो) भूमा हि वा ऽअ᳘नस्त᳘स्माद्यदा᳘ बहु भ᳘वत्यनोवा᳘ह्वयमभूदि᳘त्याहुस्त᳘द्भूमा᳘नमे᳘वैतदु᳘पैति त᳘स्माद᳘नस एव᳘ गृह्णीयात्॥
</details>

<details><summary>मूलम् - Weber</summary>

भूमा वा अ᳘नः॥  
भूमा हि वा अ᳘नस्त᳘स्माद्यदा᳘ बहु भ᳘वत्यनोवाह्य᳘मभूदि᳘त्याहुस्त᳘द्भूमा᳘नमेॗवैतदु᳘पैति त᳘स्माद᳘नस एव᳘ गृह्णीयात्॥
</details>

<details><summary>मूलम् - विस्वरम्</summary>

भूमा वा अनः । भूमा हि वा अनस्तस्माद्- यदा बहु भवति, अनोवाह्यमभूदित्याहुः । तद् भूमानमेवैतदुपैति । तस्मादनस एव गृह्णीयात् ॥ ६॥
</details>

<details><summary>सायणः</summary>

अथानसो ऽप्यग्रे खलादानीयमानं मूतस्थमेव [^१_१७] किं न निरूप्यते ? इत्यत आह- **भूमा वा** इति । मूतस्थ ह्येवाल्पम्, ततो निरूप्यमाणं हविर्हिंसितभिक्षावद्देवा न गृह्णीयुः । अपि स्मर्यते हि- 
"आत्मानं पीडयित्वा तु भिक्षां यः संप्रयच्छति । 
सा भिक्षा हिंसिता ज्ञेया न सा ग्राह्या कदाचन” इति ॥ 
बहोर्भावः ‘भूमा‘ भवितरि भावोपचारो ऽतिशयार्थः । मूर्तिभूतं ब्रह्मण्यमेवायं पुनातीतिवत् । अतो बहुतरं भूमा अन इत्यर्थः । तस्यार्थे लोकप्रसिद्धिमाह- **भूमा ही**ति । प्रसिद्धिं लोकव्यवहारेण साधयति- ’अनोवाह्यम्‘ अनसा वोढुमहम् । **तदित्या**दि । तदेतदनस्स्थं हविरुपयच्छन् भूयिष्ठमेवोपैति । अतो हिंसितमिक्षा निराकृता ॥ ६ ॥

[^१_१७]: मूतं बद्धम् । मूतस्थं बद्धावस्थमित्यर्थः । 
</details>

<details><summary>Eggeling</summary>

6. Moreover, the cart represents an abundance; for the cart does indeed represent an abundance: hence, when there is much of anything, people say that there are 'cart-loads' of it. Thus he thereby approaches an abundance, and for this reason he should take from the cart.
</details>


## ०७


<details open><summary>विश्वास-प्रस्तुतिः</summary>

(द्य) यज्ञो वा ऽअ᳘नः॥
(नो) यज्ञो हि वा ऽअ᳘नस्त᳘स्माद᳘नस एव य᳘जूᳫंषि स᳘न्ति न᳘ कौष्ठ᳘स्य न᳘ कुम्भ्यै भ᳘स्त्रायै ह स्म᳘र्षयो गृह्णन्ति तद्वृ᳘षीन्प्र᳘ति भ᳘स्त्रायै य᳘जूᳫंष्यासुस्ता᳘न्येत᳘र्हि प्रा᳘कृतानि यज्ञा᳘द्यज्ञं नि᳘र्मिमा ऽइ᳘ति त᳘स्माद᳘नस एव᳘ गृह्णीयात्॥
</details>

<details><summary>मूलम् - श्रीधरादि</summary>

(द्य) यज्ञो वा ऽअ᳘नः॥
(नो) यज्ञो हि वा ऽअ᳘नस्त᳘स्माद᳘नस एव य᳘जूᳫंषि स᳘न्ति न᳘ कौष्ठ᳘स्य न᳘ कुम्भ्यै भ᳘स्त्रायै ह स्म᳘र्षयो गृह्णन्ति तद्वृ᳘षीन्प्र᳘ति भ᳘स्त्रायै य᳘जूᳫंष्यासुस्ता᳘न्येत᳘र्हि प्रा᳘कृतानि यज्ञा᳘द्यज्ञं नि᳘र्मिमा [^१_१७] ऽइ᳘ति त᳘स्माद᳘नस एव᳘ गृह्णीयात्॥

[^१_१७]: ‘निर्ममा‘ इति पा. भाष्यसम्मतश्च । 
</details>

<details><summary>मूलम् - Weber</summary>

यज्ञो वस᳘न्ति न᳘ कौष्ट᳘स्य न᳘ कुम्भ्यै भ᳘स्त्रायै ह स्म᳘ऽर्षयो गृ᳘ह्णन्ति तद्वृ᳘षीन्प्रति भ᳘स्त्रायै य᳘जूंष्यासुस्ता᳘न्येत᳘र्हि प्रा᳘कृतानि यज्ञाद्यज्ञं नि᳘र्मिमा [^wbr_1] इ᳘ति त᳘स्माद᳘नस एव᳘ गृह्णीयात्॥  

[^wbr_1]: निर्ममै Sây.B. निर्ममे Sây. A.C. but निर्मिमा ३.१.२१.
</details>

<details><summary>मूलम् - विस्वरम्</summary>

यज्ञो वा अनः । यज्ञो हि वा अनस्तस्माद्- अनस एव यजूंषि सन्ति । न कौष्ठस्य न कुम्भ्यै । भस्त्रायै ह स्मर्षयो गृह्णन्ति । तद्वृषीन् प्रति भस्त्रायै यजूंष्यासुः । तान्येतर्हि प्राकृतानि- यज्ञाद्यज्ञं निर्मिमा इति । तस्मादनस एव गृह्णीयात् ॥ ७ ॥ 
</details>

<details><summary>सायणः</summary>

अनस एव ग्रहणे हेत्वन्तरमाह- **यज्ञो वा** इति । यज्ञसाधनत्वादनसि साधनस्तुत्यै यज्ञत्वोपचारः । इज्यते ऽनेनेति करण एव वा 'नङ् [^१_१८]‘ प्रत्ययः । वै- शब्दस्तस्य विधिश्रुतिसिद्धं यज्ञसाधनत्वं स्तोतुं स्मारयति । न केवलं श्रुतिसिद्धं तस्य तत्साधनत्वम्, अपि तु प्रत्यक्षादिप्रमाणैरपि तस्य साधनत्वं सिद्धमित्याह- यज्ञो हीति । अनसो ऽसाधारण्ये हेत्वन्तरमाह- **तस्मादि**ति । यस्मादनस एव ग्रहणम्, तस्माद्ग्रहणमन्त्राः ”धूरसि” (वा. सं. १. ८.) ”अह्नुतमसि हविर्द्धानम्-” (वा. सं. १.९.) इत्यादयो ऽनो ऽवयवलिङ्गा दृश्यन्ते । न पुनः कोष्ठगतस्य [^२_१८]- कुम्भीगतस्य [^३_१८] वा धान्यस्य । कुम्भी-शब्दस्तन्निष्ठधान्यं लक्षयति, मञ्चाः क्रोशन्तीतिवत् । लुप्तनिर्दिष्टा षष्ठी । ऋषिमतमाह- **भस्त्राया** [^४_१८] इति । षष्ठ्यर्थे चतुर्थी । तस्मिन् पक्षे भस्त्रायाः के मन्त्रा इत्याह- **तद्वृषीनि**ति । उस्त्वर्थे । तदा तु तान्येव यजूंषि भस्त्रायाः प्रतिपादकानि स्युरित्यर्थः । अनःपक्षे हे अनः ! यत् त्वं ‘धूरसि‘ त्वमुद्भूतमतुलं हविर्द्धानमसीति । भस्त्रापक्षे [^५_१८] तु हे भस्त्रे ! इत्येव विशेषः । मन्त्रदारिद्र्य इव कस्मात्तान्येव ? अन्यानि चेत्, भस्त्रायाः के मन्त्रा इत्यत आह- **तान्येतर्ही**ति । तैरेव यजुर्भिर्ग्रहणे यानि यजूंषि प्रकृतावनस्यासन्, तान्येवैवं सति विकृतौ भस्त्रायामपि स्युः । तथात्वस्यापि किं फलमिति चेत्तत्राह- **यज्ञादि**ति । यज्ञसाधनमन आश्रित्य सकृत्प्रयुज्य तत इदमुक्त्वैव यज्ञं भस्त्रादिकं ‘निर्ममे‘ अनुतिष्ठानि, इत्येवमनुष्ठातुराशय इत्यर्थः । ननु प्रकृतावेव पक्षान्तरं भस्त्रा, यथा यवः; तत् किमुच्यते प्राकृतानीति ? सत्यम् । प्राकृतमुपदिश्यमानं यथा प्रथमम्, वैकृतन्त्वतिदेशाच्चरमं प्रतीयते; एवं स्वशब्देनाभिधानात्प्रथमप्रतिपत्तेरेव प्राकृतमुच्यते । तल्लक्षितापूर्वसाधनत्वात्तु पश्चात्प्रतीतेर्भस्त्रा विकृतिवद्विकृतिः । अतो भस्त्रायामपि यववदुपदेशादेव धर्मसंबन्धो नातिदेशात् । व्रीहीनवहन्तीति अपूर्वं व्रीहयः प्रकृतिद्रव्यमपहन्तीति यथा, तथा ऽनेन पदेनापि भस्त्राविपरिग्रह इति ॥ ७ ॥ 

[^१_१८]: पा. सू. ३.३.९० । 

[^२_१८]: यत्र प्रभूतं धान्यं चिरं निधायापि न विक्रीयते तादृग्वान्यसंरक्षकप्रबन्धविशेषः कोष्ठपदवाच्यः । लोके हिन्दीभाषायां ‘खलियान‘ महाराष्ट्रभाषायां ‘कोठा‘ ‘कणगा‘ इति प्रसिद्धम् । 

[^३_१८]: एकसंवत्सरपर्याप्तं धान्यं क्रीत्वा सुगुप्त्यै भस्ममिश्रं च कृत्वा यत्र पात्रे निधीयते तत्पात्रं कुम्भीपदवाच्यम् । लोके हिन्दीभाषायां ‘झाल’ ‘मटकी' ‘पातली‘ महाराष्ट्रभाषायां ‘खारी‘ ‘पंचपात्र’ इति प्रसिद्धम् । 

[^४_१८]: संवत्सरादधिककालपर्याप्तं धान्यं क्रीत्वा यत्रेष्टकादिनिर्मिते स्थाने निधीयते तत्स्थानं भस्त्रापदवाच्यं भवति । लोके हिन्दीभाषायां ‘बुखारी‘ महाराष्ट्रभाषायां 'पेव‘ ‘बळद‘ इति प्रसिद्धम् ।  

[^५_१८]: एतच्च पक्षद्वयं (का. श्रौ. सू. २ । ३ । ३८) द्रष्टव्यम् । 
</details>

<details><summary>Eggeling</summary>

7. The cart further is (one of the means of) the sacrifice; for the cart is indeed (one of the means of) sacrifice. To the cart, therefore, refer the (following) Yajus-texts, and not to a store-room, nor to a jar. The R̥shis, it is true, once took (the rice) from a leathern bag, and hence, in the case of the R̥shis, the Yajus-texts applied to a leathern bag. Here, however, they are taken in their natural application. Because he thinks 'from (or, by means of) the sacrifice I will perform the sacrifice,' let him, therefore, take (rice) from the cart.
</details>


## ०८


<details open><summary>विश्वास-प्रस्तुतिः</summary>

(दु᳘) उ᳘तो पात्र्यै᳘ गृह्णन्ति॥
(न्त्य᳘) अ᳘नन्तरायमुत᳘र्हि य᳘जूᳫंषि जपेत्स्फ्य᳘मु त᳘र्ह्यध᳘स्तादुपो᳘ह्य गृह्णीयाद्य᳘तो युन᳘जाम त᳘तो व्वि᳘मुञ्चामे᳘ति य᳘तो᳘ ह्येव᳘ युञ्ज᳘न्ति त᳘तो व्वि᳘मुञ्चन्ति॥
</details>

<details><summary>मूलम् - श्रीधरादि</summary>

(दु᳘) उ᳘तो पात्र्यै᳘ गृह्णन्ति॥
(न्त्य᳘) अ᳘नन्तरायमुत᳘र्हि य᳘जूᳫंषि जपेत्स्फ्य᳘मु त᳘र्ह्यध᳘स्तादुपो᳘ह्य गृह्णीयाद्य᳘तो युन᳘जाम त᳘तो व्वि᳘मुञ्चामे᳘ति य᳘तो᳘ ह्येव᳘ युञ्ज᳘न्ति त᳘तो व्वि᳘मुञ्चन्ति॥
</details>

<details><summary>मूलम् - Weber</summary>

उॗतो पात्र्यै᳘ गृआ᳘मु त᳘र्ह्यव᳘स्तादुपो᳘ह्य [^wbr_2] गृह्णीयाद्य᳘तो युन᳘जाम त᳘तो वि᳘मुञ्च्चन्ति॥ 

[^wbr_2]: ॰र्ह्यधधस्तादु॰ Sây
</details>

<details><summary>मूलम् - विस्वरम्</summary>

उतो पात्र्यै गृह्णन्ति । अनन्तरायमु तर्हि यजूंषि जपेत् । स्फ्यमु तर्ह्यधस्तादुपोह्य गृह्णीयात्- यतो युनजाम ततो विमुञ्चामेति । यतो ह्येव युञ्जन्ति ततो विमुञ्चन्ति ॥ ८ ॥ 
</details>

<details><summary>सायणः</summary>

पात्रीतो ग्रहणे धर्मविशेषमाह- **उतो पात्र्या** इति । ‘उतो’ अपि तु यदि पात्र्या [^१_१८] गृह्णीयात्, तदा धूरीषाद्यभावेन तदुपस्थानविरहादननुष्ठानकृतं व्यवधानमन्तरायमन्तरेण तत्प्रकाशकयजूंषि ”धूरसि” ”देवानामसि” इत्यादीनि जपेत् । तत्रैव धर्मान्तरमाह- **स्फ्यमु तर्ही**ति । तस्मिन् पात्रीपक्षे तस्या अधस्तात् स्फ्यमुपनिधाय [^२_१९] गृह्णीयात् । यदाह कात्यायनः- ”पात्र्यां वा स्फ्योपहितायां [^३_१९] धूरीवारोहणानि पात्रीबिले जपति” (श्रौ. सू. २. ७२. ७३) इति । अनसो ग्रहणे स्फ्योपहितपात्रीतो ग्रहणे ऽतिशयितं प्रयोजनमाह- **यतो युनजामे**ति । यो ऽयं स्फ्यमाश्रित्य ‘युनजाम’ यज्ञेन योगं प्राप्नवाम, ततस्तस्मिन्नेव स्फ्ये ’विमुञ्चाम-’ इति वियोगमपि करवाम । (इति) योगवियोगसामानाधिकरण्यसिद्धिः । स्फ्योपहितपात्रीतो ग्रहणपक्षे अनःपक्षादतिशय इत्यर्थः । अयमत्राभिप्रायः- अनसो निर्वापपक्षे हि जुहूपभृतौ शकटस्य धुरोर्निदध्यात् । पात्रीतः पुनर्निर्वापे तदाधारभूते स्फ्ये तयोर्निधानं विमोकः । तदुक्तं कात्यायनेन- ”घृताची ऽइति धुरि निदधात्यनसि चेद्ग्रहणम्” "स्फ्ये पात्र्यां चेत्” (श्रौ. सू. ३. १३७. १३८) इति । तथा ऽपां प्रणयनं च स्फ्येन सहेत्युक्तमापस्तम्बेन- ”स्फ्येनोपसंगृह्याविषिञ्चन् हरति” (आ. श्रौ. सू. १. १६. ८) इति । एवं च स्फ्येनैव योगः, स्फ्य एव वियोगात्मको विमोको ऽपीति पात्रीतो ग्रहणे योगवियोगयोः सामानाधिकरण्यलाभो ऽतिशय इति । अथ तयोर्वैयधिकरण्यात् सामानाधिकरण्योक्तो ऽतिशय इत्याशङ्क्य लोकप्रसिद्ध्यनुसरणमतिशय इत्याह- **यतो ह्येवे**ति । सार्वविभक्तिकस्तसिः । यत्रैव योगः, तत्रैव वियोगो न्याय्यः; न हि कर्णे युक्तः कट्या विमुच्यत इत्यर्थः ॥ ८ ॥ 

[^१_१८]: पात्र्याम् इति कुत्रचित्पाठः । वस्तुतस्तु- पात्र्या इति पञ्चम्यर्थे चतुर्थी । (का. सू. वृ. २ । ३ । २८) इति । 

[^२_१९]: स्फ्यो नाम बाहुमात्रः खड्गाकारकाष्ठविशेषः । इति (तै. सं. १ । ६ । ८ । २) सा. भाष्ये । तथा का. श्रौ. सू. ‘स्फ्यो ऽस्याकृतिः‘ (१ । ३ । ३९) ‘खादिरः स्फ्यः‘ इति चेहैव (३ । ६ । २ । १२) । 

[^३_१९]: तथा ऽत्र वैद्यनाथमिश्रास्तु ”स्फ्योपहितायां-स्फ्यस्य उप समीपे हितायामिति” सूत्रार्थप्रतीतेः । अन्यथा- उपशब्दो व्यर्थः स्यादिति । न चैवं वाच्यं ”स्फ्यमुतर्ह्यधस्तादुपोह्ये” ति श्रुतिगतो ऽधः शब्दो व्यर्थो भविष्यतीति । स तु स्फ्यस्यानसो लघुत्वात्पात्र्या उपर्यपि निधानं प्राप्नोतीति तद्वारणेन सार्थक इति । अधःशतादधस्तादिव हि श्रेयसो ऽपचार इतिवत् । अतएव सूत्रकृत् अधःशब्दं तत्याज । सूत्रकृता त्यक्तत्वादेव श्रुतिरुपेक्ष्यैव वरुणप्रघासमार्जनवदिति । 
</details>

<details><summary>Eggeling</summary>

8. Some do indeed take it from a (wooden) jar. In that case also he should mutter the Yajus-texts without omitting any; and let him in that case take (the rice) after inserting the wooden sword [^egg_100] under

[^egg_100]: 13:1 The sphya is a straight sword (khaḍga) or knife, a cubit long, carved out of khadira wood (Mimosa Catechu). Kāty. Śr. I, 3, 33; 39. It is used for various purposes calculated to symbolically insure the safe and undisturbed performance of the sacrifice. On the present occasion it represents the yoke, by touching which (par. 10) the cart is connected with the sacrifice. At the close of the sacrifice also the offering spoons are, as it were, unyoked (or relieved of their duties), by being placed on the yoke, if the rice was taken from the cart; or on the wooden sword lying on the jar, if it was taken from the latter. See I, 8, 3, 26.

 (the jar). He does so, thinking 'where we want to yoke, there we unyoke;' for from the same place where they yoke, they also unyoke.
</details>


## ०९


<details open><summary>विश्वास-प्रस्तुतिः</summary>

त᳘स्य वा᳘ ऽएतस्या᳘नसः॥  
(सोऽग्नि)अग्नि᳘रेव धू᳘रग्निर्हि वै धूर᳘थ य᳘ ऽएनद्व᳘हन्त्यग्नि᳘दग्धमिवैषां व्व᳘हं भवत्य᳘थ य᳘ञ्जघ᳘नेन कस्तम्भीं प्र᳘ ऽउगं व्वे᳘दिरे᳘वास्य सा᳘ नीड᳘ ऽएव᳘ हविर्द्धा᳘नम्॥
</details>

<details><summary>मूलम् - श्रीधरादि</summary>

त᳘स्य वा᳘ ऽएतस्या᳘नसः॥  
(सोऽग्नि)अग्नि᳘रेव धू᳘रग्निर्हि वै धूर᳘थ य᳘ ऽएनद्व᳘हन्त्यग्नि᳘दग्धमिवैषां व्व᳘हं भवत्य᳘थ य᳘ञ्जघ᳘नेन कस्तम्भीं प्र᳘ ऽउगं व्वे᳘दिरे᳘वास्य सा᳘ नीड᳘ ऽएव᳘ हविर्द्धा᳘नम्॥
</details>

<details><summary>मूलम् - Weber</summary>

त᳘स्य वा᳘ एतस्या᳘नसः॥  
अग्नि᳘रेव धू᳘रग्निर्हि वै धूर᳘थ य᳘ ऽएनद्व᳘हन्त्यग्नि᳘दग्धमिवैषां व᳘हम् भवत्य᳘थ य᳘ज्जघ᳘नेन कस्तम्भीम् प्र᳘ उगं वे᳘दिरेॗवास्य सा᳘ नीड᳘ एव᳘ हविर्धा᳘नम्॥
</details>

<details><summary>मूलम् - विस्वरम्</summary>

तस्य वा एतस्यानसो ऽग्निरेव धूः । अग्निर्हि वै धूः । अथ य एनद् वहन्ति- अग्निदग्धमिवैषां वहं भवति । अथ यं जघनेन कस्तम्भीं, प्रउगं- वेदिरेवास्य सा । नीड एव हविर्द्धानम् ॥ ९ ॥ 
</details>

<details><summary>सायणः</summary>

अथ धुरः समन्त्रकमभिमर्शनं विधास्यंस्तदुपोद्घातत्वेन देवतारूपतां तस्याः प्रतिपादयति- **तस्ये**त्यादिना । अग्निरेव धूरिति यद्भुरो ऽग्न्यात्मकत्वं प्रतिज्ञातम्, तस्योपपादनम्- **अग्निर्हि वा** इत्यादि । अनसो या धूर्बलीवर्दवहनस्थानम् [^१_१९], तस्याग्न्यात्मकत्वमन्वयव्यतिरेकाभ्यां लोकप्रसिद्धमिति 'हि’- शब्दार्थः । तामेव प्रसिद्धिं दर्शयति- **अथ य एनदि**ति । ‘एनद्‘ धुराक्षम्, अनसो योगे खलु बलीवर्दा वहन्ति एषाम् ‘वहम्‘ वहनसाधनं कन्धरूपमङ्गमग्निदग्धमिव दृश्यते । अतो नूनम् ‘धूर्‘ वोढव्या धूरग्न्यात्मिकेत्यवसीयत इत्यर्थः । शकटान्निर्वापस्य प्राशस्त्यातिशयं द्योतयितुं तस्मिन् वेदिहविर्द्धानयोः संपत्तिमाह- **अथ यञ्जघनेने**ति । शकटस्याधःपतनं वारयितुमीषादण्डप्रोत्तम्भनार्था मेथी ‘कस्तम्भी‘ । ईषाद्वयं यत्र संसृप्तं ततः प्रत्यग्भागः, तयोरीषयोर्मध्यदेशः ‘प्रउगम्‘ । तच्च पश्चाद्विस्तृतम्, पुरस्ताद्ध्रसीयः । ‘वेदिः‘ अपि तथाविधा, ”त्रिंशत्पदानि पश्चात्तिरश्ची भवति, षट्त्रिंशत्प्राची, चतुर्विंशतिः पुरस्तात् तिरश्ची” (तै. सं. ६. २. ५. ८) इति श्रुतेः । अतस्तत्सारूप्यात्प्रउगस्य वेदित्वव्यपदेशः । **नीड एवे**ति । धान्यनिधानाय परिश्रितप्रदेशो नीडः [^२_२०]‘ । हविर्द्धानमपि परिश्रितम् [^३_२०] । परिश्रयणसाम्यान्नीडस्य हविर्द्धानत्वम् ॥ ९ ॥ 

[^१_१९]: ”युगस्य प्रान्तौ धूःशब्देनोच्येते, यावनडुत्स्कन्धयोरुपरि निधीयेते” इति (का. श्रौ. सू. २ । ३ । १३ वृ.)। 

[^२_२०]: शकटस्योपस्थरूपः पश्चाद्भागः । (का. श्रौ. सू. ७ । ९ । ६ । वृ.)। 

[^३_२०]: (का . श्रौ. सू. ८ । ३ । २१ । इति) । 
</details>

<details><summary>Eggeling</summary>

9. (Like) fire, verily, is the yoke of that very cart; for the yoke is indeed (like) fire: hence the shoulder of those (oxen) that draw this (cart) becomes as if burnt by fire. The middle part of the pole behind the prop represents, as it were, its (the cart's) altar [^egg_101]; and the enclosed space of the cart (which contains the rice) constitutes its havirdhānam (receptacle of the sacrificial food) [^egg_102].

[^egg_101]: 14:1 The pole of an Indian cart consists of two pieces of wood, joined together in its forepart and diverging towards the axle. Hence, as Sāyaṇa remarks, it resembles the altar in shape, being narrower in front and broader at the back, the altar measuring twenty-four cubits in front and thirty cubits at the back. At the extreme end of the pole a piece of wood is fastened on, or the pole itself is turned downwards, so as to serve as a prop or rest (popularly called 'sipoy' in Western India, and 'horse' in English).

[^egg_102]: 14:2 The havirdhāna (-maṇḍapa) is a temporary shed or tent erected on the sacrificial ground for the performance of the Soma-sacrifice, in which the two carts containing the Soma-plants are placed. These carts themselves, however, are also called havirdhāna. Cf. IV, 6, 9, 10 seq.; III, 5, 3, 7.
</details>


## १०


<details open><summary>विश्वास-प्रस्तुतिः</summary>

(ᳮ) स धु᳘रमभि᳘मृशति॥  
धू᳘रसि धू᳘र्व धू᳘र्वन्तं धू᳘र्व तं᳘ योऽस्मान्धू᳘र्वति तं᳘ धूर्व यं᳘ व्वयं धू᳘र्वाम इ᳘त्यग्निर्वा᳘ ऽएष धु᳘र्यस्त᳘मेत᳘दत्येष्य᳘न्भवति हवि᳘र्ग्रहिष्यंस्त᳘स्मा ऽए᳘वैतान्नि᳘ह्नुते त᳘थो हैतमे᳘षो ऽअतिय᳘न्तमग्निर्धु᳘र्यो न᳘ हिनस्ति॥
</details>

<details><summary>मूलम् - श्रीधरादि</summary>

(ᳮ) स धु᳘रमभि᳘मृशति॥  
धू᳘रसि धू᳘र्व धू᳘र्वन्तं धू᳘र्व तं᳘ योऽस्मान्धू᳘र्वति तं᳘ धूर्व यं᳘ व्वयं धू᳘र्वाम इ᳘त्यग्निर्वा᳘ ऽएष धु᳘र्यस्त᳘मेत᳘दत्येष्य᳘न्भवति हवि᳘र्ग्रहिष्यंस्त᳘स्मा ऽए᳘वैतान्नि᳘ह्नुते त᳘थो हैतमे᳘षो ऽअतिय᳘न्तमग्निर्धु᳘र्यो न᳘ हिनस्ति॥
</details>

<details><summary>मूलम् - Weber</summary>

स धु᳘रमभि᳘मृशति॥  
धू᳘रसि धू᳘र्व धू᳘र्वन्तं धू᳘र्वॗ तं यो ऽस्मान्धू᳘र्वति तं᳘ धूर्वयं᳘ वयं धू᳘र्वाम इ᳘त्यग्निर्वा᳘ एष धु᳘र्यस्त᳘मेत᳘दत्येष्य᳘न्भवति हवि᳘र्ग्रहिष्यंस्त᳘स्माएॗवैतान्नि᳘ह्नुते त᳘थो हैनमेॗषो ऽतिय᳘न्तमग्निर्धु᳘र्यो न᳘ हिनस्ति॥
</details>

<details><summary>मूलम् - विस्वरम्</summary>

स धुरमभिमृशति- ”धूरसि धूर्व धूर्वन्तं, धूर्व तं- यो ऽस्मान् धूर्वति, तं धूर्व- यं वयं धूर्वामः” (१ अ० ८ मं०) इति । अग्निर्वा एष धुर्यः, तमेतदत्येष्यन् भवति- हविर्ग्रहीष्यन् । तस्मा एवैतान् निह्नुते । तथो हैतमेषो ऽतियन्तमग्निर्धुर्यो न हिनस्ति ॥ १० ॥ 
</details>

<details><summary>सायणः</summary>

औपोद्धातिकं समन्त्रकमभिमर्शनं विधत्ते [^१_२०]- स धुरमिति । अस्याभिमर्शस्य प्रयोजनमाह- अग्निर्वा इति । युगस्य धुरि भवो ऽग्निः ‘धुर्यः‘ । ”भवे च्छन्दसि” (पा. सू. ४. ४. ११०) इति यत् । हविर्ग्रहणाय शकटस्य ‘परिश्रितप्रदेशम्‘ पश्चाद्भागं यास्यन्, 'तं‘ धुर्यं पौरस्त्यमग्निमतिक्रमिष्यन् [^२_२०] भवति । तदतिक्रमे च स क्रुध्येत् । तस्य प्रसादनाय 'एतद्' धूरसीति मन्त्रोच्चारणेन ‘तस्मै‘ एवाग्नये ‘निह्नुते‘ अपनयति । अतिक्रमजनितं स्वापराधं प्रशमय्य प्रसादयति । ”ह्नुङ् अपनयने” धातुः (अदा. आ. ७२.) । ”श्लाघह्नुङ्स्थाशपाम्–” (पा. सू. १. ४. ३४) इति तच्छब्दाच्चतुर्थी । यश्चास्माकं हिंसिता, यो ऽप्यस्माभिर्हिस्यः, ‘तं‘ द्विविधं शत्रुमेव ‘धूर्व‘ हिंस्याः, यो ऽस्मानिति हि मन्त्रार्थः । तथा सत्येवं प्रार्थितो ऽग्निरतिक्रामन्तमप्यर्ध्वर्युं न बाधत इत्यर्थः ॥ १० ॥ 

[^१_२०]: ”धूरसीति धूरभिमर्शनम्” श्रौ. सू. २. ५८ ॥ 

[^२_२०]: 'धौरस्त्यम्’ इति 'धौरेयम्‘ इति च पाठान्तरम् । 
</details>

<details><summary>Eggeling</summary>

10. He now touches the yoke, with the text (Vāj. S. I, 8 a): 'Thou art the yoke (dhur); injure (dhūrv) thou the injurer! injure him that injures us! injure him whom we injure!' For there being a fire in the yoke by which he will have to pass when he fetches the material for the oblation, he thereby propitiates it, and thus that fire in the yoke does not injure him when he passes by.
</details>


## ११


<details open><summary>विश्वास-प्रस्तुतिः</summary>

त᳘द्ध स्मैतदा᳘रुणिराह॥  
(हा) अर्द्धमासशो वा᳘ ऽअह᳘ᳮ सप᳘त्नान्धूर्वामी᳘त्येत᳘द्ध स्म स त᳘द᳘भ्याह॥
</details>

<details><summary>मूलम् - श्रीधरादि</summary>

त᳘द्ध स्मैतदा᳘रुणिराह॥  
(हा) अर्द्धमासशो वा᳘ ऽअह᳘ᳮ सप᳘त्नान्धूर्वामी᳘त्येत᳘द्ध स्म स त᳘द᳘भ्याह॥
</details>

<details><summary>मूलम् - Weber</summary>

त᳘द्ध स्मैतदा᳘रुणिराह॥  
अधर्मासशो वा᳘ अह᳘ᳫं᳘ सप᳘त्नान्धूर्वामी᳘त्येत᳘द्ध स्म स त᳘दॗभ्याह॥
</details>

<details><summary>मूलम् - विस्वरम्</summary>

तद्ध स्मैतदारुणिराह- 'अर्द्धमासशो वा अहं सपत्नान् धूर्वामि’- इति । एतद्ध स्म स तदभ्याह ॥ ११॥ 
</details>

<details><summary>सायणः</summary>

तन्मन्त्रोच्चारणेन शत्रुहिंसनं महर्षिव्यवहारेण संवादयति- **तद्धे**ति । 'तत्’ तत्राभिमर्शनविषये ‘एतदारुणिराह स्म‘ । एतच्छब्दपरामृश्यं दर्शयति- **अर्द्धमासश** इति । मासस्यार्द्धमर्द्धमासः । ”अर्द्धं नपुंसकम्” (पा. सू. २. २. २) इत्येकवद्भावः । अर्द्धमासे ऽर्द्धमासे; पौर्णमास्यां दर्शे च । ”सङ्ख्यैकवचनाच्च वीप्सायाम्” (पा. सू. ५. ४. ४३) इति शस्प्रत्ययः । 'एतद्ध स्म'- इति ऋषेरभिप्रायकथनम् । ‘एतत्’ इति धूरसीत्यभिमर्शनमित्यर्थः ॥ ११ ॥ 
</details>

<details><summary>Eggeling</summary>

11. Here now Āruṇi said: 'Every half-moon  [^egg_103] I destroy the enemies.' This he said with reference to this point.

[^egg_103]: 14:3 I.e. at the time of the new and the full moon. Schol.
</details>


## १२


<details open><summary>विश्वास-प्रस्तुतिः</summary>

(हा) अ᳘थ जघ᳘नेन कस्तम्भी᳘मीषा᳘मभिमृ᳘श्य जपति॥  
देवा᳘नामसि व्व᳘ह्नितमᳮ स᳘स्नितमं प᳘प्रितमं जु᳘ष्टतमं देवहू᳘तमम् । अ᳘ह्नुतमसि हविर्द्धा᳘नं द्दᳮ हस्व मा᳘ ह्वारित्य᳘न ऽए᳘वैतदु᳘पस्तौत्यु᳘पस्तुताद्रात᳘मनसो हवि᳘र्गृह्णानी᳘ति मा᳘ ते यज्ञ᳘पतिर्ह्वार्षीदि᳘ति य᳘जमानो वै᳘ यज्ञ᳘पतिस्तद्य᳘जमानायै᳘वैतदुह्वलामा᳘शास्ते॥
</details>

<details><summary>मूलम् - श्रीधरादि</summary>

(हा) अ᳘थ जघ᳘नेन कस्तम्भी᳘मीषा᳘मभिमृ᳘श्य जपति॥  
देवा᳘नामसि व्व᳘ह्नितमᳮ स᳘स्नितमं प᳘प्रितमं जु᳘ष्टतमं देवहू᳘तमम् । अ᳘ह्नुतमसि हविर्द्धा᳘नं द्दᳮ हस्व मा᳘ ह्वारित्य᳘न ऽए᳘वैतदु᳘पस्तौत्यु᳘पस्तुताद्रात᳘मनसो हवि᳘र्गृह्णानी᳘ति मा᳘ ते यज्ञ᳘पतिर्ह्वार्षीदि᳘ति य᳘जमानो वै᳘ यज्ञ᳘पतिस्तद्य᳘जमानायै᳘वैतदुह्वलामा᳘शास्ते॥
</details>

<details><summary>मूलम् - Weber</summary>

अ᳘थ जघ᳘नेन कस्तम्भी᳘मीषा᳘मभिमृ᳘श्य जपति॥  
देवा᳘नामसि व᳘ह्नितमᳫं स᳘स्नितमम् प᳘प्रितमं जु᳘ष्टतमं देवहू᳘तमम् । अ᳘ह्रुतमसि हविर्धा᳘नं दृ᳘ᳫं᳘हस्व मा᳘ ह्वारित्य᳘न एॗवैतदु᳘पस्तौत्यु᳘पस्तुताद्ध्रातम᳘नसो [^wbr_3] हवि᳘र्गृह्णानी᳘ति मा᳘ ते यज्ञ᳘पतिर्ह्वार्षीदि᳘ति य᳘जमानो वै᳘ यज्ञ᳘पतिस्तद्य᳘जमानायैॗवैतदुह्वलामा᳘शास्ते॥  

[^wbr_3]: ॰ताद्रात᳘० MBC. ॰ताद्ध्रात॰ Sây. which reading I now prefer. see ४.३.१८
</details>

<details><summary>मूलम् - विस्वरम्</summary>

अथ जघनेन कस्तम्भीमीषामभिमृश्य जपति- **”देवानामसि वह्नितमꣳ सस्नितमं पप्रितमं जुष्टतमं देवहूतमम्”** (१ अ० ८ मं०) **”अहुतमसि हविर्द्धानं, दृ ꣳ हस्व, मा ह्वाः”** (१ अ० ९ मं०) इति अन एवैतदुपस्तौति- ‘उपस्तुताद्रातमनसो हविर्गृह्णानि‘ -इति । **”मा ते यज्ञपतिर्ह्वार्षीत्”** (१ अ० ९ मं०) इति । यजमानो वै यज्ञपतिः । तद्यजमानायैवैतदह्वलामाशास्ते ॥ १२ ॥
</details>

<details><summary>सायणः</summary>

अथ समन्त्रकमीषाभिमर्शनं [^१_२०] विधत्ते [^२_२०]- **अथ जघनेने**ति । ‘कस्तम्भी‘ व्याख्याता । **अन एवे**ति । यद्यप्ययं मन्त्र ईषाभिमर्शने जप्यः, तथाप्यवयविस्तुत्यावयवो ऽपि स्तुतो भवतीत्यभिप्रेत्यैतन्मन्त्रवाक्यं वोढृतमत्वादिगुणकथनेनान एवोपस्तौति । अभिम्रष्टव्येषापरित्यागेन तदवयवि शकटं स्तुवतो ऽभिप्रायमाह- उपस्तुतादित्यादिना । ‘ध्रातं [^३_२१]‘ तृप्तम् । देवानां तृप्तिजनने पर्याप्तमित्यर्थः । ”ध्रै तृप्तौ” -इति भौवादिको (९३२) धातुः । अह्वलामाशास्ते इति । ‘यज्ञपतिर्मा ह्वार्षीत्‘ कुटिलगतिर्मा भवत्विति मन्त्रवाक्ये प्रतिपादनात् ह्वरणनिषेध [^४_२१] एव ‘अह्वला [^५_२१]-‘ शब्दार्थः ॥ १२ ॥ 

[^१_२०]: शकटस्य दीर्घे काष्ठमीषा, तदग्रस्य भूमिस्पर्शो मा भूदिति तदाधारत्वेन स्थापितं काष्ठमुपस्तम्भनम् । तस्य पश्चाद्भागे तामीपां स्पृशेदित्यर्थः । 

[^२_२०]: ”देवानामित्युपस्तम्भनस्य पश्चादीषाम्” (का. श्रौ. सू. २ । ५९) । 

[^३_२१]: ‘रातं‘….. इति पा. । मूलपुस्तकेषु च सर्वत्र रातमित्येवोपलभ्यते । ”रा दाने” अ. प. ”रै. शब्दे” भ्वा. प. ।

[^४_२१]: 'ह्वरनिषेधे’ इति पा. ।

[^५_२१]: ‘ह्वलह्मल चलने‘ भ्वा. प. ।
</details>

<details><summary>Eggeling</summary>

12. Thereupon, whilst touching the pole behind the prop, he mutters (Vāj. S. I, 8 b-9 a): 'To the gods thou belongest, thou the best carrying one, the most firmly joined [^egg_104], the most richly filled [^egg_105], the most agreeable (to the gods), the best caller of the gods!' 'Thou art unbent, the receptacle of oblations; be thou firm, waver not!' Thus he eulogises the cart, hoping that he may obtain the oblation from the one thus eulogised and pleased. He adds (Vāj. S. I, 9 b), 'May thy Lord of Sacrifice not waver!' for Lord of Sacrifice is the sacrificer, and it is for the sacrificer, therefore, that he thus prays for firmness.

[^egg_104]: 15:1 Sasni-tama (? 'the most bountiful'); sasni is explained by Mahīdhara (in accordance with Yāska, Nir. V, 1) by saṁsnāta, from snā, 'to purify, cleanse,' or from snā (snai), 'to envelop, wrap round;' hence 'cleanest or purest,' or 'most firmly secured by being tied (with thongs, &c.)' The latter was probably the meaning connected with the word in this sacrificial formula; though the correct derivation is no doubt from san, 'to acquire, gain,' and 'to bestow' (Roth, Nirukta notes, p. 52). In modern Indian carts the yoke is fastened on to the pole by a string.

[^egg_105]: 15:2 Papritama, 'most filled with rice,' &c. Schol.
</details>


## १३


<details open><summary>विश्वास-प्रस्तुतिः</summary>

(स्ते ऽथा᳘) अथा᳘क्रमते॥  
व्वि᳘ष्णुस्त्वाक्रमतामि᳘ति यज्ञो वै व्वि᳘ष्णुः स᳘ देवे᳘भ्य इमां व्वि᳘क्रान्तिं व्वि᳘चक्रमे᳘ यैषामियं व्वि᳘क्रान्तिरिद᳘मेव᳘ प्रथमे᳘न पदे᳘न पस्पारा᳘थेद᳘मन्त᳘रिक्षं द्विती᳘येन दि᳘वमुत्तमे᳘नैता᳘म्वे᳘वैष᳘ ऽएत᳘स्मै व्वि᳘ष्णुर्यज्ञो व्वि᳘क्रान्तिं व्वि᳘क्रमते॥
</details>

<details><summary>मूलम् - श्रीधरादि</summary>

(स्ते ऽथा᳘) अथा᳘क्रमते॥  
व्वि᳘ष्णुस्त्वाक्रमतामि᳘ति यज्ञो वै व्वि᳘ष्णुः स᳘ देवे᳘भ्य इमां व्वि᳘क्रान्तिं व्वि᳘चक्रमे᳘ यैषामियं व्वि᳘क्रान्तिरिद᳘मेव᳘ प्रथमे᳘न पदे᳘न पस्पारा᳘थेद᳘मन्त᳘रिक्षं द्विती᳘येन दि᳘वमुत्तमे᳘नैता᳘म्वे᳘वैष᳘ ऽएत᳘स्मै व्वि᳘ष्णुर्यज्ञो व्वि᳘क्रान्तिं व्वि᳘क्रमते॥
</details>

<details><summary>मूलम् - Weber</summary>

अथा᳘क्रमते॥  
वि᳘ष्णुस्त्वा क्रमतामि᳘ति यज्ञो वै वि᳘ष्णुः स᳘ देवे᳘भ्य इमां वि᳘क्रान्तिं वि᳘चक्रमेॗ यैषामियं वि᳘क्रान्तिरिद᳘मेव᳘ प्रथमे᳘न पदे᳘न पस्पारा᳘थेद᳘मन्त᳘रिक्षं द्विती᳘येनदि᳘वमुत्तमे᳘नैता᳘म्वेॗवैष᳘ एत᳘स्मै वि᳘ष्णुर्यज्ञो वि᳘क्रान्तिं वि᳘क्रमते॥
</details>

<details><summary>मूलम् - विस्वरम्</summary>

अथाक्रमत **"विष्णुस्त्वाक्रमताम्”** (१ अ० ९ मं०) इति । यज्ञो वै विष्णुः । स देवेभ्य इमां दिक्रांतिं विचक्रमे । यैनमियं विक्रान्तिः । इदमेव प्रथमेन पदेन पस्पार, अथेदमन्तरिक्षं द्वितीयेन, दिवमुत्तमेन । एतामु- एवैष एतस्मै विष्णुर्यज्ञो विक्रान्तिं विक्रमते ॥ १३ ॥
</details>

<details><summary>सायणः</summary>

शकटस्यारोहणं विधत्ते [^१_२१]- **अथाक्रमत** इति । हे शकट ! त्वां विष्णुरेवाक्रमताम्, नाहमिति मन्त्रार्थः । विष्णोरेवाक्रमणं किमिति प्रार्थ्यते ? इति चेत्, तत्राह- **यज्ञो वा** इत्यादि । विष्णोर्यज्ञस्य च व्यापनसामान्यात्तादात्म्यव्यपदेशः ‘एषाम्‘ देवानामर्थे या ‘इयम्‘ वैष्णवी विक्रान्तिः, इमामिति पूर्वत्रान्वयः । का पुनरियमिति ? तां दर्शयति- **इदमेवे**त्यादिना । त्रैविक्रमसमये ‘इदमेव‘ परिदृश्यमानं पृथिव्याख्यं स्थानं प्रथमेन पादनिधानेनाक्रममाणः ‘पस्पार’ पालयामास [^२_२१] । ”स्पृ प्रीतिपालनयोः” (स्वा. प. ३३) इति धातुः । निगदसिद्धमन्यत् ॥ १३॥ 
 
[^१_२१]: ”विष्णुस्त्वेत्यारोहणम् (श्रौ. सू. २. ६०) ।

[^२_२१]: पुनरिहोपरिष्टात् - (९. ३. ९) द्रष्टव्यम् ।
</details>

<details><summary>Eggeling</summary>

13. He now ascends (the cart by the southern wheel), with the text (Vāj. S. I, 9 c): 'May Vishṇu ascend thee!' For Vishṇu is the sacrifice; by striding (vi-kram) he obtained for the gods this all-pervading power (vikrānti) which now belongs to them. By his first step he gained this very (earth), by the second the aërial expanse, and by the last step the sky. And this very same pervading power Vishṇu, as sacrifice, by his strides obtains for him (the sacrificer).
</details>


## १४


<details open><summary>विश्वास-प्रस्तुतिः</summary>

(ते᳘ ऽथ) अ᳘थ प्रे᳘क्षते॥  
(त ऽ) उरु व्वा᳘ताये᳘ति प्राणो वै व्वा᳘तस्तद्ब्र᳘ह्मणै᳘वैत᳘त्प्राणा᳘य व्वा᳘तायोरुगायं᳘ कुरुते॥
</details>

<details><summary>मूलम् - श्रीधरादि</summary>

(ते᳘ ऽथ) अ᳘थ प्रे᳘क्षते॥  
(त ऽ) उरु व्वा᳘ताये᳘ति प्राणो वै व्वा᳘तस्तद्ब्र᳘ह्मणै᳘वैत᳘त्प्राणा᳘य व्वा᳘तायोरुगायं᳘ कुरुते॥
</details>

<details><summary>मूलम् - Weber</summary>

अ᳘थ प्रे᳘क्षते॥  
उरु वा᳘ताये᳘ति प्राणो वै वा᳘तस्तद्ब्र᳘ह्मणैवैत᳘त्प्राणा᳘य वा᳘तायोरुगायं᳘ कुरुते॥
</details>

<details><summary>मूलम् - विस्वरम्</summary>

अर्थ मेक्षते- **”उरू पानाय”** (१ अ० ९ मं०) इति । प्राणो वै वातः, तद् ब्रह्मणैवैतत्प्राणाय वातायोरुगायं कुरुते ॥ १४ ॥ 
</details>

<details><summary>सायणः</summary>

पुरोडाशीयानां व्रीहीणां समन्त्रकमवेक्षणं विधत्ते [^१_२१]- **अथ प्रेक्षत** इति । **प्राणो वा** इति । ”वायुः प्राणो भूत्वा नासिके प्राविशत्” (ऐ. ब्रा. १. ४. २. ४) इति श्रुतेः प्राणवातयोरेकत्वम् । ‘तत्‘ तथा सति ‘ब्रह्मणा‘ मन्त्रेणैव प्राणात्मकाय 'वाताय‘ एतत् ‘उरुगायम्’ ऊरुभवनं कीर्त्तनं कुरुत इत्यर्थः ॥ १४ ॥ 

[^१_२१]: ”प्रेक्षत उरुवातायेति हविष्यान्‘ (श्रौ. सू. २. ६१) ।
</details>

<details><summary>Eggeling</summary>

14. He then looks (at the rice) and (addressing the cart) mutters (Vāj. S. I, 9 d): 'Wide open (be

thou) to the wind!' For wind means breath; so that by this prayer he effects free scope for the air of the (sacrificer's) breath.
</details>


## १५


<details open><summary>विश्वास-प्रस्तुतिः</summary>

(ते ऽथा᳘) अथा᳘पास्यति॥  
(त्य᳘) अ᳘पहतंᳮ र᳘क्ष इ᳘ति यद्य᳘त्र कि᳘ञ्चिदा᳘पन्नं भ᳘वति य᳘द्यु᳘ ना᳘भ्येव᳘ मृशेत्त᳘न्नाष्ट्रा᳘ ऽए᳘वैतद्र᳘क्षाᳫंस्यतो᳘ ऽपहन्ति॥
</details>

<details><summary>मूलम् - श्रीधरादि</summary>

(ते ऽथा᳘) अथा᳘पास्यति॥  
(त्य᳘) अ᳘पहतंᳮ र᳘क्ष इ᳘ति यद्य᳘त्र कि᳘ञ्चिदा᳘पन्नं भ᳘वति य᳘द्यु᳘ ना᳘भ्येव᳘ मृशेत्त᳘न्नाष्ट्रा᳘ ऽए᳘वैतद्र᳘क्षाᳫंस्यतो᳘ ऽपहन्ति॥
</details>

<details><summary>मूलम् - Weber</summary>

अथा᳘पास्यति॥  
अ᳘पहतं र᳘क्ष इ᳘ति यद्य᳘त्र कि᳘ञ्चिदापन्नम् भ᳘वति य᳘द्युॗ नाॗभ्येव᳘ मृशेत्त᳘न्नाष्ट्रा᳘ एॗवैतद्र᳘क्षाᳫं स्यतो᳘ ऽपहन्ति॥
</details>

<details><summary>मूलम् - विस्वरम्</summary>

अथापास्यति- **”अपहत ꣳ रक्षः”** (१ अ० ९ मं०) इति । यद्यत्र किञ्चिदापन्नं भवति, यद्यु नाभ्येव मृशेत्, तन्नाष्ट्रा एवैतद्रक्षांस्यतो ऽपहन्ति ॥ १५ ॥ 
</details>

<details><summary>सायणः</summary>

**यद्यत्रे**ति । ‘अत्र‘ पुरोडाशीयेषु व्रीहिषु यदि किञ्चित्तृणादिकम् ‘आपन्नम्‘ क्षिप्तं भवेत्, तत् ”अपहतम्” इति मन्त्रेण निरस्येदित्यर्थः [^१_२२] । यदि तु तत्र तृणादिकं न भवेत्, तदा पुरोडाशीयं व्रीहिसमूहमेवानेन मन्त्रेणाभिमृशेदित्यर्थः ॥ १५ ॥ 

[^१_२२]: ”अपहतमिति निरस्यत्यन्यत्” “अविद्यमाने ऽभिमृशेत्“ श्रौ. सू. २. ६२. ६३ ।
</details>

<details><summary>Eggeling</summary>

15. With the text (Vāj. S. I, 9 e), 'Repelled is the Rakshas!' he then throws away whatever (grass, &c.) may have fallen on it. But if nothing (have fallen on it), let him merely touch it. He thereby drives away from it the evil spirits, the Rakshas.
</details>


## १६


<details open><summary>विश्वास-प्रस्तुतिः</summary>

(न्त्य᳘) अ᳘थाभि᳘पद्यते॥  
य᳘च्छन्तां पञ्चे᳘ति प᳘ञ्च वा᳘ ऽइमा᳘ अङ्गु᳘लयः पा᳘ङ्क्तो वै᳘ यज्ञस्त᳘द्यज्ञ᳘मे᳘वैतद᳘त्र दधाति॥
</details>

<details><summary>मूलम् - श्रीधरादि</summary>

(न्त्य᳘) अ᳘थाभि᳘पद्यते॥  
य᳘च्छन्तां पञ्चे᳘ति प᳘ञ्च वा᳘ ऽइमा᳘ अङ्गु᳘लयः पा᳘ङ्क्तो वै᳘ यज्ञस्त᳘द्यज्ञ᳘मे᳘वैतद᳘त्र दधाति॥
</details>

<details><summary>मूलम् - Weber</summary>

अ᳘थाभि᳘पद्यते॥  
य᳘छन्ताम् पञ्च᳘ति प᳘ञ्च वा᳘ इमा᳘ अङ्गु᳘लयः पा᳘ङ्क्तो वै᳘ यज्ञस्त᳘द्यज्ञ᳘मेॗवैतद᳘त्र दधाति॥
</details>

<details><summary>मूलम् - विस्वरम्</summary>

अथाभिपद्यते- **”यच्छन्तां पंच”** (१ अ० ९ मं०) इति । पञ्च वा इमा अङ्गुलयः, पाङ्क्तो वै यज्ञः । तद्यज्ञमेवैतदत्र दधाति ॥ १६ ॥ 
</details>

<details><summary>सायणः</summary>

हविर्ग्रहणाय समन्त्रकं स्पर्शनं विधत्ते [^१_२२]- **अथाभिपद्यत** इति । ’अभिपद्यते‘ आलभते [^२_२२], स्पृशति । हविर्ग्रहीतुं बध्नन्तु पञ्चाङ्गुलय इत्यर्थः । मन्त्रगतपञ्चशब्दार्थमाह-**पाङ्क्तो वा** इति । ”पञ्चपदा पङ्क्तिः [^३_२२]” (ऐ. ब्रा. ६. ४. ४.) यज्ञो ऽपि धानाकरम्भादिपञ्चहविष्क इति पञ्चसंख्यायोगसाम्यात् ‘पाङ्क्तः‘ । तथा च तैत्तिरीयकम्- ”धानाः करम्भः परिवापः पुरोडाशः पयस्या, तेन पङ्क्तिराप्यते; तद्यज्ञस्य पाङ्क्तत्वम् [^४_२२]” (तै. सं. ६. ५. ११. ८.) इति । ‘तत्‘ तथा सति ‘एतत्‘ एतेन पञ्चशब्दोपेतमन्त्रोच्चारणेन ‘अत्र‘ अस्मिन् शकटे ‘पाङ्क्तम्‘ यज्ञमेव धारयतीत्यर्थः ॥ १६ ॥ 

[^१_२२]: ”यच्छन्तामित्यालभते” (श्रौ. सू. २. ६४) ।

[^२_२२]: ”हस्तेनालम्भनमिति” निगमे ऽष्टमखण्डे कात्यायनः ।

[^३_२२]: (पिङ्गलछन्दःसूत्रे ५ । ६ । १२ ।) “पञ्च पदानि परिमाणमस्येत्यर्थे” (पा. सू. ५ । १ । ५९) ।

[^४_२२]: ”भृष्टा धाना यवाः, आज्यसंयुक्ताः सक्तवः करम्भः, व्रीहिजन्या लाजाः परिवापाः, पिष्टविकारः पुरोडाशः, क्षीरविकारः पयस्या” इति तै. सं. १ । ४ । २८ । सा. भाष्ये ।
</details>

<details><summary>Eggeling</summary>

16. He touches (the rice), with the text (Vā, . S. I, 9 f), 'Let the five take!' for five are these fingers, and fivefold also is the sacrifice [^egg_106]; so that he thereby puts the sacrifice on it (the cart).

[^egg_106]: 16:1 According to Sāyaṇa, because there are five kinds of oblations (havish-paṅkti) at the Soma-sacrifice. Cf. Ait. Br. II, 24, with Haug's translation. Compare also the distinction of five different parts-in the victim at animal sacrifices: Śat. Br. I, 5, 2, 16; Ait. Br. II, 14; III, 23; and the five kinds of victims, viz. man, horse, bullock, ram, and he-goat: Ath. V. XI, 2, 9; Śat. Br. I, 2, 3, 6. 7; VI, 2, 1, 6. 18; VII, 5, 2, in; Taitt. S. IV, 2, 10; Chānd. Up. II, 6, 1.
</details>


## १७


<details open><summary>विश्वास-प्रस्तुतिः</summary>

(त्य᳘) अ᳘थ गृह्णाति॥  
देव᳘स्य त्वा सवितुः᳘ प्रस᳘वे ऽश्वि᳘नोर्बाहु᳘भ्यां पूष्णो ह᳘स्ताभ्यामग्न᳘ये जु᳘ष्टं गृह्णामी᳘ति सविता वै᳘ देवा᳘नां प्रसविता त᳘त्सवितप्रसूत ए᳘वैत᳘द्गृह्णात्यश्वि᳘नोर्बाहु᳘भ्यामि᳘त्यश्वि᳘नावध्वर्यू᳘ पूष्णो ह᳘स्ताभ्यामि᳘ति पूषा᳘ भागदुघो᳘ ऽशनं पाणि᳘भ्यामुपनिधाता᳘ सत्यं᳘ देवा अ᳘नृतं मनु᳘ष्यास्त᳘त्सत्ये᳘नै᳘वैत᳘द्गृह्णाति॥
</details>

<details><summary>मूलम् - श्रीधरादि</summary>

(त्य᳘) अ᳘थ गृह्णाति॥  
देव᳘स्य त्वा सवितुः᳘ प्रस᳘वे ऽश्वि᳘नोर्बाहु᳘भ्यां पूष्णो ह᳘स्ताभ्यामग्न᳘ये जु᳘ष्टं गृह्णामी᳘ति सविता वै᳘ देवा᳘नां प्रसविता त᳘त्सवितप्रसूत ए᳘वैत᳘द्गृह्णात्यश्वि᳘नोर्बाहु᳘भ्यामि᳘त्यश्वि᳘नावध्वर्यू᳘ पूष्णो ह᳘स्ताभ्यामि᳘ति पूषा᳘ भागदुघो᳘ ऽशनं पाणि᳘भ्यामुपनिधाता᳘ सत्यं᳘ देवा अ᳘नृतं मनु᳘ष्यास्त᳘त्सत्ये᳘नै᳘वैत᳘द्गृह्णाति॥
</details>

<details><summary>मूलम् - Weber</summary>

अ᳘थ गृह्णाति॥  
देव᳘स्य त्वा सवितुः᳘ प्रसॗवे ऽश्वि᳘नोर्बाहु᳘भ्याम् पूष्णो ह᳘स्ताभ्याम् अग्न᳘ये जु᳘ष्टं गृह्णामी᳘ति सविता वै᳘ देवा᳘नाम् प्रसविता त᳘त्सवितृ᳘प्रसूत एॗवैत᳘द्गृह्णात्यश्वि᳘नोर्बाहु᳘भ्यामि᳘त्यश्वि᳘नावध्वर्यू᳘ पूष्णो ह᳘स्ताभ्यामि᳘ति पूषा᳘ भागदुघो᳘ ऽशनम् पाणि᳘भ्यामुपनिधाता᳘ सत्यं᳘ देवा अ᳘न्तम्मनुॗष्यास्त᳘त्सत्ये᳘नैॗवैत᳘द्गृह्णाति॥
</details>

<details><summary>मूलम् - विस्वरम्</summary>

अथ गृह्णाति- **”देवस्य त्वा सवितुः प्रसवे ऽश्विनोर्बाहुभ्यां पूष्णो हस्ताभ्यामग्नये जुष्टं गृह्णामि”** (१ अ० १० मं०) इति । सविता वै देवानां प्रसविता । तत्सवितृप्रसूत एवै तद् गृह्णाति । अश्विनोर्बाहुभ्यामिति । अश्विनावध्वर्यू । पूष्णो हस्ताभ्यामिति । पूषा भागदुघः, अशनं पाणिभ्यामुपनिधाता । सत्यं देवाः, अनृतं मनुष्याः, तत्सत्येनैवैतद्गृह्णाति ॥ १७ ॥ 
</details>

<details><summary>सायणः</summary>

अथ समन्त्रकं हविर्ग्रहणं विधत्ते [^१_२२]- **अथ गृह्णाती**ति । अनुष्ठेयहविर्ग्रहणानुगुण्यं मन्त्रस्य दर्शयति- **सविता वा** इत्यादिना । ‘देवानाम्‘ मध्ये 'सविता‘ खलु ‘प्रसविता‘ स्वस्वव्यापारेषु सर्वस्य लोकस्य प्रेरयिता । ” सूते प्रेरयतीति सविता” (निघ. ५. ४. २०.) – (निरु. ७. ७. ९.) इति तन्नामव्युत्पत्तेः । **अश्विनावध्वर्यू** इति । पुरा खलु देवकर्तृके यज्ञे ऽश्विनावध्वर्यू अभूताम्, अतस्तयोरेव बाहुभ्यां हविर्गृह्णामीत्यस्यार्थस्य प्रतिपादको मन्त्रभागो युक्त इत्यर्थः । **पूषा भागदुघ** इति । भागं दोग्धीति ‘भागदुघः‘ भागप्रद इत्यर्थः । ”दुहः कब् घश्च” (पा. सू. ३. २. ७०.) इति कब्घत्वे । तादृशः पूषा पाणितलाभ्यां सर्वस्य जनस्य ‘अशनम्‘ भोज्यमन्नम् ‘उपनिधाता’ उपनिधातुमुपस्थापयितुं शीलवान् । ताच्छीलिकस्तृन् [^२_२३] । ”न लोकाव्ययनिष्टा-” (पा. सू. २. ३. ६९) इति कर्मणि षष्ठ्याः प्रतिषेधः । तथा च पूषदेवताया हस्ताभ्यां हविर्ग्रहणं युक्ततरमिति भावः । इतो ऽप्यश्विनोर्बाहुभ्यामित्यादिकं युक्तमित्याह- **सत्यं देवा** इति । ‘देवाः‘ इति यत् । तत् ‘सत्यम्'; अमरणत्वेन विनाशाभावात् । मनुष्यास्तु तद्वैपरीत्यादनृतरूपाः । तस्मादश्विनोर्बाहुभ्यामित्यादिमन्त्रभागोच्चारणाद्देवतारूपेण ‘सत्येनैव‘ तद्धविर्ग्रहणं कृतं भवतीत्यर्थः ॥ १७ ॥ 

[^१_२२]: ’देवस्य त्वेति गृह्णात्याग्नेयं चतुरो मुष्टीन्’ इति (का, श्रौ. सू. २. ३. २०) । 

[^२_२३]: (पा. सू. ३ । २ । १३५) ।
</details>

<details><summary>Eggeling</summary>

17. He then takes (the rice), with the text (Vāj. S. I, 10 a, b): 'At the impulse (prasavana) of the divine Savitr̥, I take thee with the arms of the Aśvins, with the hands of Pūshan, thee, agreeable to Agni!' For Savitr̥ is the impeller (prasavitr̥) of the gods: therefore he takes this as one impelled by Savitr̥. 'With the arms of the Aśvins,' he says, because the two Aśvins are the Adhvaryu priests (of the gods). 'With the hands of Pūshan,' he says, because Pūshan is distributer of portions (to the gods), who with his own hands places the food before them. The gods are the truth, and men are the untruth: thus he thereby takes (the rice) by means of the truth.
</details>


## १८


<details open><summary>विश्वास-प्रस्तुतिः</summary>

(त्य᳘) अ᳘थ देव᳘ताया ऽआ᳘दिशति॥  
स᳘र्व्वा ह वै᳘ देव᳘ता ऽअध्वर्युᳮ हवि᳘र्ग्रहीष्य᳘न्तमु᳘पतिष्ठन्ते म᳘म ना᳘म ग्रहीष्यति म᳘म ना᳘म ग्रहीष्यती᳘ति ता᳘भ्य ऽए᳘वैत᳘त्सह᳘सतीभ्यो᳘ऽसमदं करोति॥
</details>

<details><summary>मूलम् - श्रीधरादि</summary>

(त्य᳘) अ᳘थ देव᳘ताया ऽआ᳘दिशति॥  
स᳘र्व्वा ह वै᳘ देव᳘ता ऽअध्वर्युᳮ हवि᳘र्ग्रहीष्य᳘न्तमु᳘पतिष्ठन्ते म᳘म ना᳘म ग्रहीष्यति म᳘म ना᳘म ग्रहीष्यती᳘ति ता᳘भ्य ऽए᳘वैत᳘त्सह᳘सतीभ्यो᳘ऽसमदं करोति॥
</details>

<details><summary>मूलम् - Weber</summary>

अ᳘थ देव᳘ताया आ᳘दिशति॥  
स᳘र्वा ह वै᳘ देव᳘ता अध्वर्यु᳘ᳫं᳘ हवि᳘र्गृहीष्य᳘न्तमु᳘पतिष्ठन्ते म᳘म ना᳘म ग्रहीष्यति म᳘म ना᳘म ग्रहीष्यती᳘ति ता᳘भ्य एॗवैत᳘त्सह᳘ सतीभ्यो᳘ ऽसमदं करोति॥
</details>

<details><summary>मूलम् - विस्वरम्</summary>

अथ देवताया आदिशति । सर्वा ह वै देवता अध्वर्युं हविग्रहीष्यन्तमुपतिष्ठन्ते- ‘मम नाम ग्रहीष्यति, मम नाम ग्रहीष्यति’- इति । ताभ्य एवैतत् सहसतीभ्यो ऽसमदं करोति ॥ १८ ॥ 
</details>

<details><summary>सायणः</summary>

“अग्नये जुष्टम्” [^१_२३]– इति देवतादेशनस्यावश्यकर्तव्यतां प्रतिपादयति- **सर्वा ह वा** इत्यादिना । स्वस्वनामग्रहणसंभावनयोपास्थितानां मध्ये कस्याश्चिदग्न्यादिदेवताया आदेशने सति सहवर्तमानाः । ताभ्यः षष्ठ्यर्थे चतुर्थी [^२_२३] । तासां देवतानाम् ‘असमदम्‘ अकलहं परस्परमविरोधं करोति ॥ १८ ॥ 

[^१_२३]: (माध्यं. सं. १ । १० । २) (का. श्रौ. सू. २ । ३ । २१) ।

[^२_२३]: (पा. सू. २ । ३ । ६२ । वा. षष्ठ्यर्थे चतुर्थी वाच्या) ।
</details>

<details><summary>Eggeling</summary>

18. He now announces (the oblation) to the deity (for whom it is intended). For when the Adhvaryu is about to take the oblation, all the gods draw near to him, thinking, 'My name he will choose! my name he will choose!' and among them who are thus gathered together, he thereby [^egg_107] establishes concord.

[^egg_107]: 17:1 Viz. by calling out the names, since, without this being done, quarrels would arise among the deities as to whom the offering might be intended for. Mahīdh.
</details>


## १९


<details open><summary>विश्वास-प्रस्तुतिः</summary>

य᳘द्वेव᳘ देव᳘ताया ऽआदिश᳘ति॥  
या᳘वतीभ्यो ह वै᳘ देव᳘ताभ्यो हवी᳘ᳫंषि गृह्य᳘न्तऽ ऋण᳘मु हैव तास्ते᳘न मन्यन्ते य᳘दस्मै तं का᳘मᳮ समर्द्ध᳘येयुर्यत्काम्या᳘गृह्णाति त᳘स्माद्वै᳘ देव᳘ताया ऽआ᳘दिशत्येव᳘मेव᳘ यथापूर्व्व᳘ᳮ हवी᳘ᳫंषि गृहीत्वा᳘॥
</details>

<details><summary>मूलम् - श्रीधरादि</summary>

य᳘द्वेव᳘ देव᳘ताया ऽआदिश᳘ति॥  
या᳘वतीभ्यो ह वै᳘ देव᳘ताभ्यो हवी᳘ᳫंषि गृह्य᳘न्तऽ ऋण᳘मु हैव तास्ते᳘न मन्यन्ते य᳘दस्मै तं का᳘मᳮ समर्द्ध᳘येयुर्यत्काम्या᳘गृह्णाति त᳘स्माद्वै᳘ देव᳘ताया ऽआ᳘दिशत्येव᳘मेव᳘ यथापूर्व्व᳘ᳮ हवी᳘ᳫंषि गृहीत्वा᳘॥
</details>

<details><summary>मूलम् - Weber</summary>

य᳘द्वेव᳘ देव᳘ताया आदिश᳘ति॥  
या᳘वतीभ्यो ह वै᳘ देव᳘ताभ्यो हवीं᳘षि गृह्य᳘न्त ऋण᳘मु {??} हैव तास्ते᳘न मन्यन्ते य᳘दस्मै तंका᳘मᳫं समर्ध᳘येयुर्यत्काम्या᳘ गृह्णा᳘ति त᳘स्माद्वै᳘ देव᳘ताय्: आ᳘दिशत्येव᳘मेव᳘ यथापूर्व᳘ᳫं᳘ हवीं᳘षि गृहीत्वा॥
</details>

<details><summary>मूलम् - विस्वरम्</summary>

यद्वेव देवताया आदिशति । यावतीभ्यो ह वै देवताभ्यो हवींषि गृह्यन्ते, ऋणमु हैव तास्तेन मन्यन्ते- यदस्मै तं कामं समर्द्धयेयुः, यत्काम्या गृह्णाति । तस्माद्वै देवताया आदिशति । एवमेव यथापूर्वं हवींषि गृहीत्वा ॥ १९ ॥ 
</details>

<details><summary>सायणः</summary>

प्रकारान्तरेणापि देवतादेशनस्य कर्तव्यतां प्रतिपादयति- **यावतीभ्य** इति । यत्परिमाणविशिष्टाभ्य इत्यर्थः । **ऋणमु हैवे**ति । स्वस्वनामोद्देशेन गृहीतं हविर्ऋणमेव ‘ताः‘ सर्वा देवता मन्यन्ते । कुत इदमवगतम् ? इति चेदुच्यते- ’यत्काम्या‘ यस्य फलस्येच्छया हविर्गृह्णाति, ‘तं कामम्‘ काम्यमानं फलविशेषम् 'अस्मै‘ यजमानाय ‘यद्’ यस्मात् समर्द्धयेयुः । तेन कारणेन हविष ऋणरूपत्वमवगतमित्यर्थः । यत्काम्येति यच्छब्दादिच्छार्थे “काम्यच्च“ (पा. सू. ३. १. ९.) इति काम्यच्, तदन्तादकारप्रत्यये [^१_२३] तृतीयाया लुक्। (पा. सू. ७ । १ । ३९) । **तस्मादि**ति । ‘तस्मात्‘ हविषि देवतानामृणत्वाभिमानात् । फलप्रदानेन तत्प्रत्यर्पणार्थं तत्र देवतानामावश्यमादेष्टव्यमित्यर्थः । अग्नीषोमीयादिहविरन्तरे ऽप्युक्तमतिदिशति- **एवमेवे**ति । ‘एवमेव‘ आग्नेयवदेव ‘यथापूर्वम्‘ यथाक्रमम्, अग्नीषोमीयादीनि ‘हवींषि‘ गृह्णीयादित्यर्थः । अत एव मन्त्रकाण्डे आग्नेयहविर्ग्रहणमन्त्रानन्तरम् ”अग्नीषोमाभ्यां जुष्टं गृह्णामि” (वा. सं. १. १०) इति ग्रहणमन्त्रशेष आम्नातः । कात्यायनो ऽप्यसूत्रयत्-”एवमग्नीषोमीयम्” ”यथादेवतमन्यत्”(श्रौ. सू. २. ६६. ६७.) इति ॥ १९ ॥ 
 
[^१_२३]: (पा. सू. ३ । ३ । १०२) । 
</details>

<details><summary>Eggeling</summary>

19. Another reason for which he announces (the oblation) to the deity, is this: whichever deities are chosen, they consider it as an obligation that they are bound to fulfil whatever wish he entertains whilst taking (the oblation); and for that reason also he announces it to the deity. After taking the oblations (to the other deities) in the same way as before [^egg_108],--

[^egg_108]: 17:2 Viz. as in the case of the oblation to Agni, and substituting the name of the respective deity in the formula used above (par. 17), 'Thee, agreeable to (Agni)!' The oblations prescribed for the full-moon sacrifice are a cake on eight potsherds for Agni, and one on eleven potsherds for Agni and Soma: for each of these cakes he takes four handfuls from the cart [and throws them into the Agnihotra ladle lying on the winnowing basket which he holds with his left hand. With each of the first three handfuls of each of the two oblations he repeats the above text, whilst the fourth handful is thrown in silently. After the oblation for Agni is taken, he pours it from the ladle into the winnowing basket so as to lie on the southern side; and then takes out the oblation for Agni-Soma, which is afterwards poured into the basket so as to lie north of the first heap]. Kāty. Śr. II, 3, 20-21 and Scholl.
</details>


## २०


<details open><summary>विश्वास-प्रस्तुतिः</summary>

(त्वा᳘था) अ᳘थाभि᳘मृशति॥  
भूता᳘य त्वा ना᳘रातयऽ इ᳘ति तद्य᳘त ऽएव᳘ गृह्णा᳘ति त᳘दे᳘वैतत्पु᳘नरा᳘प्याययति॥
</details>

<details><summary>मूलम् - श्रीधरादि</summary>

(त्वा᳘था) अ᳘थाभि᳘मृशति॥  
भूता᳘य त्वा ना᳘रातयऽ इ᳘ति तद्य᳘त ऽएव᳘ गृह्णा᳘ति त᳘दे᳘वैतत्पु᳘नरा᳘प्याययति॥
</details>

<details><summary>मूलम् - Weber</summary>

अ᳘थाभि᳘मृशति॥  
भूता᳘य त्वा ना᳘रातय इ᳘ति तद्य᳘त एव᳘ गृह्णा᳘ति त᳘देॗवैतत्पु᳘नरा᳘प्याययति॥
</details>

<details><summary>मूलम् - विस्वरम्</summary>

अथाभिमृशति- **”भूताय त्वा नारातये”** (१ अ० ११ मं०) इति । तद्यत एव गृह्णाति- तदेवैतत्पुनराप्याययति ॥ २० ॥ 
</details>

<details><summary>सायणः</summary>

निरुप्तशेषस्य समन्त्रकमभिमर्शनं विधत्ते [^१_२४]- **अथे**ति । **तद्यत एवे**ति । ‘तत्‘ तत्र शकटे ‘यत एव‘ यस्मादेव स्थानाद् गृह्णाति, ‘तदेव‘ तत्स्थानमेवानेन मन्त्रेण पुनः 'आप्याययति’ वर्द्धयति । 'भूताय‘ प्रभूताय समृद्ध्यर्थं त्वामभिमृशामि ‘अरातये‘ अदानायासमृद्धये नाभिमृशामि, इत्यस्यार्थस्य मन्त्रेण प्रतिपादनात् । सूत्रितं हि- ”भूताय त्वेति शेषाभिमर्शनम्” (श्रौ. सू. २. ६. ८) इति ॥ २० ॥ 

[^१_२४]: अत्र कर्काशयस्तु- “साकां ऽक्षत्वान्मन्त्रस्य परिशेषयामीत्यध्याहारः । न ह्यत्राभिमर्शनक्रियापदमेकवाक्यतामुपैति । किमिति । भूताय प्रभवायाविच्छेदाय नारातये अदानाय कृपणतया परिशेषयामीत्येकवाक्यता । न ह्यस्याविच्छेदायाभिमर्शनं परिशेषणं वा ऽविच्छेदाय भवति । तस्माद्यथोक्त एव वाक्यशेषः” इति । 
</details>

<details><summary>Eggeling</summary>

20. He touches (the rice that is left), with the text (Vāj. S. I, 11 a): 'For existence (or, abundance,--I leave) thee, not for non-offering [^egg_109]!' He thereby causes it to increase again.

[^egg_109]: 17:3 Thus Mahīdhara (i.e. to serve for future oblations, or as food for the priests'). Perhaps the meaning is, 'For a (divine or human) being thee, not for the evil spirit!' Cf. St. Petersburg Dict. s.v. bhūta.
</details>


## २१


<details open><summary>विश्वास-प्रस्तुतिः</summary>

(त्य) अ᳘थ प्राङ्प्रे᳘क्षते᳘॥  
स्वरभिवि᳘ख्येषमि᳘ति प᳘रिवृतमिव वा᳘ ऽएतद᳘नो भवति त᳘दस्यैतच्च᳘क्षुः पाप्म᳘गृहीतमिव भवति यज्ञो वै᳘ स्वर᳘हर्द्देवाः सू᳘र्य्यस्तत्स्व᳘रे᳘वैतद᳘तो ऽभिवि᳘पश्यति॥
</details>

<details><summary>मूलम् - श्रीधरादि</summary>

(त्य) अ᳘थ प्राङ्प्रे᳘क्षते᳘॥  
स्वरभिवि᳘ख्येषमि᳘ति प᳘रिवृतमिव वा᳘ ऽएतद᳘नो भवति त᳘दस्यैतच्च᳘क्षुः पाप्म᳘गृहीतमिव भवति यज्ञो वै᳘ स्वर᳘हर्द्देवाः सू᳘र्य्यस्तत्स्व᳘रे᳘वैतद᳘तो ऽभिवि᳘पश्यति॥
</details>

<details><summary>मूलम् - Weber</summary>

अ᳘थ प्राङ्प्रे᳘क्षते॥  
स्व᳘रभिवि᳘ख्येषमि᳘ति प᳘रिवृतमिव वा᳘ एतद᳘नो भवति त᳘दस्यैतच्च᳘क्षुः पाप्म᳘गृहीतमिव भवति यज्ञो वै स्व᳘र᳘हर्देवाः सू᳘र्यस्तत्स्व᳘रेॗवैतद᳘तो भिवि᳘पश्यति॥
</details>

<details><summary>मूलम् - विस्वरम्</summary>

अथ प्राङ् प्रेक्षते- **”स्वरभिविख्येषम्”** (१ अ० ११ मं०) इति । परिवृतमिव वा एतदनो भवति । तदस्यैतच्चक्षुः पाप्मगृहीतमिव भवति । यज्ञो वै स्वरहर्देवाः सूर्यः । तत्स्वरेवैतदतो ऽभिविपश्यति ॥ २१ ॥
</details>

<details><summary>सायणः</summary>

अथ समन्त्रकं प्रागवेक्षणं विधत्ते [^१_२४]- **अथ प्राङि**ति । **परिवृतमिव वे**त्यादि । परिवेष्टितमेव खल्वनो भवति, धान्यनिधानार्थम् । तन्मध्ये ऽवस्थितस्याध्वर्योश्चक्षुः 'पाप्मगृहीतमिव‘ काचकामलादिदोषदूषितमिव द्रष्टुं न समर्थं भवति, तत्र सहकारिण आलोकस्याभावात् । कथं तस्य दर्शनोपायः इति, तदुच्यते- अवेक्षणमन्त्रगत-स्वरितिशब्देन स्वर्गवाचिना तत्साधनभूतो यज्ञो ऽभिधीयते; अहरादीनि च तेन लक्षणया प्रतिपाद्यन्ते । अत एव ‘स्वर्‘- शब्दस्य सूर्यनामत्वमुक्तं यास्केन- ”स्वरादित्यो भवति” इति । ”सु अरणः, सु ईरणः” (निरु० १. ४. २) इति । ‘तत्‘ तथा सत्येतन्मन्त्रकरणकेन प्रेक्षणेन स्वरशब्दप्रतिपादितं यज्ञादिचतुष्टयमर्थजातं प्राच्यां दिशि प्रथमत उपलभ्यमानम् ‘अतः‘ अस्माच्छकटस्थानात् 'अभिविपश्यति’ अवलोकयति ॥ २१ ॥ 
 
[^१_२४]: ”स्वरिति प्राङीक्षते” इति (का. श्रौ. सू. २ । ३ । २४) । 
</details>

<details><summary>Eggeling</summary>

21. He now (whilst seated on the cart) looks towards east, with the text (Vāj. S. I, 11 b): 'May I perceive the light!' For that cart being covered up, its eye is thereby, as it were, affected with evil. Light, moreover, represents the sacrifice, the day, the gods, and the sun; so that he thereby perceives this same (fourfold) light.
</details>


## २२


<details open><summary>विश्वास-प्रस्तुतिः</summary>

(त्य) अथा᳘वरोहति॥  
द्द᳘ᳮ हन्तां दु᳘र्य्याः पृथिव्यामि᳘ति गृहा वै दु᳘र्य्यास्ते᳘ हेत᳘ ईश्वरो᳘ गृहा य᳘जमानस्य᳘ यो ऽस्यै᳘षोऽध्वय्यु᳘र्यज्ञे᳘न च᳘रति तं᳘ प्रय᳘न्तम᳘नु प्र᳘च्यो तोस्त᳘स्येश्वरः कु᳘लं व्वि᳘क्षोब्धोस्ता᳘ने᳘वैत᳘दस्यां᳘ पृथिव्यां᳘ द्दᳮ हति त᳘था᳘ नानुप्र᳘च्यवन्ते त᳘था न वि᳘क्षोभन्ते त᳘स्मादाह दृᳮ हन्तां दु᳘र्य्याः पृथिव्यामित्य᳘थ प्रै᳘त्यु᳘र्व्वन्त᳘रिक्षम᳘न्वेमी᳘ति᳘ सो ऽसा᳘वेव ब᳘न्धुः॥
</details>

<details><summary>मूलम् - श्रीधरादि</summary>

(त्य) अथा᳘वरोहति॥  
द्द᳘ᳮ हन्तां दु᳘र्य्याः पृथिव्यामि᳘ति गृहा वै दु᳘र्य्यास्ते᳘ हेत᳘ ईश्वरो᳘ गृहा य᳘जमानस्य᳘ यो ऽस्यै᳘षोऽध्वय्यु᳘र्यज्ञे᳘न च᳘रति तं᳘ प्रय᳘न्तम᳘नु प्र᳘च्यो तोस्त᳘स्येश्वरः कु᳘लं व्वि᳘क्षोब्धोस्ता᳘ने᳘वैत᳘दस्यां᳘ पृथिव्यां᳘ द्दᳮ हति त᳘था᳘ नानुप्र᳘च्यवन्ते त᳘था न वि᳘क्षोभन्ते त᳘स्मादाह दृᳮ हन्तां दु᳘र्य्याः पृथिव्यामित्य᳘थ प्रै᳘त्यु᳘र्व्वन्त᳘रिक्षम᳘न्वेमी᳘ति᳘ सो ऽसा᳘वेव ब᳘न्धुः॥
</details>

<details><summary>मूलम् - Weber</summary>

अथा᳘वरोहति॥  
दृ᳘ᳫं᳘हन्तां दु᳘र्याः पृथिव्यामि᳘ति गृहा वै दु᳘र्यास्ते᳘ हेत᳘ ईश्वरो᳘ गृहा य᳘जमानस्यॗ यो ऽस्यैॗषो ऽध्वर्यु᳘र्यज्ञे᳘न च᳘रति त᳘म् प्रय᳘न्तम᳘नु प्र᳘च्योतोस्त᳘स्येश्वरः कु᳘लं वि᳘क्षोब्धोस्ता᳘नेॗवैत᳘दस्या᳘म् पृथिव्यां᳘ दृंहति त᳘थाॗ नानुप्र᳘च्यवन्ते त᳘था न वि᳘क्षोभन्ते त᳘स्मादाह दृ᳘ᳫं᳘हन्तां दु᳘र्याः पृथिव्यामित्य᳘थ प्रै᳘त्युर्व᳘न्त᳘रिक्षम᳘न्वेमी᳘तिॗ सो ऽसा᳘वेव ब᳘न्धुः॥
</details>

<details><summary>मूलम् - विस्वरम्</summary>

अथावरोहति- **”दृꣳहन्तां दुर्याः पृथिव्याम्”** -(१ अ० ११ मं०) इति । गृहा वै दुर्याः । ते हैत ईश्वरो गृहा यजमानस्य- यो ऽस्यैषो ऽध्वर्युर्यज्ञेन चरति- तं प्रयन्तमनु प्रच्योतोः, तस्येश्वरः कुलं विक्षोब्धोः; तानेवैतदस्यां पृथिव्यां दृंहति । तथा नानुप्रच्यवन्ते, तथा न विक्षोभन्ते; तस्मादाह दृꣳहन्तां दुर्याः पृथिव्यामिति । अथ प्रैति- **”उर्वन्तरिक्षमन्वेमि”**- (१ अ० ११ मं०) इति । सो ऽसावेव बन्धुः ॥ २२ ॥ 
</details>

<details><summary>सायणः</summary>

अथ समन्त्रकं शकटादवरोहणं विधत्ते [^१_२५]- अथावरोहतीति । ते हैत इत्यादि । 'अस्य' यजमानस्य य एषो ऽध्वर्युः ‘यज्ञेन चरति‘ हविर्ग्रहणादिकं यज्ञसाधनमनुतिष्ठति, तं ‘प्रयन्तम्‘ शकटस्थानात् प्रगच्छन्तम् ‘अनु‘-सृत्य यजमानस्य ‘ते‘ गृहाः ‘इतः‘ अस्माद्भूलोकात् ‘प्रच्योतोरीश्वराः' प्रच्युतिं [^२_२५] प्राप्तुं समर्थाः । तथा ‘तस्य‘ यजमानस्य कुलं ‘विक्षोब्धोः‘ विक्षोभयितुं समर्थाः । ”ईश्वरे तोसुन्कसुनौ” (पा० सू० ३. ४. १३.) इति च्यवतेः क्षुभेश्च तोसुन् प्रत्ययः । अनेन मन्त्रेणावरोहन्नध्वर्युः ‘तानेव‘ यजमानस्य गृहान् ‘अस्याम्‘ पृथिव्याम् ‘दृंहति‘ दृढीकरोति । ”दृह-दृहि वृद्धौ” (भ्वा. प० ७३४, ७३५) इति धातुः । एवं सत्युक्तदोषनिवृत्तिमाह- तथेति । निरुप्तेन हविषा सहाग्निसमीपगमनं विधत्ते- अथ प्रैतीति । उर्विति मन्त्रस्य प्रागाम्नातं ब्राह्मणमत्रातिदिशति [^३_२५]- सो ऽसाविति । ”अन्तरिक्षं [^४_२५] वा अनुरक्षश्चरति”- इत्यादिको यो वाक्यशेषः, ‘सो ऽसावेव‘ अत्राम्नातस्यापि तस्य मन्त्रस्य ‘बंधुः‘ अनुकूलः, अतो ऽत्राप्यनुषज्य योजनीय इत्यर्थः ॥ २२ ॥ 

[^१_२५]: ”दृंहन्तामित्यवरोहति” इति श्रौ० सू० २. ७० ।

[^२_२५]: ”प्रच्यवयितुं समर्थाः” इति पा० ।

[^३_२५]: ”गच्छन्त्युर्वन्तरिक्षमिति श्रपणस्य पश्चात्सादयति पृथिव्यास्त्वेति” -इति श्रौ. सू. २. ७१. ।

[^४_२५]: इहैव ब्रा. पूर्वं (१ । २ । ४) द्रष्टव्यम् ।
</details>

<details><summary>Eggeling</summary>

22. He then descends (from the cart), with the text (Vāj. S. I, 11 c): 'May those provided with doors stand firm on the earth!' Those provided with doors are the houses: for the houses of the sacrificer might indeed be capable of breaking down behind the back of his Adhvaryu, when he walks forward (from the cart) with the sacrifice, and might crush his (the sacrificer's) family. By this (text), however, he causes them to stand firmly on this earth, so that they do not break down and crush (his family); for this reason he says: 'May those provided with doors stand firm on the earth!' He then walks forward (north of the Gārhapatya fire), with the text (Vāj. S. I, 11 d), 'I move along the wide aërial realm;' the application of which is the same (as before; see par. 4).
</details>


## २३


<details open><summary>विश्वास-प्रस्तुतिः</summary>

स य᳘स्य गा᳘र्हपत्ये हवी᳘ᳮ षि श्रप᳘यन्ति॥  
गा᳘र्हपत्ये त᳘स्य पा᳘त्राणि स᳘ᳮ सादयन्ति जघ᳘नेनो त᳘र्हि गा᳘र्हपत्यᳮ सादयेद्य᳘स्याहवनी᳘ये हवी᳘ᳮ षि श्रप᳘यन्त्याहवनी᳘ये त᳘स्य पा᳘त्राणि स᳘ᳮ सादयन्ति जघ᳘नेनो त᳘र्ह्याहवनी᳘यᳮ सादयेत्पृथिव्या᳘स्त्वा ना᳘भौ सादयामी᳘ति म᳘ध्यं वै ना᳘भिर्म्म᳘ध्यम᳘भयं त᳘स्मादाह पृथिव्या᳘स्त्वा ना᳘भौ सादयामीत्य᳘दित्या ऽउप᳘स्थ ऽइ᳘त्युप᳘स्थ ऽइवैनदभार्षुरि᳘ति वा᳘ ऽआहुर्यत्सु᳘गुप्तं गोपाय᳘न्ति त᳘स्मादाहा᳘दित्या ऽउप᳘स्थ इत्य᳘ग्ने हव्य᳘ᳮ रक्षे᳘ति त᳘दग्न᳘ये चै᳘वैत᳘द्धविः᳘ परिद᳘दाति गु᳘प्त्या ऽअस्यै᳘ च पृथिव्यै त᳘स्मादाहा᳘ग्ने हव्य᳘ᳮ रक्षे᳘ति॥
</details>

<details><summary>मूलम् - श्रीधरादि</summary>

स य᳘स्य गा᳘र्हपत्ये हवी᳘ᳮ षि श्रप᳘यन्ति॥  
गा᳘र्हपत्ये त᳘स्य पा᳘त्राणि स᳘ᳮ सादयन्ति जघ᳘नेनो त᳘र्हि गा᳘र्हपत्यᳮ सादयेद्य᳘स्याहवनी᳘ये हवी᳘ᳮ षि श्रप᳘यन्त्याहवनी᳘ये त᳘स्य पा᳘त्राणि स᳘ᳮ सादयन्ति जघ᳘नेनो त᳘र्ह्याहवनी᳘यᳮ सादयेत्पृथिव्या᳘स्त्वा ना᳘भौ सादयामी᳘ति म᳘ध्यं वै ना᳘भिर्म्म᳘ध्यम᳘भयं त᳘स्मादाह पृथिव्या᳘स्त्वा ना᳘भौ सादयामीत्य᳘दित्या ऽउप᳘स्थ ऽइ᳘त्युप᳘स्थ ऽइवैनदभार्षुरि᳘ति वा᳘ ऽआहुर्यत्सु᳘गुप्तं गोपाय᳘न्ति त᳘स्मादाहा᳘दित्या ऽउप᳘स्थ इत्य᳘ग्ने हव्य᳘ᳮ रक्षे᳘ति त᳘दग्न᳘ये चै᳘वैत᳘द्धविः᳘ परिद᳘दाति गु᳘प्त्या ऽअस्यै᳘ च पृथिव्यै त᳘स्मादाहा᳘ग्ने हव्य᳘ᳮ रक्षे᳘ति॥
</details>

<details><summary>मूलम् - Weber</summary>

स य᳘स्य गा᳘र्हपत्ये हवीं᳘षि श्रप᳘यन्ति॥  
गा᳘र्हपत्ये त᳘स्य पा᳘त्राणि स᳘ᳫं᳘सादयन्ति जघ᳘नेनो त᳘र्हि गा᳘र्हपत्यᳫं सादयेद्य᳘स्याहवनी᳘ये हवीं᳘षि श्रप᳘यन्त्याहवनी᳘ये त᳘स्य पा᳘त्राणि स᳘ᳫं᳘सादयन्ति जघ᳘नेनो त᳘र्ह्याहवनी᳘यᳫं सादयेत्पृथिव्या᳘स्त्वा ना᳘भौ सादयामी᳘ति म᳘ध्यं वै ना᳘भिर्म᳘ध्यम᳘भयं त᳘स्मादाह पृथिव्या᳘स्त्वा ना᳘भौ सादयामीत्य᳘दित्या उप᳘स्थ इ᳘त्युप᳘स्थ ऽइवैनदभार्षुरि᳘ति वा᳘ आहुर्यत्सु᳘गुप्तं गोपाय᳘न्ति त᳘स्मादाहा᳘दित्या उप᳘स्थ इत्य᳘ग्ने हव्यं᳘ रक्षे᳘ति त᳘दग्न᳘ये चैॗवैत᳘द्धविः᳘ परिद᳘दाति गु᳘प्त्या अस्यै᳘ च पृथिव्यै त᳘स्मादाहा᳘ग्ने हव्यं᳘ रक्षे᳘ति॥
</details>

<details><summary>मूलम् - विस्वरम्</summary>

स यस्य गार्हपत्ये हवींषि श्रपयन्ति गार्हपत्ये तस्य पात्राणि संसादयन्ति । जघनेनो तर्हि गार्हपत्यं सादयेत् । यस्याहवनीये हवींषि श्रपयन्ति, आहवनीये तस्य पात्राणि संसादयन्ति । जघनेनो तर्ह्याहवनीयं सादयेत्- **“पृथिव्यास्त्वा नाभौ सादयामि”**- (१ अ. ११ मं.) इति । मध्यं वै नाभिर्मध्यमभयं तस्मादाह- पृथिव्यास्त्वा नाभौ सादयामीति । **”अदित्या ऽउपस्थे-”** (१ अ. ११ मं.) इति उपस्थ इवैनदभार्षुरीति वा आहुर्यत्सुगुप्तं गोपायन्ति, तस्मादाह- अदित्या ऽउपंस्थ इति । **”अग्ने हव्यꣳरक्ष-”** (१ अ. ११ मं.) । इति । तदग्नये चैवैतद्धविः परिददाति गुप्त्या, अस्यै च पृथिव्यै; तस्मादाह- अग्ने हव्य ꣳ रक्षेति ॥ २३ ॥ २ ॥ (१।२) 
</details>

<details><summary>सायणः</summary>

आहृतस्य हविषः सादनं विधत्ते- **स यस्ये**त्यादिना । गार्हपत्य आहवनीये वा यस्मिन्नग्नौ श्रपणम् । तस्य पश्चात् ‘पात्रासादनम्‘ निरुप्तस्य हविषः सादनं च कर्त्तव्यमित्यर्थः । सादनमन्त्रगत- ‘नाभि’- शब्दस्याभिप्रेतमर्थमाह- **मध्यं वा** इति । मनुष्यादिशरीरेषु नाभेर्मध्यदेशे ऽवस्थानात् पृथिव्या नाभिरिति मध्यमेवोच्यते । तच्च मध्यम् ‘अभयम्‘ भयरहितम्; प्रान्तदेशे हि चौरव्याघ्रादिभयम् । अतः पृथिव्याः संबन्धिनि राक्षसादिभयरहिते स्थाने त्वां सादयामि इति मन्त्रभागस्यार्थः । ”अदित्या उपस्थे” इति मन्त्रस्य द्वितीयभागं व्याचष्टे- **उपस्थ इवे**ति । ‘यद्‘ वस्तु ‘सुगुप्तम्‘ सुष्ठु रक्षितं यथा भवति तथा ‘गोपायन्ति‘ रक्षन्ति । एतत् ‘उपस्थ इव‘ उत्सङ्ग इव । उदरमध्य इव वा । ‘अभार्षुः‘ भृतवन्त इति खलु वदन्ति लौकिकाः । अतश्च यस्मिन् स्थाने सादितं हविः सुगुप्तं भवति । तत् स्थानमुपस्थशब्देन मन्त्रगतेन विवक्षितम् । अभार्षुरिति ”भृञ् भरणे” (भ्वा. उ. ९२३) इत्यस्माल्लुङि सिचि वृद्धिः (पा. सू. ७. २. १.) ‘गोपायन्ति‘ इति ”गुपूधूपविच्छि” (पा. सू. ३. १. २८) इति आयप्रत्ययः । अन्तिमं भागमाचष्टे- **अग्ने हव्य**मिति । ”इयं वा अदितिः” (ऐ. ब्रा. ३. ६. ७.) (तै. सं ३. २. ४. ७.) इति श्रुतेः । अदितिर्हि पृथ्वी तस्याश्चाधिपतिरग्निः [^१_२६]; स चात्र गार्हपत्यरूप आहवनीयरूपो वा तस्मै च ‘अग्नये‘ तेनाधिष्ठितायै पृथिव्यै च रक्षणार्थम् । ‘एतद्धविः‘ अनेन मन्त्रभागेन दत्तं भवतीत्यर्थः ॥ २३ ॥ २ ॥ 

[^१_२६]: ”पतिः पृथिव्याः” (माध्यं. सं. ३ । १२) (निरु. ७ । २ । १; ३ । १) ।

इति श्रीसायणाचार्यविरचिते माधवीये वेदार्थप्रकाशे माध्यन्दिनशतपथभाष्ये प्रथमाध्याये द्वितीयं ब्राह्मणम् ॥ १ ॥ २ ॥ 
</details>

<details><summary>Eggeling</summary>

23. In the case of one (viz. householder) whose Gārhapatya fire they (the priests) use for coking oblations, they place the utensils in the Gārhapatya (house); and let him (the Adhvaryu) in that case put (the winnowing basket with the rice) down at the back (or west) side of the Gārhapatya. But in the case of one whose Āhavanīya they use for cooking oblations, they place the utensils together in the Āhavanīya; and let him in that case put it (the rice) down at the back of the Āhavanīya. He should (in either case) do so, with the text (Vāj. S. I, 11 e), 'On the navel of the earth I place thee!' for

the navel means the centre, and the centre is safe from danger: for this reason he says, 'On the navel of the earth I place thee!' And further, 'In the lap of Aditi (the boundless or inviolable earth)!' for when people guard anything very carefully, they commonly say that 'they, as it were, carried it in their lap;' and this is the reason why he says, 'In the lap of Aditi!' And further, 'O Agni, do thou protect this offering!' whereby he makes this oblation over for protection both to Agni and to this earth: for this reason he says, 'O Agni, do thou protect this offering!'
</details>

