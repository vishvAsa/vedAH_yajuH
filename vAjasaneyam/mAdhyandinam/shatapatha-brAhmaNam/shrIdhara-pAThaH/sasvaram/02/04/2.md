+++
title = "२"

+++
## ०१
प्रजा᳘पतिं वै᳘ भूतान्यु᳘पासीदन्॥  
(न्प्र) प्रजा वै᳘ भूता᳘नि व्वि᳘ नो धेहि य᳘था जी᳘वामे᳘ति त᳘तो देवा᳘ यज्ञोपवीति᳘नो भूत्वा᳘ दक्षिणं जान्वाच्यो᳘पासीदंस्ता᳘नब्रवीद्यज्ञो वो᳘ ऽन्नममृतत्वं᳘ व ऽऊ᳘र्ग्वः सू᳘र्यो वो ज्यो᳘तिरिति॥  
## ०२
(त्य᳘) अ᳘थैनं पित᳘रः॥  
प्राचीनावीति᳘नः सव्यं जान्वाच्यो᳘पासीदंस्ता᳘नब्रवीन्मासि᳘ मासि वो᳘ ऽशनᳫं स्वधा᳘ वो मनोजवो᳘ वश्चन्द्र᳘मा वो ज्यो᳘तिरि᳘ति॥  
## ०३
(त्य᳘) अ᳘थैनं मनु᳘ष्याः॥  
प्रा᳘वृता उ᳘प᳘स्थं कृत्वो᳘पासीदंस्ता᳘नब्रवीत्सायं᳘ प्रातर्वो᳘ ऽशनं प्रजा᳘ वो मृत्यु᳘र्वो ऽग्नि᳘र्वो ज्यो᳘तिरि᳘ति॥  
## ०४
(त्य᳘) अ᳘थैनं पश᳘व उ᳘पासीदन्॥  
(दंस्ते᳘) ते᳘भ्यः स्वैषमेव᳘ चकार य᳘दैव᳘ यूयं᳘ कदा᳘ च ल᳘भाध्वै य᳘दि काले यद्य᳘नाकाले᳘ ऽथै᳘वाश्नाथे᳘ति त᳘स्मादेते᳘ यदैव᳘ कदा᳘ च ल᳘भन्ते यदि काले᳘ यद्य᳘नाकाले᳘ ऽथै᳘वाश्नन्ति॥  
## ०५
(न्त्य᳘) अ᳘थ हैनᳫँ᳭ श᳘श्वदप्य᳘सुरा ऽउ᳘पसेदुरि᳘त्याहुः॥  
(स्ते᳘) ते᳘भ्यस्त᳘मश्च मायां᳘ च प्र᳘ददावस्त्य᳘है᳘वासुरमाये᳘तीव प᳘राभूता ह᳘ त्वेव ताः᳘ प्रजास्ता᳘ इमाः᳘ प्रजास्त᳘थैवो᳘पजीवन्ति य᳘थै᳘वाभ्यः प्रजा᳘पतिर्व्य᳘दधा᳘त्॥  
## ०६
(न्नै) नैव᳘ देवा᳘ ऽअतिक्रा᳘मन्ति॥  
न᳘ पित᳘रो न᳘ पश᳘वो मनु᳘ष्या ऽएवैके ऽतिक्रामन्ति त᳘स्माद्यो᳘ मनु᳘ष्याणां मे᳘द्यत्य᳘शुभे मेद्यति विहूर्च्छति हि न ह्य᳘यनाय चन भ᳘वत्य᳘नृतᳫँ᳭ हि᳘ कृत्वा मे᳘द्यति त᳘स्मादु सायंप्रातरा᳘श्येव᳘ स्यात्स यो᳘ हैवं᳘ विद्वा᳘न्त्सायंप्रातराशी भ᳘वति स᳘र्वᳫँ᳭ हैवा᳘युरेति य᳘दु ह किं᳘च व्वाचा᳘ व्याह᳘रति त᳘दु हैव᳘ भवत्येतद्धि᳘ देवसत्यं᳘ गोपाय᳘ति त᳘द्धैतत्तेजो ना᳘म ब्रा᳘ह्मणं य᳘ एत᳘स्य व्रत᳘ᳫँ᳭ शक्नोति च᳘रितुम्॥  
## ०७
तद्वा᳘ ऽएत᳘त्॥  
(न्मा) मासि᳘ मास्येव᳘ पितृ᳘भ्यो द᳘दतो य᳘दैवैष न᳘ पुर᳘स्तान्न᳘ पश्चा᳘द्ददृशे᳘ ऽथैभ्यो ददात्येष वै सो᳘मो रा᳘जा देवा᳘नाम᳘न्नं य᳘च्चन्द्र᳘माः स᳘ एताᳫँ᳭ रा᳘त्रिं क्षीयते त᳘स्मिन्क्षीणे᳘ ददाति त᳘थैभ्यो᳘ ऽसमदं करोत्य᳘थ यद᳘क्षीणे दद्या᳘त्सम᳘दᳫँ᳭ ह कुर्याद्देवे᳘भ्यश्च पितृ᳘भ्यश्च त᳘स्माद्य᳘दै᳘वैष न᳘ पुर᳘स्तान्न᳘ पश्चा᳘द्ददृशे᳘ ऽथैभ्यो ददाति॥  
## ०८
स वा᳘ ऽअपराह्णे ददाति॥  
पूर्वाह्णो वै᳘ देवा᳘नां मध्य᳘न्दिनो मनु᳘ष्याणामपराह्णः᳘ पितॄणां त᳘स्मादपराह्णे ददाति॥  
## ०९
स᳘ जघ᳘नेन गा᳘र्हपत्यं॥  
प्राचीनावीती᳘ भूत्वा᳘ दक्षिणा᳘सीन ऽएतं᳘ गृह्णा᳘ति स त᳘त ए᳘वोपोत्थायो᳘त्तरेणान्वाहार्यप᳘चनं दक्षिणा ति᳘ष्ठन्न᳘वहन्ति सकृ᳘त्फली᳘करोति सकृ᳘दु᳘ ह्येव प᳘राञ्चः पित᳘रस्त᳘स्मात्सकृ᳘त्फली᳘करोति॥  
## १०
त᳘ᳫं᳭ श्रपयति॥  
त᳘स्मिन्न᳘धिश्रित ऽआ᳘ज्यं प्रत्या᳘नयत्यग्नौ᳘ वै᳘ देवे᳘भ्यो जु᳘ह्वत्युद्धरन्ति मनु᳘ष्येभ्यो᳘ ऽथैव᳘ पितॄणां त᳘स्माद᳘धिश्रित ऽआ᳘ज्यं प्रत्या᳘नयति॥  
## ११
स᳘ उद्वा᳘स्याग्नौ द्वे ऽआ᳘हुती जुहोति देवे᳘भ्यः॥  
(भ्यो) देवान्वा᳘ ऽएष᳘ ऽउपा᳘वर्तते य ऽआ᳘हिताग्निर्भ᳘वति यो᳘ दर्शपूर्णमासा᳘भ्यां य᳘जते᳘ ऽथैत᳘त्पितृयज्ञे᳘नेवाचारीत्त᳘दु देवे᳘भ्यो नि᳘ह्नुते स᳘ देवैः प्र᳘सूतो᳘ ऽथैत᳘त्पितृ᳘भ्यो ददाति त᳘स्मादुद्वा᳘स्याग्नौ द्वे᳘ आहुती जुहोति᳘ देवे᳘भ्यः॥  
## १२
स वा᳘ ऽअग्न᳘ये च सो᳘माय च जु᳘होति॥  
स य᳘दग्न᳘ये जुहो᳘ति सर्व᳘त्र᳘ ह्ये᳘वाग्नि᳘रन्वा᳘भक्तो᳘ ऽथ यत्सो᳘माय जुहो᳘ति पितृदेव᳘त्यो वै सो᳘मस्त᳘स्मादग्न᳘ये च सो᳘माय च जुहोति॥  
## १३
स᳘ जुहोति॥  
(त्य) अग्न᳘ये कव्यवा᳘हनाय स्वा᳘हा सो᳘माय पितृम᳘ते स्वाहे᳘त्यग्नौ मे᳘क्षणमभ्या᳘दधाति त᳘त्स्विष्टकृद्भाजनम᳘थ द᳘क्षिणेनान्वाहार्यप᳘चनᳫँ᳭ सकृदु᳘ल्लिखति त᳘द्वेदिभाजनᳫँ᳭सकृ᳘दु᳘ ह्येव प᳘राञ्चः पित᳘रस्त᳘स्मात्सकृदु᳘ल्लिखति॥  
## १४
(त्य) अ᳘थ पर᳘स्तादु᳘ल्मुकं नि᳘दधाति॥  
स यद᳘निधायो᳘ल्मुकम᳘थैत᳘त्पितृभ्यो दद्या᳘दसुररक्षसा᳘नि हैषामेतद्वि᳘मथ्नीरंस्त᳘थो हैत᳘त्पितॄणा᳘मसुररक्षसा᳘नि न व्वि᳘मथ्नते त᳘स्मात्परस्तादु᳘ल्मुकं नि᳘दधाति॥  
## १५
स नि᳘दधाति॥  
ये᳘ रूपा᳘णि प्रतिमुञ्च᳘माना ऽअ᳘सुराः स᳘न्तः स्वध᳘या च᳘रन्ति॥ परापु᳘रो निपु᳘रो ये भ᳘रन्त्यग्निष्टाँ᳘ल्लोकात्प्र᳘णुदात्यस्मादि᳘त्यग्निर्हि र᳘क्षसामपहन्ता त᳘स्मादेवं नि᳘दधाति॥  
## १६
(त्य᳘) अ᳘थोदपात्र᳘मादाया᳘वनेजयति॥  
(त्य᳘) अ᳘साव᳘वनेनिक्ष्वे᳘त्येव य᳘जमानस्य पित᳘रम᳘साव᳘वनेनिक्ष्वे᳘ति पितामहम᳘साव᳘वनेनिक्ष्वे᳘ति प्र᳘पितामहं तद्य᳘था ऽशिष्यते᳘ ऽभिषिञ्चे᳘देवं तत्॥  
## १७
(द᳘) अ᳘थ सकृदाच्छिन्ना᳘न्युपमूलं᳘ दिना᳘नि भवन्ति॥  
(न्त्य᳘) अ᳘ग्रमिव वै᳘ देवा᳘नां म᳘ध्यमिव मनु᳘ष्याणां मू᳘लमिव पितॄणां त᳘स्मादुपमूलं᳘ दिना᳘नि भवन्ति सकृदाच्छिन्ना᳘नि भवन्ति सकृदु᳘ ह्येव प᳘राञ्चः पित᳘रस्त᳘स्मात्सकृदाच्छिन्ना᳘नि भवन्ति॥  
## १८
ता᳘नि दक्षिणो᳘पस्तृणाति॥  
त᳘त्र ददाति स वा ऽइ᳘ति ददाती᳘तीव वै᳘ देवे᳘भ्यो जु᳘ह्वत्यु᳘द्धरन्ति मनु᳘ष्येभ्यो᳘ ऽथैवं᳘ पितॄणां त᳘स्मादि᳘ति ददाति॥  
## १९
स᳘ ददाति॥  
(त्य᳘) अ᳘सावेत᳘त्त ऽइ᳘त्येव य᳘जमानस्य पित्रे ये᳘ च त्वामन्वि᳘त्यु है᳘क ऽआहुस्त᳘दु त᳘था न᳘ ब्रूयात्स्वयं वै ते᳘षाᳫँ᳭ सह येषाᳫँ᳭ सह त᳘स्मादु ब्रूयाद᳘सावेत᳘त्त ऽइ᳘त्येव य᳘जमानस्य पित्रे᳘ ऽसावेत᳘त्त ऽइ᳘ति पितामहाया᳘सावेत᳘त्त ऽइ᳘ति प्र᳘पितामहाय तद्य᳘दितः प᳘राग्द᳘दाति सकृ᳘दु᳘ ह्येव प᳘राञ्चः पित᳘रः॥  
## २०
त᳘त्र जपति॥  
(त्य᳘) अ᳘त्र पितरो मादयध्वं यथाभागमा᳘वृषायध्वमि᳘ति यथाभाग᳘मश्नीते᳘त्ये᳘वैत᳘दाह॥  
## २१
(हा᳘) अ᳘थ प᳘राङ्पर्या᳘वर्तते॥  
तिर᳘ इव वै᳘ पित᳘रो मनु᳘ष्येभ्यस्तिर᳘ इवै᳘त᳘द्भवति स वा ऽआत᳘मितोरासीते᳘त्याहुरेता᳘वान्ह्य᳘सुरि᳘ति स वै᳘ मुहूर्त᳘मे᳘वासित्वा॥  
## २२
(त्वा᳘ ऽथो) अ᳘थोपपल्य᳘य्य जपति॥  
(त्य᳘) अ᳘मीमदन्त पित᳘रो यथाभागमा᳘वृषायिषते᳘ति यथाभाग᳘माशिषुरि᳘त्ये᳘वैत᳘दाह॥  
## २३
(हा᳘) अ᳘थोदपात्र᳘मादाया᳘वनेजयति॥  
(त्य᳘) अ᳘साव᳘वनेनिक्ष्वे᳘त्येव य᳘जमानस्य पि᳘तरम᳘साव᳘वनेनिक्ष्वे᳘ति पितामहम᳘साव᳘वनेनिक्ष्वे᳘ति प्र᳘पितामहं तद्य᳘था जक्षुषे ऽभिषिञ्चे᳘देवं तत्॥  
## २४
(द᳘) अ᳘थ नीवि᳘मुद्वृ᳘ह्य न᳘मस्करोति॥  
पितृदेव᳘त्या वै᳘ नीविस्त᳘स्मान्नीवि᳘मुद्वृ᳘ह्य न᳘मस्करोति यज्ञो वै न᳘मो यज्ञि᳘याने᳘वैनानेत᳘त्करोति षट् कृ᳘त्वो न᳘मस्करोति षड्वा᳘ ऽऋत᳘व ऋत᳘वः पित᳘रस्त᳘स्मात्षट्कृ᳘त्वो न᳘मस्करोति गृहा᳘न्नः पितरो दत्ते᳘ति गृहा᳘णाᳫं ह पित᳘र ऽईशत ऽए᳘षो ऽएत᳘स्याशीः क᳘र्मणो ऽथा᳘वजिघ्रति प्रत्यवधा᳘य पि᳘ण्डान्त्स᳘ यजमानभा᳘गो ऽग्नौ᳘ सकृदाच्छिन्ना᳘न्यभ्या᳘दधाति पु᳘नरु᳘ल्मुकम᳘पिसृजति॥  
