+++
title = "१०"

+++
## ०१
य᳘दि सो᳘ममपह᳘रेयुः॥  
(र्व्वि᳘) व्वि᳘धावते᳘च्छतेति [[???]] ब्रूयात्स य᳘दि व्विन्द᳘न्ति किमा᳘द्रियेरन्य᳘द्यु न᳘ व्विन्द᳘न्ति त᳘त्र प्रा᳘यश्चित्तिः क्रियते [[???]]॥  
## ०२
द्वया᳘नि वै᳘ फाल्गुना᳘नि॥  
लो᳘हितपुष्पाणि चारुण᳘पुष्पाणि च स या᳘न्यरुण᳘पुष्पाणि फाल्गुना᳘नि ता᳘न्यभि᳘षुणुयादेष वै सो᳘मस्य न्यङ्गो य᳘दरुण᳘पुष्पाणि फाल्गु᳘नानि त᳘स्मादरुण᳘पुष्पाण्यभि᳘षुणुयात्॥  
## ०३
(द्य᳘) य᳘द्यरुण᳘पुष्पाणि न᳘ व्विन्दे᳘युः॥  
श्येन᳘त्दृतमभि᳘षुणुयाद्य᳘त्र वै᳘ गायत्री सो᳘ममच्छा᳘पतत्त᳘स्या ऽआह᳘रन्त्यै सो᳘मस्याᳫँ᳭शु᳘रपतत्त᳘च्छ्येन᳘त्दृतमभवत्त᳘स्माच्छ्येन᳘त्दृतमभि᳘षुणुयात्॥  
## ०४
(द्य᳘) य᳘दि श्येन᳘त्दृतं न᳘ विन्दे᳘युः॥  
(रा᳘) आदारा᳘नभि᳘षुणुयाद्य᳘त्र वै᳘ यज्ञ᳘स्य शिरो᳘ ऽच्छिद्यत त᳘स्य यो र᳘सो व्य᳘प्रुष्यत्त᳘त आदाराः स᳘मभवंस्त᳘स्मादादारा᳘नभि᳘षुणुयात्॥  
## ०५
(द्य᳘) य᳘द्यादारान्न᳘ व्विन्दे᳘युः॥  
(र) अरुणदूर्व्वा᳘ अभि᳘षुणुयादेष वै सो᳘मस्य न्यङ्गो य᳘दरुणदूर्व्वास्त᳘स्मादरुणदूर्व्वा ऽअभि᳘षुणुयात्॥  
## ०६
(द्य᳘) य᳘द्यरुणदूर्व्वा न᳘ व्विन्दे᳘युः॥  
(र᳘) अ᳘पि या᳘नेव कां᳘श्च ह᳘रितान्कुशा᳘नभि᳘षुणुयात्तत्राप्ये᳘कामेव गां᳘ दद्याद᳘थावभृथा᳘दे᳘वोदे᳘त्य पु᳘नर्दीक्षेत पुनर्यज्ञो᳘ ह्येव त᳘त्र प्रा᳘यश्चित्तिरि᳘ति नु᳘ सोमापत्दृता᳘नाम्॥  
## ०७
(म᳘) अ᳘थ कलशदि᳘राम्॥  
य᳘दि कल᳘शो दीर्येता᳘नुलिप्सध्वमि᳘ति ब्रूयात्स य᳘द्यनुल᳘भेरन्प्रसृतमात्रं᳘ वा ऽञ्जलिमात्रं᳘ वा तद᳘न्यैरे᳘कधनैरभ्युन्नी᳘य [[???]] यथाप्रभा᳘वं प्र᳘चरेयुर्य᳘द्यु᳘ नानुल᳘भेरन्नाग्रयण᳘स्यैव᳘ प्रस्क᳘न्द्यान्यैरे᳘कधनैरभ्युन्नी᳘य यथाप्रभा᳘वं प्र᳘चरेयुः स यद्य᳘नीतासु द᳘क्षिणासु कल᳘शो दीर्ये᳘त तत्राप्ये᳘कामेव गां᳘ दद्याद᳘थावभृथा᳘दे᳘वोदे᳘त्य पु᳘नर्दीक्षेत पुनर्यज्ञो᳘ ह्येव त᳘त्र प्रा᳘यश्चित्तिरि᳘ति नु᳘ कलशदि᳘राम्॥  
## ०८
(म᳘) अ᳘थ सोमातिरिक्ता᳘नाम्॥  
य᳘द्यग्निष्टोम᳘मतिरिच्ये᳘त पूतभृ᳘त ए᳘वो᳘क्थ्यं [[???]] गृह्णीयाद्यद्यु᳘क्थ्यमतिरिच्ये᳘त षोडशि᳘नमु᳘पेयुर्य᳘दि षोडशि᳘नमतिरिच्ये᳘त रा᳘त्रिमु᳘पेयुर्य᳘दि रा᳘त्रिमतिरिच्येता᳘हरु᳘पेयुर्ने᳘त्त्वे᳘वातीरे᳘को ऽस्ति॥  
