+++
title = "१"

+++
## ०१
आदित्ये᳘न चरु᳘णोदयनी᳘येन प्र᳘चरति॥  
तद्य᳘दादित्य᳘श्चरुर्भ᳘वति य᳘दे᳘वैनामदो᳘ देवा ऽअ᳘ब्रुवंस्त᳘वैव᳘ प्रायणी᳘यस्त᳘वोदयनी᳘य ऽइ᳘ति त᳘मे᳘वास्या ऽएत᳘दुभय᳘त्र भागं᳘ करोति॥  
## ०२
स य᳘दमु᳘त्र रा᳘जानं क्रेष्य᳘न्नुपप्रैष्यन्य᳘जते॥  
त᳘स्मात्त᳘त्प्रायणी᳘यं नामा᳘थ यद᳘त्रावभृथा᳘दुदे᳘त्य य᳘जते त᳘स्मादेत᳘दुदयनी᳘यं ना᳘म तद्वा᳘ ऽएत᳘त्समान᳘मेव᳘ हविर᳘दित्या ऽएव᳘ प्रायणी᳘यम᳘दित्या ऽउदयनी᳘यमिय᳘ᳫँ᳘ [[???]] ह्येवा᳘दितिः॥  
## ०३
स वै᳘ प᳘थ्यामेवा᳘ग्रे स्वस्तिं᳘ यजति॥  
त᳘द्देवा ऽअ᳘प्रज्ञायमाने व्वा᳘चैव प्र᳘त्यपद्यन्त व्वाचा हि᳘ मुग्धं प्रज्ञायते ऽथा᳘त्र प्र᳘ज्ञाते यथापूर्व्वं᳘ करोति᳘॥  
## ०४
सो ऽग्नि᳘मेव᳘ प्रथमं᳘ यजति॥  
(त्य᳘) अ᳘थ सो᳘मम᳘थ सविता᳘रम᳘थ प᳘थ्याᳫँ᳭ स्वस्तिमथा᳘दितिं व्वाग्वै᳘ प᳘थ्या स्वस्ति᳘रियम᳘दितिरस्या᳘मेव त᳘द्देवा व्वा᳘चं प्र᳘त्यष्ठापय᳘न्त्सेयं व्वा᳘गस्यां प्र᳘तिष्ठिता व्वदति॥  
## ०५
(त्य᳘) अ᳘थ मैत्रावरुणीं᳘ व्वशा᳘मनुब᳘न्ध्यामा᳘लभते॥  
स᳘ ऽए᳘षो ऽन्य᳘ एव᳘ यज्ञ᳘स्तायते पशुबन्ध᳘ ऽएव᳘ समिष्टयजू᳘ᳫं᳘षि᳘ ह्येवा᳘न्तो यज्ञ᳘स्य॥  
## ०६
तद्य᳘न्मैत्रावरुणी᳘ व्वशा भ᳘वति॥  
यद्वा᳘ ऽईजान᳘स्य᳘ स्विष्टं भ᳘वति मि᳘त्रो ऽस्य त᳘द्गृह्णाति य᳘द्वस्य दु᳘रिष्टं भ᳘वति व्व᳘रुणो ऽस्य त᳘द्गृह्णाति॥  
## ०७
त᳘दाहुः᳘॥  
क्वेजा᳘नो ऽभूदि᳘ति तद्य᳘दे᳘वास्या᳘त्र मित्रः᳘ [[???]] स्विष्टं गृह्णा᳘ति त᳘दे᳘वास्मा ऽएत᳘या प्रीतः᳘ प्रत्य᳘वसृजति य᳘दु चास्य व्व᳘रुणो दु᳘रिष्टं गृह्णा᳘ति त᳘च्चै᳘वास्मा ऽएत᳘या प्री᳘तः स्विष्टं करो᳘ति त᳘दु चास्मै प्रत्य᳘वसृजति᳘ सो ऽस्यैष स्व᳘ ऽएव᳘ यज्ञो᳘ भवति स्व᳘ᳫं᳘ सुकृतम् [[???]]॥  
## ०८
(न्त) तद्य᳘न्मैत्रावरुणी᳘ व्वशा भ᳘वति॥  
य᳘त्र वै᳘ देवा रे᳘तः सिक्तं प्रा᳘जनयंस्त᳘दाग्निमारुतमि᳘त्युक्थं᳘ त᳘स्मिंस्तद्व्या᳘ख्यायते य᳘था त᳘द्देवा रे᳘तः सिक्तं प्रा᳘जनयंस्ततो᳘ ऽङ्गाराः स᳘मभवन्न᳘ङ्गारेभ्यो᳘ ऽङ्गिरसस्तद᳘न्वन्ये᳘ पशवः [[???]]॥  
## ०९
(वो᳘ ऽथ) अ᳘थ यदा᳘साः पाᳫं᳭स᳘वः पर्य᳘शिष्यन्त॥  
त᳘तो गर्दभः स᳘मभवत्त᳘स्माद्य᳘त्र पाᳫं᳭सुलं भ᳘वति गर्दभस्था᳘नमिव बते᳘त्याहुर᳘थ यदा न क᳘श्चन र᳘सः पर्य᳘शिष्यत त᳘त ऽएषा᳘ मैत्रावरुणी᳘ व्वशा स᳘मभवत्त᳘स्मादेषा न प्र᳘जायते र᳘साद्धि रे᳘तः सम्भ᳘व᳘ति रे᳘तसः पश᳘वस्तद्य᳘दन्ततः᳘ सम᳘भवत्त᳘स्माद᳘न्तं यज्ञस्या᳘नुवर्तते त᳘स्माद्वा᳘ ऽएषा᳘ ऽत्र मैत्रावरुणी᳘ व्वशा᳘ ऽवकॢप्ततमा भ᳘वति य᳘दि व्वशां न᳘ व्विन्देद᳘प्युक्षवश᳘ एव᳘ स्यात्॥  
## १०
(द) अथे᳘तरं व्वि᳘श्वे देवा᳘ ऽअमरीमृश्यन्त॥  
त᳘तो व्वैश्वदेवी स᳘मभवद᳘थ बार्हस्पत्या सो ऽन्तो᳘ ऽन्तो हि बृ᳘हस्प᳘तिः॥  
## ११
स यः᳘ सह᳘स्रं वा भू᳘यो वा दद्यात् [[???]]॥  
(त्स᳘) स᳘ ऽएनाः स᳘र्व्वा आ᳘लभेत स᳘र्व्व वै त᳘स्याप्तं᳘ भवति स᳘र्व्वं जितं यः᳘ सह᳘स्रं वा भू᳘यो वा द᳘दाति स᳘र्व्वमेता᳘ ऽएव᳘मेव᳘ यथापूर्व्वं᳘ मैत्रावरुणी᳘मेवाग्रे᳘ ऽथ व्वैश्वदेवीम᳘थ बार्हस्पत्यम् [[???]]॥  
## १२
(म᳘) अ᳘थो ये᳘ दीर्घसत्रमा᳘सीरन्॥  
(न्त्सं) संव्वत्सरं᳘ वा भू᳘यो वा त᳘ ऽएनाः स᳘र्व्वा आ᳘लभेरन्त्स᳘र्व्वं वै ते᳘षामाप्तं᳘ भवति स᳘र्व्वं जितं ये दीर्घसत्रमा᳘सते संव्वत्सरं᳘ वा भू᳘यो वा सर्व्व᳘मेता᳘ [[???]] एव᳘मेव᳘ यथापूर्वम् [[???]]॥  
## १३
(म᳘) अ᳘थोदवसानी᳘यये᳘ष्ट्या यजते॥  
स᳘ ऽआग्नेयं प᳘ञ्चकपालं पुरोडा᳘शं नि᳘र्व्वपति त᳘स्य प᳘ञ्चपदाः पङ्क्त᳘यो याज्यानुवा᳘क्या भवन्ति यात᳘यामेव वा᳘ ऽएत᳘दीजान᳘स्य यज्ञो᳘ भवति᳘ सो ऽस्मात्प᳘राङिव भवत्यग्निर्वै स᳘र्व्वे यज्ञा᳘ अग्नौ हि स᳘र्व्वान्यज्ञां᳘स्तन्व᳘ते ये᳘ च पाकयज्ञा ये चे᳘तरे त᳘द्यज्ञ᳘मे᳘वैतत्पु᳘नरा᳘रभते त᳘था ऽस्या᳘यातयामा यज्ञो भ᳘वति त᳘थो ऽअस्मान्न प᳘राङ्भवति॥  
## १४
तद्यत्प᳘ञ्चकपालः पुरोडा᳘शो भ᳘वति॥  
प᳘ञ्चपदाः पङ्क्त᳘यो याज्यानुवा᳘क्याः पा᳘ङ्क्तो वै᳘ यज्ञस्त᳘द्यज्ञ᳘मे᳘वैतत्पु᳘नरा᳘रभते त᳘था ऽस्या᳘यातयामा यज्ञो भ᳘वति त᳘थो ऽअस्मान्न प᳘राङ्भवति॥  
## १५
त᳘स्य हि᳘रण्यं द᳘क्षिणा॥  
(णा ऽऽग्ने) आग्नेयो वा᳘ ऽएष᳘ यज्ञो᳘ भवत्यग्ने रे᳘तो हि᳘रण्यं त᳘स्माद्धि᳘रण्यं द᳘क्षिणा ऽनड्वा᳘न्वा स हि व्व᳘हेनाग्ने᳘यो ऽग्नि᳘दग्धमिव᳘ ह्यस्य [[???]] व्व᳘हं भ᳘वति॥  
## १६
(त्य᳘) अ᳘थो चतुर्गृहीत᳘मेवा᳘ज्यं गृहीत्वा᳘॥  
व्वैष्ण᳘व्य ऽर्चा᳘ [[???]] जुहोत्युरु᳘ व्विष्णो वि᳘क्रमस्वोरु क्ष᳘याय नस्कृधि। घृतं᳘ घृतयोने पिब प्र᳘प्र यज्ञ᳘पतिं तिर स्वाहे᳘ति यज्ञो वै व्वि᳘ष्णुस्त᳘द्यज्ञ᳘मे᳘वैतत्पु᳘नरा᳘रभते त᳘था ऽस्या᳘यातयामा यज्ञो भ᳘वति त᳘थो ऽअस्मान्न प᳘राङ्भवति त᳘त्रो य᳘च्छक्नुयात्त᳘द्दद्या᳘न्नादक्षिण᳘ᳫं᳘ हविः᳘ स्यादि᳘ति᳘ ह्याहुर᳘थ य᳘दे᳘वै᳘षोदवसानीये᳘ष्टिः संति᳘ष्ठते᳘ ऽथ सायमाहुतिं᳘ जुहो᳘ति काल᳘ ऽएव᳘ प्रातराहुतिम् [[???]]॥  
