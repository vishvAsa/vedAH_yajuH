+++
title = "५"

+++
## ०१
स वा᳘ ऽअवभृ᳘थमभ्य᳘वैति [[???]]॥  
तद्य᳘दवभृथ᳘मभ्यवै᳘ति यो वा᳘ ऽअस्य रसो᳘ ऽभूदा᳘हुतिभ्यो ऽवा᳘ ऽअस्य त᳘मजीजनद᳘थैतच्छ᳘रीरं त᳘स्मिन्न र᳘सो ऽस्ति तन्न᳘ परा᳘स्यंस्त᳘द᳘पो ऽभ्य᳘वहरन्ति र᳘सो वा ऽआ᳘पस्त᳘दस्मिन्नेतᳫँ᳭ र᳘सं दधाति त᳘देनमेते᳘न र᳘सेन सं᳘गमयति त᳘देनम᳘तो जनयति स᳘ ऽएनं जात᳘ ऽएव सं᳘जनयति तद्य᳘द᳘पो ऽभ्यवह᳘रन्ति त᳘स्मादवभृथः [[???]]॥  
## ०२
(थो᳘ ऽथ) अ᳘थ समिष्टयजू᳘ᳫँ᳘षि जुहोति॥  
समिष्टयजू᳘ᳫँ᳘षि [[???]] ह्येवा᳘न्तो यज्ञ᳘स्य स᳘ हु᳘त्वैव᳘ समिष्टयजू᳘ᳫँ᳘षि य᳘देत᳘मभि᳘तो भ᳘वति ते᳘न चा᳘त्वालमुपसमा᳘यन्ति स᳘ कृष्णविषाणां᳘ च मे᳘खलां च चा᳘त्वाले प्रा᳘स्यति॥  
## ०३
मा᳘ ऽहिर्भूर्मा पृ᳘दाकुरि᳘ति॥  
(त्य) असौ वा᳘ ऽऋजीषस्य [[???]] स्वगाकारो य᳘देनद᳘पो ऽभ्यवह᳘रन्त्य᳘थैष᳘ ऽए᳘वैत᳘स्य स्वगाकारो र᳘ज्जुरिव हि᳘ सर्पाः कू᳘पा ऽइव हि᳘ सर्पा᳘णामाय᳘तनान्य᳘स्ति वै᳘ मनु᳘ष्याणां च सर्पा᳘णां च व्वि᳘भ्रातृव्यमिव नेत्तद᳘तः सम्भ᳘वदि᳘ति त᳘स्मादाह मा᳘ ऽहिर्भूर्मा पृ᳘दाकुरिति [[???]]॥  
## ०४
(त्य᳘) अ᳘थ व्वाचयति॥  
(त्यु) उरुᳫँ᳭ हि रा᳘जा व्व᳘रुणश्चका᳘र सू᳘र्याय प᳘न्थाम᳘न्वेतवा᳘ ऽउ ऽइ᳘ति य᳘था ऽय᳘मुरुर᳘भयो ऽनाष्ट्रः सू᳘र्याय प᳘न्था ऽएवं᳘ मे ऽय᳘मुरुर᳘भयो ऽनाष्ट्रः प᳘न्था ऽअस्त्वि᳘त्ये᳘वैत᳘दाह॥  
## ०५
(हा) अप᳘दे पा᳘दा प्र᳘तिघातवे ऽकरि᳘ति॥  
य᳘दि ह वा ऽअ᳘प्यपाद्भ᳘वत्य᳘लमेव᳘ प्रतिक्र᳘मणाय भवत्यु᳘तापवक्ता᳘ त्दृदयावि᳘धश्चिदि᳘ति [[???]] त᳘देनᳫँ᳭ स᳘र्व्वस्माद्धृ᳘द्यादे᳘नसः पाप्म᳘नः प्र᳘मुञ्चति॥  
## ०६
(त्य᳘) अ᳘थाह सा᳘म गाये᳘ति॥  
सा᳘म ब्रूही᳘ति वा गाये᳘ति᳘ त्वेव᳘ ब्रूयाद्गा᳘यन्ति हि सा᳘म तद्यत्सा᳘म गा᳘यति ने᳘दिदं᳘ बहिर्धा᳘ यज्ञाच्छ᳘रीरं नाष्ट्रा र᳘क्षाᳫँ᳭सि हिन᳘सन्नि᳘ति सा᳘म हि᳘ नाष्ट्रा᳘णाᳫँ᳭ र᳘क्षसामपह᳘न्ता॥  
## ०७
(न्ता ऽऽग्ने) आग्नेय्यां᳘ गायति॥  
(त्य) अग्निर्हि र᳘क्षसामपहन्ता᳘ ऽतिच्छन्दसि गायत्येषा वै स᳘र्व्वाणि च्छ᳘न्दाᳫँ᳭सि यद᳘तिच्छन्दास्त᳘स्माद᳘ति᳘च्छन्दसि गायति॥  
## ०८
स᳘ गायति॥  
(त्य) अग्नि᳘ष्टपति प्र᳘तिदहत्यहा᳘वो ऽहा᳘व ऽइ᳘ति त᳘न्नाष्ट्रा᳘ ए᳘वैतद्र᳘क्षाᳫँ᳭स्यतो᳘ ऽपहन्ति॥  
## ०९
त ऽउ᳘दञ्चो नि᳘ष्क्रामन्ति॥  
जघ᳘नेन चा᳘त्वालम᳘ग्रेणा᳘ग्नीध्रᳫँ᳭ स य᳘स्यां त᳘तो दिश्या᳘पो भ᳘वन्ति त᳘द्यन्ति॥  
## १०
स यः स्य᳘न्दमानानाᳫं᳭ स्थावरो᳘ ह्रदः स्यात् [[???]]॥  
(त्त᳘) त᳘म᳘पो ऽभ्य᳘वेयादेता वा᳘ ऽअपां व्व᳘रुणगृहीता याः स्य᳘न्दमानानां न स्य᳘न्दन्ते व्वरु᳘ण्यो वा᳘ ऽअवभृथो᳘ निर्व्वरुण᳘तायै य᳘द्यु ता न᳘ व्विन्देद᳘पि या᳘ एव का᳘श्चा᳘पो ऽभ्य᳘वेयात्॥  
## ११
(त्त᳘) त᳘म᳘पो ऽवक्रम᳘यन्वाचयति॥  
न᳘मो व्व᳘रुणायाभि᳘ष्ठितो व्व᳘रुणस्य पा᳘श इ᳘ति त᳘देनᳫं᳭ स᳘र्व्वस्माद्वरुणपाशात्स᳘र्व्वस्माद्वरु᳘ण्यात्प्र᳘मुञ्चति॥  
## १२
(त्य᳘) अ᳘थ चतुर्गृहीतमा᳘ज्यं गृहीत्वा᳘॥  
समि᳘धं प्रा᳘स्याभि᳘जुहोत्यग्नेर᳘नीकमप ऽआ᳘विवेशापान्न᳘पात्प्रतिर᳘क्षन्नसु᳘र्यम् [[???]]। द᳘मे दमे समि᳘धं यक्ष्यग्ने प्र᳘ति ते जिह्वा᳘ घृतमुच्चरण्यत्स्वाहे᳘ति [[???]]॥  
## १३
(त्य) अग्ने᳘र्ह वै᳘ देवाः᳘॥  
(०) या᳘वद्वा यावद्वा ऽप्सु [[???]] प्रवेशया᳘ञ्चक्रुर्नेद᳘तो नाष्ट्रा र᳘क्षाᳫं᳭स्युपोत्ति᳘ष्ठानि᳘त्यग्निर्हि र᳘क्षसामपहन्ता त᳘मेत᳘या च समि᳘धैत᳘या चा᳘हुत्या स᳘मिन्द्धे स᳘मिद्धे देवे᳘भ्यो जुहवानी᳘ति॥  
## १४
(त्य) अथा᳘परं चतुर्गृहीतमा᳘ज्यं गृही᳘त्वा॥  
(त्वा ऽऽश्रा᳘) आश्रा᳘व्याह समि᳘धो यजे᳘ति सो᳘ ऽपबर्हिषश्चतु᳘रः प्रयाजा᳘न्यजति प्रजा वै᳘ बर्हि᳘र्व्वरु᳘ण्यो वा᳘ ऽअवभृथोने᳘त्प्रजा व्व᳘रुणो गृह्णादि᳘ति त᳘स्माद᳘पबर्हिषश्चतु᳘रः प्रयाजा᳘न्यजति॥  
## १५
(त्य᳘) अ᳘थ व्वारुण ऽए᳘ककपालः पुरोडा᳘शो भवति॥  
यो वा᳘ ऽअस्य रसो᳘ ऽभूदा᳘हुतिभ्यो वा᳘ ऽअस्य त᳘मजीजनद᳘थैतच्छ᳘रीरं त᳘स्मिन्न र᳘सो ऽस्ति र᳘सो वै᳘ पुरोडा᳘शस्त᳘दस्मिन्नेतᳫँ᳭ र᳘सं दधाति त᳘देनमेते᳘न र᳘सेन सं᳘गमयति त᳘देनम᳘तो जनयति स᳘ ऽएनं जात᳘ ऽएव सं᳘जनयति त᳘स्माद्वारुण ऽए᳘ककपालः पुरडा᳘शो भवति॥  
## १६
स आ᳘ज्यस्योपस्ती᳘र्य॥  
पुरोडा᳘शस्यावद्य᳘न्नाह व्व᳘रुणाया᳘नुब्रूहीत्य᳘त्र है᳘क ऽऋजीष᳘स्य द्वि᳘रवद्यन्ति [[???]] त᳘दु त᳘था न᳘ कुर्याच्छ᳘रीरं वा᳘ ऽएत᳘द्भवति ना᳘लमा᳘हुत्यै द्विर᳘वद्यति सकृ᳘दभि᳘घारयति प्र᳘त्यनक्त्यवदा᳘ने ऽआश्रा᳘व्याह व्व᳘रुणं यजे᳘ति व्व᳘षट्कृते जुहोति॥  
## १७
(त्य) अथा᳘ज्यस्योपस्ती᳘र्य॥  
पुरोडा᳘शमवद᳘धदा᳘हाग्नीव्व᳘रुणाभ्याम᳘नुब्रूही᳘ति त᳘त्स्विष्टकृ᳘ते स य᳘न्नाग्न᳘य ऽइत्या᳘ह ने᳘दग्निं व्व᳘रुणो गृह्णादि᳘ति स य᳘द्यमु᳘त्र ऽर्जीष᳘स्य द्वि᳘रवद्येदथा᳘त्र सकृद्य᳘द्यु न ना᳘द्रियेता᳘थोप᳘रिष्टाद्द्विरा᳘ज्यस्याभि᳘घारयत्याश्रा᳘व्याहाग्नीव᳘रुणौ यजे᳘ति व्व᳘षट्कृते जुहोति॥  
## १८
ता वा᳘ ऽएताः [[???]]॥  
षडा᳘हुतयो भवन्ति षड्वा᳘ ऽऋत᳘वः संव्वत्सर᳘स्य संव्व᳘त्सरो व्व᳘रुणस्त᳘स्मात्षडा᳘हुतयो भवन्ति॥  
## १९
(न्त्ये) एत᳘दादित्या᳘नाम᳘यनम्॥  
(मा) आदित्या᳘नीमा᳘नि य᳘जूᳫँ᳭षी᳘ति वा आहुः स या᳘वदस्य व्व᳘शः स्या᳘देव᳘मेव᳘ चिकीर्षेद्य᳘द्यु ऽएनमितर᳘था य᳘जमानः क᳘र्तवे᳘ ब्रूया᳘दितर᳘थो त᳘र्हि कुर्यादेता᳘नेव᳘ चतुरः [[???]] प्रयाजान᳘पबर्हिषो यजेद्द्वावा᳘ज्यभागौ व्व᳘रुणमग्नीव᳘रुणौ द्वा᳘वनुयाजाव᳘पबर्हिषौ तद्द᳘श द᳘शाक्षरा वै᳘ व्विरा᳘ड्विराड्वै᳘ यज्ञस्त᳘द्विरा᳘जमे᳘वैत᳘द्यज्ञ᳘मभिस᳘म्पादयति॥  
## २०
(त्ये) एतद᳘ङ्गिरसाम᳘यनम्॥  
(म᳘) अ᳘तो ऽन्यतर᳘त्कृत्वा य᳘स्मिन्कुम्भ᳘ ऽऋजीषं भ᳘वति तं प्र᳘प्लावयति समुद्रे᳘ ते त्दृ᳘दयम᳘प्स्वन्तरित्या᳘पो वै᳘ समुद्रो र᳘सो वा ऽआ᳘पस्त᳘दस्मिन्नेतᳫँ᳭ र᳘सं दधाति त᳘देनमेते᳘न र᳘सेन सं᳘गमयति त᳘देनम᳘तो जनयति स᳘ एनं जात᳘ एव सं᳘जनयति सं᳘ त्वा व्विशन्त्वो᳘षधीरुता᳘प इ᳘ति त᳘दस्मिन्नुभ᳘यᳫँ᳭ र᳘सं दधाति यश्चौ᳘षधिषु य᳘श्चाप्सु᳘ यज्ञ᳘स्य त्वा यज्ञपते सूक्तो᳘क्तौ न᳘मोवाके᳘ व्विधेम यत्स्वाहे᳘ति तद्य᳘देव᳘ यज्ञ᳘स्य साधु त᳘दे᳘वास्मिन्नेत᳘द्दधाति॥  
## २१
(त्य᳘) अ᳘थानुसृज्यो᳘पतिष्ठते॥  
दे᳘वीराप एष᳘ वो ग᳘र्भ इ᳘त्यपा᳘ᳫं᳘ ह्येष ग᳘र्भस्तᳫँ᳭ सु᳘प्रीतᳫँ᳭ सुभृतं [[???]] बिभृते᳘ति त᳘देनमद्भ्यः प᳘रिददाति गु᳘प्त्यै दे᳘व सोमैष᳘ ते लोक इत्या᳘पो᳘ ह्येत᳘स्य लोकस्त᳘स्मिञ्छं᳘ च व्व᳘क्ष्व प᳘रि च व्वक्ष्वे᳘ति त᳘स्मिन्नः शं᳘ चैधि स᳘र्व्वाभ्यश्च न ऽआ᳘र्तिभ्यो गोपाये᳘त्ये᳘वैत᳘दाह॥  
## २२
(हा) अथो᳘पमारयति [[???]]॥  
(त्य᳘) अ᳘वभृथ निचुम्पुण निचेरु᳘रसि निचुम्पुणः [[???]]. अ᳘व देवै᳘र्देव᳘कृतमे᳘नो ऽयासिषम᳘व म᳘र्त्यैर्म᳘र्त्यकृतमित्य᳘व᳘ ह्येत᳘द्देवै᳘र्देव᳘कृतमेनो᳘ ऽयासीत्सो᳘मेन राज्ञा᳘ ऽव म᳘र्त्यैर्म᳘र्त्यकृतमित्य᳘व᳘ ह्येतन्म᳘र्त्यैर्म᳘र्त्यकृतमेनो᳘ ऽयासीत्पशु᳘ना पुरोडा᳘शेन पुरुरा᳘व्णो देव रिष᳘स्पाही᳘ति स᳘र्व्वाभ्यो मा᳘ ऽऽर्तिभ्यो गोपाये᳘त्ये᳘वैत᳘दाह॥  
## २३
(हा᳘) अ᳘थाभ्यवे᳘त्य स्नातः॥  
(तो᳘ ऽ) अ᳘न्यो ऽन्य᳘स्य पृष्ठे प्र᳘धावतस्ता᳘वन्ये व्वा᳘ससी परिधा᳘योदे᳘तः स यथा᳘ ऽहिस्त्वचो᳘ निर्मुच्ये᳘तैवᳫं᳭ स᳘र्व्वस्मात्पाप्म᳘नो नि᳘र्मुच्यते त᳘स्मिन्न ता᳘वच्चनै᳘नो भवति या᳘वत्कुमा᳘रे ऽद᳘ति स ये᳘नैव᳘ निष्क्रा᳘मन्ति ते᳘न पु᳘नरा᳘यन्ति पु᳘नरे᳘त्याहवनी᳘ये समि᳘धमभ्या᳘दधाति देवा᳘नाᳫँ᳭ समि᳘दसी᳘ति य᳘जमानमे᳘वैत᳘या स᳘मिन्द्धे देवा᳘नाᳫं᳭ हि स᳘मिद्धिम᳘नु य᳘जमानः समिध्य᳘ते॥  
