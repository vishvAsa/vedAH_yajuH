+++
title = "२"

+++
## ०१
सौम्ये᳘न चरु᳘णा प्र᳘चरति॥  
सो᳘मो वै᳘ देवा᳘नाᳫँ᳭ हविर᳘थैतत्सो᳘मायैव᳘ हवि᳘ष्क्रियते तथा᳘ ऽतः सोमो᳘ ऽनन्तर्हितो भवति चरु᳘र्भवति चरु᳘र्व्वै᳘ देवा᳘नाम᳘न्नमोदनो हि᳘ चरु᳘रोदनो हि᳘ प्रत्य᳘क्षम᳘न्नं त᳘स्माच्चरु᳘र्भवति॥  
## ०२
ते᳘न न᳘ प्रातःसवने᳘ प्रच᳘रति॥  
न मा᳘ध्यन्दिने स᳘वन ऽएते वै᳘ देवा᳘नां नि᳘ष्केवल्ये स᳘वने य᳘त्प्रातःसवनं᳘ च मा᳘ध्यन्दिनं च स᳘वनं पितृदेव᳘त्यो वै सो᳘मः॥  
## ०३
स य᳘त्प्रातःसवने᳘ वा प्रच᳘रेत्॥  
(न्मा᳘) मा᳘ध्यन्दिने वा स᳘वने सम᳘दᳫँ᳭ ह कुर्याद्देवे᳘भ्यश्च पितृ᳘भ्यश्च ते᳘न तृतीयसवने प्र᳘चरति व्वैश्वदेवं वै᳘ तृतीयसवनं त᳘था हा᳘समदं करोति᳘ नानुवा᳘क्याम᳘न्वाह सकृ᳘दु᳘ ह्येव प᳘राञ्चः पित᳘रस्त᳘स्मा᳘न्नानुवा᳘क्याम᳘न्वाह॥  
## ०४
(हा᳘) अ᳘थ चतुर्गृहीतमा᳘ज्यं गृही᳘त्वा॥  
(त्वाश्रा᳘) आश्रा᳘व्याह घृत᳘स्य यजे᳘ति व्व᳘षट्कृते जुहोति तद्या ऽअ᳘तः प्रा᳘च्य ऽआ᳘हुतयो हुता भ᳘वन्ति ता᳘भ्य ऽए᳘वैत᳘दन्त᳘र्दधाति त᳘था हा᳘समदं करोति॥(शतम् २६००)  
## ०५
स आ᳘ज्यस्योपस्ती᳘र्य॥  
द्वि᳘श्चरोर᳘वद्यत्य᳘थोपरिष्टादा᳘ज्यस्याभि᳘घारयत्याश्रा᳘व्याह [[???]] सौम्य᳘स्य यजे᳘ति व्व᳘षट्कृते जुहोति॥  
## ०६
(त्य) अथा᳘परं चतुर्गृहीतमा᳘ज्यं गृही᳘त्वा॥  
(त्वाश्रा᳘) आश्रा᳘व्याह घृत᳘स्य यजे᳘ति व्व᳘षट्कृते जुहोति तद्या ऽअ᳘त ऽऊर्ध्वा ऽआ᳘हुतीर्होष्यन्भ᳘वति ता᳘भ्य ऽए᳘वैत᳘दन्त᳘र्दधाति त᳘था हास᳘मदं करोति स य᳘दि काम᳘येतोभय᳘तः प᳘रियजेद्य᳘द्यु काम᳘येतान्यत᳘रतः [[???]] प᳘रियजेत्॥  
## ०७
(द᳘) अ᳘थ प्रचरणी᳘ति स्रु᳘ग्भवति॥  
त᳘स्यां चतुर्गृहीतमा᳘ज्यं गृही᳘त्वा ऽध्वर्युः [[???]] शालाकैर्धि᳘ष्ण्यान्व्या᳘घारयति तद्य᳘च्छालाकैर्धि᳘ष्ण्यान्व्याघार᳘यति य᳘दे᳘वैनानदो᳘ देवा ऽअ᳘ब्रुवंस्तृतीयसवने᳘ वो घृत्या᳘ ऽऽहुतिः प्रा᳘प्स्यति न᳘ सौम्या᳘ ऽपत्दृतो हि᳘ युष्म᳘त्सोमपीथस्ते᳘न सोमाहुतिं᳘ नार्हथे᳘ति᳘ सैनानेषा᳘ तृतीयसवन᳘ ऽएव घृत्या᳘ ऽऽहुतिः प्रा᳘प्नोति न᳘ सौम्या य᳘च्छालाकैर्धि᳘ष्ण्यान्व्याघार᳘यति ता᳘नेतै᳘रेव य᳘जुर्भिर्यथोपकीर्णं᳘ यथापूर्व्वं व्या᳘घारयति मार्जा᳘लीय ऽए᳘वोत्तमम् [[???]]॥  
## ०८
तद्धै᳘के॥  
(क ऽ) आग्नीध्री᳘ये पु᳘नरा᳘घारयन्त्यु᳘दग्न ऽइदं क᳘र्मानुसं᳘तिष्ठाता ऽइ᳘ति त᳘दु त᳘था न᳘ कुर्यान्मार्जाली᳘य ऽए᳘वोत्तमम् [[???]]॥  
## ०९
(मᳫँ᳭) स य᳘त्राध्वर्युः᳘॥  
शालाकैर्धिष्ण्या᳘न्व्याघार᳘यति [[???]] त᳘त्प्रतिप्रस्थाता᳘ पात्नीवतं ग्र᳘हं गृ᳘ह्णाति यज्ञाद्वै᳘ प्र᳘जाः प्रजायन्ते [[???]] यज्ञा᳘त्प्रजा᳘यमाना मिथुनात्प्र᳘जायन्ते मिथुना᳘त्प्रजा᳘यमाना ऽअन्ततो᳘ यज्ञ᳘स्य प्र᳘जायन्ते त᳘देना ऽएत᳘दन्ततो᳘ यज्ञ᳘स्य मिथुना᳘त्प्रज᳘ननात्प्र᳘जनयति त᳘स्मान्मिथुना᳘त्प्रज᳘ननादन्ततो᳘ यज्ञ᳘स्येमाः᳘ प्रजाः प्र᳘जायन्ते त᳘स्मात्पात्नीवतं᳘ गृह्णाति॥  
## १०
तं वा᳘ ऽउपाᳫँ᳭शुपात्रे᳘ण गृह्णाति॥  
य᳘दि सावित्र᳘मुपाᳫँ᳭शुपात्रे᳘ण गृह्णीया᳘दन्तर्यामपात्रे᳘णैतं य᳘दि सावित्र᳘मन्तर्यामपात्रे᳘ण गृह्णीया᳘दुपᳫँ᳭शुपात्रे᳘णैत᳘ᳫँ᳭ समान᳘ᳫं᳘ [[???]] ह्येतद्य᳘दुपाᳫँ᳭श्वन्तर्यामौ᳘ प्राणो हि यो वै᳘ प्राणः स᳘ ऽउदानो व्वृ᳘षा वै᳘ प्राणो यो᳘षा प᳘त्नी मिथुन᳘मे᳘वैत᳘त्प्रज᳘ननं क्रियते॥  
## ११
तं वा᳘ ऽअपुरोरु᳘क्कं गृह्णाति॥  
व्वीर्यं᳘ वै᳘ पुरोरुङ्ने᳘त्स्त्रीषु᳘ व्वीर्यं᳘ द᳘धानी᳘ति त᳘स्मादपुरोरु᳘क्कं गृह्णाति॥  
## १२
(त्य) अथा᳘तो गृह्णा᳘त्येव᳘॥  
(वो) उपयाम᳘गृहीतो ऽसि बृ᳘हस्प᳘तिसुतस्य देव सोम त ऽइ᳘ति ब्र᳘ह्म वै बृ᳘हस्प᳘तिर्ब्र᳘ह्मप्रसूतस्य देव सोम त ऽइत्ये᳘वैत᳘दाहे᳘न्दोरिन्द्रिया᳘वत इ᳘ति व्वीर्य᳘वत ऽइ᳘त्ये᳘वैत᳘दाह यदाहे᳘न्दोरिन्द्रिया᳘वत इ᳘ति पत्नीवतो [[???]] ग्र᳘हा२ँ॥ ऽऋध्यासमि᳘ति न᳘ संप्रति प᳘त्नीभ्यो गृह्णाति ने᳘त्स्त्रीषु व्वी᳘र्यं [[???]] द᳘धानी᳘ति त᳘स्मान्न᳘ सम्प्रति प᳘त्नीभ्यो गृह्णाति॥  
## १३
(त्य᳘) अ᳘थ यः᳘ प्रचरण्या᳘ᳫँ᳘ सᳫँ᳭स्रवः प᳘रिशिष्टो भ᳘वति॥  
ते᳘नैनᳫँ᳭ श्रीणाति स᳘मर्धयति वा᳘ ऽअन्यान्ग्र᳘हाञ्छ्रीणन्न᳘थैतं᳘ व्यर्धयति [[???]] व्व᳘ज्रो वा ऽआ᳘ज्यमेते᳘न वै᳘ देवा व्व᳘ज्रेणा᳘ज्येना᳘घ्नन्नेव प᳘त्नीर्नि᳘राक्ष्णुवंस्ता᳘ हता नि᳘रष्टा᳘ नात्म᳘नश्च᳘नैशत न᳘ दाय᳘स्य च᳘नैशत त᳘थो ऽए᳘वैष᳘ ऽएते᳘न व्व᳘ज्रेणा᳘ज्येन ह᳘न्त्येव प᳘त्नीर्नि᳘रक्ष्णोति ता᳘ हता नि᳘रष्टा᳘ नात्म᳘नश्च᳘नेशते न᳘ दाय᳘स्य च᳘नेशते॥  
## १४
स᳘ श्रीणाति॥  
(त्य) अहं᳘ पर᳘स्तादह᳘मव᳘स्ताद्य᳘दन्त᳘रिक्षं [[???]] त᳘दु मे पि᳘ता ऽभूत्। अहᳫँ᳭ सू᳘र्यमुभय᳘तो ददर्शाहं᳘ देवा᳘नां परमं गु᳘हा यदि᳘ति स य᳘दह᳘महमि᳘ति श्रीणा᳘ति पु᳘ᳫं᳘स्वे᳘वैत᳘द्वी᳘र्यं [[???]] दधाति॥  
## १५
(त्य᳘) अ᳘थाहा᳘ग्नीत्पात्नीवत᳘स्य यजे᳘ति॥  
वृ᳘षा वा᳘ ऽअग्नीद्यो᳘षा प᳘त्नी मिथुन᳘मे᳘वैत᳘त्प्रज᳘ननं क्रियते स᳘ जुहोत्यग्ना ३ऽइ प᳘त्नीवन्नि᳘ति व्वृ᳘षा वा᳘ अग्निर्यो᳘षा प᳘त्नी मिथुन᳘मे᳘वैत᳘त्प्रज᳘ननं क्रियते॥  
## १६
सजू᳘र्देवे᳘न त्वष्ट्रे᳘ति॥  
त्व᳘ष्टा वै᳘ सिक्तᳫँ᳭ रे᳘तो व्वि᳘करोति त᳘देष᳘ ऽए᳘वैतत्सिक्त᳘ᳫँ᳘ रे᳘तो व्वि᳘करोति सो᳘मं पिब स्वाहे᳘त्युत्तरार्द्धे᳘ जुहोति या इ᳘तरा आ᳘हुतयस्ते᳘ देवा ऽअ᳘थैताः प᳘त्न्य ऽए᳘वमिव [[???]] हि᳘ मिथुनं᳘ कॢप्त᳘मुत्तरतो हि स्त्री पु᳘माᳫँ᳭समुपशे᳘त ऽआ᳘हरत्यध्वर्यु᳘रग्नी᳘धे भक्षᳫँ᳭ स᳘ ऽआहा᳘ध्वर्य ऽउ᳘प मा ऽऽह्वयस्वे᳘ति तं न᳘ प्रत्यु᳘पह्वयेत को हि᳘ हत᳘स्य नि᳘रष्टस्य प्रत्युपहवस्तं वै प्र᳘त्येवो᳘पह्वयेत जु᳘ह्वत्यस्याग्नौ व्व᳘षट्कुर्वन्ति त᳘स्मात्प्र᳘त्येवो᳘पह्वयेत॥  
## १७
(ता᳘) अ᳘थ सम्प्रे᳘ष्यति॥  
(त्य᳘) अ᳘ग्नीन्ने᳘ष्टुरुप᳘स्थमा᳘सीद ने᳘ष्टः प᳘त्नीमुदा᳘नयोद्गात्रा सं᳘ख्यापयो᳘न्नेतर्हो᳘तुश्चमस᳘मनू᳘न्नय सो᳘मं मा᳘ ऽतिरीरिच इ᳘ति य᳘द्यग्निष्टोमः स्यात् [[???]]॥  
## १८
(द्य) य᳘द्यु᳘क्थ्यः [[???]] स्या᳘त्॥  
(त्सो᳘) सो᳘मं प्रभा᳘वये᳘ति [[???]] ब्रूयात्स बि᳘भ्रदे᳘वैतत्पा᳘त्रमग्नीन्ने᳘ष्टुरुप᳘स्थमा᳘सीदत्यग्निर्व्वा᳘ ऽएष᳘ निदा᳘नेन यदा᳘ग्नीध्रो यो᳘षा ने᳘ष्टा व्वृ᳘षा वा᳘ ऽअग्नीद्यो᳘षा ने᳘ष्टा मिथुन᳘मे᳘वैत᳘त्प्रज᳘ननं क्रियत ऽउदा᳘नयति ने᳘ष्टा प᳘त्नीं ता᳘मुद्गात्रा सं᳘ख्यापयति प्रजा᳘पतिर्व्वृ᳘षा ऽसि रे᳘तोधा रे᳘तो म᳘यि धेही᳘ति प्रजा᳘पतिर्व्वा᳘ ऽउद्गाता यो᳘षा प᳘त्नी मिथुन᳘मे᳘वैत᳘त्प्रज᳘ननं क्रियते॥  
