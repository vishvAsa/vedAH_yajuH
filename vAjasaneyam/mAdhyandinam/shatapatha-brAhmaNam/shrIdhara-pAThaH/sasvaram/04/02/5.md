+++
title = "५"

+++
## ०१
ग्र᳘हान्गृही᳘त्वा॥  
(त्वो) उपनिष्क्र᳘म्य व्विप्रु᳘षाᳫँ᳭ हो᳘मं जुहोति तद्य᳘द्विप्रु᳘षाᳫँ᳭ हो᳘मं जुहो᳘ति या᳘ ऽए᳘वास्या᳘त्र व्विप्रु᳘ष स्क᳘न्दन्ति ता᳘ ऽए᳘वैत᳘दाहवनी᳘ये स्वगा᳘ करोत्याहवनी᳘यो ह्या᳘हुतीनां प्रतिष्ठा त᳘स्माद्विप्रु᳘षाᳫँ᳭हो᳘मं जुहोति॥  
## ०२
स᳘ जुहोति॥  
य᳘स्ते द्रप्स स्क᳘न्दति य᳘स्ते ऽअᳫँ᳭शुरि᳘ति यो᳘ वै᳘ स्तोकः स्क᳘न्दति स᳘ द्रप्सस्तत्त᳘माह य᳘स्ते ऽअᳫँ᳭शुरि᳘ति त᳘दᳫँ᳭शु᳘माह ग्रा᳘वच्युतो धिष᳘णयोरुप᳘स्थादि᳘ति ग्रा᳘व्णा हि᳘ च्यु᳘तो ऽधिष᳘वणाभ्याᳫँ᳭स्क᳘न्दत्यध्वर्यो᳘र्व्वा प᳘रि वा यः᳘ पवि᳘त्रादि᳘त्यध्वर्यो᳘र्वा हि᳘ पाणिभ्याᳫँ᳭स्क᳘न्दति पवि᳘त्राद्वा तं᳘ ते जुहोमि म᳘नसा व्व᳘षट्कृतᳫँ᳭स्वाहे᳘ति तद्य᳘था व्व᳘षट्कृतᳫँ᳭हुत᳘मेव᳘मस्यैत᳘द्भवति॥  
## ०३
(त्य᳘) अ᳘थ स्तीर्णा᳘यै व्वे᳘देः॥  
(र्द्वे) द्वे तृ᳘णे ऽअध्वर्युरा᳘दत्ते ता᳘वध्वर्यू᳘ प्र᳘थमौ प्रतिपद्येते [[???]] प्राणोदानौ᳘ यज्ञस्या᳘थ प्रस्तोता व्वा᳘गेव᳘ यज्ञस्या᳘थोद्गा᳘ता᳘त्मैव᳘ प्रजा᳘पतिर्यज्ञस्या᳘थ प्रतिहर्ता᳘ भिष᳘ग्वा व्यानो᳘ वा॥  
## ०४
तान्वा᳘ ऽएतान् [[???]]॥  
प᳘ञ्च ऽर्त्वि᳘जो य᳘जमानो ऽन्वा᳘रभत ऽएता᳘वान्वै [[???]] स᳘र्व्वो यज्ञो या᳘वन्त ऽएते प᳘ञ्चर्त्वि᳘जो भ᳘वन्ति पा᳘ङ्क्तो वै᳘ यज्ञस्त᳘द्यज्ञ᳘मे᳘वैतद्य᳘जमानो ऽन्वा᳘रभते॥  
## ०५
(ते᳘ ऽथा) अ᳘थान्यतरत्तृ᳘णम्॥  
(ञ्चा᳘) चा᳘त्वालमभिप्रा᳘स्यति देवा᳘नामुत्क्र᳘मणमसी᳘ति य᳘त्र वै᳘ देवा᳘ यज्ञे᳘न स्वर्गं᳘ लोक᳘ᳫँ᳘समा᳘श्नुवत त᳘ ऽएत᳘स्माच्चा᳘त्वालादूर्ध्वाः᳘ स्वर्गं᳘ लोक᳘मुपो᳘दक्रामंस्तद्य᳘जमानमे᳘वैत᳘त्स्व᳘र्ग्यं [[???]] प᳘न्थानमनुसं᳘ख्यापयति॥  
## ०६
(त्य᳘) अ᳘थान्यतरत्तृ᳘णम्॥  
(म्पु) पुर᳘स्तादुद्गातॄणामु᳘पास्यति तूष्णी᳘मेव स्तो᳘मो वा᳘ ऽएष᳘ प्रजा᳘पतिर्य᳘दुद्गाता᳘रः स᳘ इदᳫं᳭स᳘र्व्वं युत᳘ ऽइदᳫं᳭ स᳘र्व्वᳫं᳭ सं᳘भवति त᳘स्मा ऽए᳘वैतत्तृ᳘णम᳘पिदधाति त᳘थो हाध्वर्युं न᳘ युते᳘ नैनᳫं᳭ स᳘म्भवत्य᳘थ यदा ज᳘पन्ति ज᳘पन्ति ह्य᳘त्रोद्गातारः [[???]]॥  
## ०७
(रो᳘ ऽथ) अ᳘थ स्तोत्र᳘मुपा᳘करोति॥  
सो᳘मः पवत ऽइ᳘ति स वै प᳘रागेव᳘ स्तोत्र᳘मुपाकरो᳘ति प᳘राञ्च स्तुवते देवान्वा᳘ ऽएता᳘नि स्तोत्रा᳘ण्यभ्युपा᳘वृत्तानि यत्प᳘वमानाः प᳘राञ्चो᳘ ह्येतै᳘र्देवाः᳘ स्वर्गं᳘ लोक᳘ᳫं᳘ समा᳘श्नुवत त᳘स्मात्प᳘रागेव᳘ स्तोत्र᳘मुपाकरो᳘ति प᳘राञ्च स्तुवते॥  
## ०८
(त ऽउ) उपा᳘वर्तध्वमि᳘ति वा᳘ ऽअन्या᳘नि स्तोत्रा᳘णि॥  
(ण्य) अभ्याव᳘र्तं धु᳘र्यै स्तुवत इमा ऽवै᳘ प्रजा᳘ एता᳘नि स्तोत्रा᳘ण्यभ्युपा᳘वृत्तास्त᳘स्मादिमाः᳘ प्रजाः पु᳘नरभ्याव᳘र्तं प्र᳘जायन्ते॥  
## ०९
(न्ते᳘ ऽथ) अ᳘थ यद᳘त्र बहिष्पवमाने᳘न स्तुवते॥  
(ते᳘ ऽत्र) अ᳘त्र ह वा᳘ ऽअसाव᳘ग्र ऽआदित्य᳘ ऽआस त᳘मृत᳘वः परिगृ᳘ह्यैवा᳘त ऽऊर्ध्वाः᳘ स्वर्गं᳘ लोक᳘मुपो᳘दक्रामन्त्स᳘ ऽएष᳘ ऋतु᳘षु प्र᳘तिष्ठित᳘स्तपति त᳘थो ए᳘वैत᳘दृत्वि᳘जो य᳘जमानं परिगृ᳘ह्यैवा᳘त ऊर्ध्वाः᳘ स्वर्गं᳘ लोक᳘मुपो᳘त्क्रामन्ति त᳘स्माद᳘त्र बहिष्पवमाने᳘न स्तुवते॥  
## १०
नौ᳘र्ह वा᳘ ऽएषा᳘ स्व᳘र्ग्या॥  
य᳘द्बहिष्पवमानं त᳘स्या ऋत्वि᳘ज ऽएव स्फ्या᳘श्चारि᳘त्राश्च स्वर्ग᳘स्य लोक᳘स्य सम्पा᳘रणास्त᳘स्या ऽए᳘क ऽएव᳘ मज्जयिता य᳘ एव᳘ नि᳘न्द्यः [[???]] स य᳘था पूर्णा᳘मभ्यारु᳘ह्य मज्ज᳘येदेव᳘ᳫं᳘ हैनाᳫं᳭ स᳘ मज्जयति तद्वै स᳘र्व एव᳘ यज्ञो नौः᳘ स्व᳘र्ग्या त᳘स्मादु स᳘र्व्वस्मादेव᳘ यज्ञा᳘न्नि᳘न्द्यं प᳘रिबिबाधिषेत॥  
## ११
(ता᳘) अ᳘थ स्तुत᳘ ऽएतां व्वा᳘चं व्वदति॥  
(त्य᳘) अ᳘ग्नीदग्नीन्वि᳘हर बर्हि᳘स्तृणीहि पुरोडा᳘शा२ँ॥ अ᳘लंकुरु पशुनेही᳘ति व्वि᳘हरत्यग्नी᳘दग्नीन्त्स᳘मिन्द्ध ए᳘वैनानेत᳘त्स्तृणा᳘ति बर्हिः᳘ स्तीर्णे᳘ बर्हि᳘षि स᳘मिन्द्धे देवे᳘भ्यो जुहवानी᳘ति पुरोडा᳘शा२ँ॥ अ᳘लंकुर्व्वि᳘ति पुरोडा᳘शैर्हि᳘ प्रचरिष्यन्भ᳘वति पशुनेही᳘ति पशु᳘ᳫं᳘ ह्युपाकरिष्यन्भ᳘वति॥  
## १२
(त्य᳘) अ᳘थ पु᳘नः प्रप᳘द्य॥  
(द्या) आश्विनं ग्र᳘हं गृह्णात्याश्विनं ग्र᳘हं गृही᳘त्वोपनिष्क्र᳘म्य यू᳘पं प᳘रिव्ययति परिवी᳘य यू᳘पं पशु᳘मुपा᳘करोति र᳘समे᳘वास्मिन्नेत᳘द्दधाति॥ [अर्धप्रपाठकः]॥  
## १३
स᳘ प्रातःसवन ऽआ᳘लब्धः॥  
(ऽ) आ᳘तृतीयसवना᳘च्छ्रप्य᳘माण ऽउ᳘पशेते स᳘र्व्वस्मिन्ने᳘वैत᳘द्यज्ञे र᳘सं दधाति स᳘र्व्वं यज्ञᳫं᳭ र᳘सेन प्र᳘सजति॥  
## १४
त᳘स्मादाग्नेय᳘मग्निष्टोम ऽआ᳘लभते॥  
तद्धि स᳘लोम य᳘दाग्नेय᳘मग्निष्टोम᳘ ऽआल᳘भेत य᳘द्यु᳘क्थ्यः स्या᳘दैन्द्राग्नं᳘ द्विती᳘यमा᳘लभेतैन्द्रा᳘ग्नानि᳘ [[???]] ह्युक्था᳘नि य᳘दि षोडशी स्या᳘दैन्द्रं᳘ तृती᳘यमा᳘लभेते᳘न्द्रो हि᳘ षोडशी य᳘द्यतिरात्रः स्या᳘त्सारस्वतं᳘ चतुर्थमा᳘लभेत व्वाग्वै स᳘रस्वती यो᳘षा वै व्वाग्यो᳘षा रा᳘त्रिस्त᳘द्यथायथं᳘ यज्ञक्रतून्व्या᳘वर्तयति॥  
## १५
(त्य᳘) अ᳘थ सवनी᳘यैः पुरोडा᳘शैः प्र᳘चरति॥  
देवो वै सो᳘मो दिवि हि सो᳘मो व्वृत्रो वै सो᳘म ऽआसीत्त᳘स्यैतच्छ᳘रीरं य᳘द्गिर᳘यो यद᳘श्मानस्त᳘दे᳘षोशानानामौ᳘षधिर्जायत इ᳘ति ह स्माह श्वेत᳘केतुरौ᳘द्दालकिस्ता᳘मेत᳘दात्दृ᳘त्याभि᳘षुण्वन्ती᳘ति॥  
## १६
स य᳘त्पशु᳘माल᳘भते॥  
र᳘समे᳘वास्मिन्नेत᳘द्दधात्य᳘थ य᳘त्सवनी᳘यैः पुरोडा᳘शैः प्रच᳘रति मे᳘धमे᳘वास्मिन्नेत᳘द्दधाति त᳘थो हास्यैष सो᳘म एव᳘ भवति॥  
## १७
स᳘र्व्व ऽऐन्द्रा᳘ भवन्ति॥  
(न्ती᳘) इ᳘न्द्रो वै᳘ यज्ञ᳘स्य देव᳘ता त᳘स्मात्स᳘र्व्व ऽऐन्द्रा᳘ भवन्ति॥  
## १८
(न्त्य᳘) अ᳘थ य᳘त्पुरोडा᳘शः॥ 
धानाः᳘ करम्भो द᳘ध्यामिक्षे᳘ति भ᳘वति या᳘ यज्ञ᳘स्य देव᳘तास्ताः सु᳘प्रीता असन्नि᳘ति॥  
## १९
(ती) इदं वा᳘ ऽअपू᳘पमशित्वा᳘ [[???]] कामयते॥  
धानाः᳘ खादेयं करम्भ᳘मश्नीयां द᳘ध्यश्नीयामामि᳘क्षामश्नीयामि᳘ति ते स᳘र्व्वे का᳘मा या᳘ यज्ञ᳘स्य देव᳘तास्ताः सु᳘प्रीता असन्नित्य᳘थ य᳘देषा᳘ प्रातःसवन᳘ ऽएव᳘ मैत्रावरुणी᳘ पयस्या᳘ ऽवकॢप्ता भ᳘वति ने᳘तरयोः स᳘वनयोः॥  
## २०
(र्गा) गायत्री वै᳘ प्रातःसवनं᳘ व्वहति॥  
त्रिष्टुम्मा᳘ध्यन्दिनᳫँ᳭ स᳘वनं ज᳘गती तृतीयसवनं तद्वा ऽअ᳘नेकाकिन्येव᳘ त्रिष्टुम्मा᳘ध्यन्दिनᳫँ᳭ स᳘वनं व्वहति गायत्र्या᳘ च बृहत्या चा᳘नेकाकिनी ज᳘गती तृतीयसवनं᳘ गाय᳘त्र्योष्णिहककु᳘ब्भ्यामनुष्टु᳘भा॥  
## २१
गाय᳘त्र्ये᳘वैकाकि᳘नी प्रातःसवनं᳘ व्वहति᳘॥  
सैता᳘भ्यां पङ्क्ति᳘भ्याᳫँ᳭ स्तोत्र᳘पङ्क्त्या च हवि᳘ष्पङ्क्त्या च चत्वार्या᳘ज्यानि बहिष्पवमानं᳘ प᳘ञ्चमं पञ्चपदा [[???]] पङ्क्तिः᳘ सैत᳘या स्तोत्र᳘पङ्क्त्या᳘ ऽनेकाकिनी गायत्री᳘ प्रातःसवनं᳘ व्वहति᳘॥  
## २२
(ती᳘) इ᳘न्द्रस्य पुरोडा᳘शः॥  
(शो) ह᳘र्योर्धानाः᳘ पूष्णः᳘ करम्भः स᳘रस्वत्यै द᳘धि मित्राव᳘रुणयोः पय᳘स्या प᳘ञ्चपदा पङ्क्तिः᳘ सैत᳘या हवि᳘ष्पङ्क्त्या᳘ ऽनेकाकिनी गायत्री᳘ प्रातःसवनं᳘ व्वहत्येत᳘स्या ए᳘व [[???]] पङ्क्तेः᳘ सम्प᳘दः का᳘माय प्रातःसवन᳘ ऽए᳘वैषा᳘ मैत्रावरुणी᳘ पयस्या᳘ ऽवकॢप्ता भ᳘वति ने᳘तरयोः स᳘वनयोः॥  
