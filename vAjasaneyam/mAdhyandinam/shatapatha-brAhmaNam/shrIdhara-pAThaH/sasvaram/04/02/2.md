+++
title = "२"

+++
## ०१
आत्मा᳘ ह वा᳘ ऽअस्याग्रयणः᳘॥  
सो ऽस्यैष स᳘र्व्वमेव स᳘र्व्वᳫँ᳭ ह्यय᳘मात्मा [[???]] त᳘स्मादन᳘या गृह्णात्यस्यै हि᳘ स्थाली भ᳘वति स्थाल्या᳘ ह्येनं गृह्णा᳘ति स᳘र्व्वं वा᳘ ऽइयᳫँ᳭ स᳘र्व्वमेष ग्र᳘हस्त᳘स्मादन᳘या गृह्णाति॥  
## ०२
पूर्णं᳘ गृह्णाति॥  
स᳘र्व्वं वै᳘ पूर्णᳫँ᳭ स᳘र्व्वमेष ग्र᳘हस्त᳘स्मात्पूर्णं᳘ गृह्णाति॥  
## ०३
व्वि᳘श्वेभ्यो देवे᳘भ्यो गृह्णाति॥  
स᳘र्व्वं वै वि᳘श्वे देवाः स᳘र्व्वमेष ग्र᳘हस्त᳘स्माद्वि᳘श्वेभ्यो देवे᳘भ्यो गृह्णाति॥  
## ०४
स᳘र्व्वेषु स᳘वनेषु गृह्णाति॥  
स᳘र्व्वं वै स᳘वनानि स᳘र्व्वमेष ग्र᳘हस्त᳘स्मात्स᳘र्व्वेषु स᳘वनेषु गृह्णाति॥  
## ०५
स य᳘दि रा᳘जोपद᳘स्येत्॥  
(त्त) तम᳘त ऽएव᳘ तन्वीरन्न᳘तः प्र᳘भावयेयुरात्मा वा᳘ ऽआग्रयण᳘ ऽआत्म᳘नो वा᳘ ऽइमा᳘नि स᳘र्व्वाण्य᳘ङ्गानि प्र᳘भवन्त्येत᳘स्मादन्ततो᳘ हारियोजनं ग्र᳘हं गृह्णाति त᳘दात्म᳘न्ये᳘वास्यां᳘ प्रतिष्ठा᳘यामन्ततो᳘ यज्ञः प्र᳘तितिष्ठति॥  
## ०६
(त्य᳘) अ᳘थ य᳘स्मादाग्रयणो ना᳘म॥  
यां वा᳘ ऽअमूं ग्रा᳘वाणमाद᳘दानो व्वा᳘चं य᳘च्छत्य᳘त्र वै सा᳘ग्रे ऽवदत्तद्यत्सात्रा ऽग्रे᳘वदत्त᳘स्मादाग्रयणो ना᳘म॥  
## ०७
र᳘क्षोभ्यो वै तां᳘ भीषा व्वा᳘चमयच्छन्॥  
(न्ष) षड्वा ऽअ᳘तः प्रा᳘चो ग्र᳘हान्गृह्णात्य᳘थैष᳘ सप्तमः षड्वा᳘ ऽऋत᳘वः संव्वत्सर᳘स्य स᳘र्व्वं वै᳘ संव्वत्सरः [[???]]॥  
## ०८
(स्ता᳘) तां᳘ देवाः [[???]]॥  
स᳘र्व्वस्मिन्वि᳘जिते᳘ ऽभये ऽनाष्ट्रे ऽत्रा᳘ग्रे व्वा᳘चमवदंस्त᳘थो ऽए᳘वैष᳘ एताᳫँ᳭ स᳘र्व्वस्मिन्वि᳘जिते᳘ ऽभये ऽनाष्ट्रे ऽत्रा᳘ग्रे व्वा᳘चं व्वदति॥  
## ०९
(त्य) अथा᳘तो गृह्णा᳘त्येव [[???]]॥  
ये᳘ देवासो [[???]] दिव्ये᳘कादश स्थ᳘ पृथिव्यामध्ये᳘कादश स्थ᳘॥ अप्सुक्षि᳘तो महिनै᳘कादश स्थ ते᳘ देवासो [[???]] यज्ञ᳘मिमं᳘ जुषध्वम्॥ उपयाम᳘गृहीतो ऽस्याग्रय᳘णो ऽसि [[???]] स्वाग्रयण इ᳘ति व्वा᳘चमे᳘वैतद᳘यातयाम्नीं करोति त᳘स्मादन᳘या समान᳘ᳫँ᳘ स᳘द्विपर्या᳘सं व्व᳘दत्य᳘जामितायै जामि᳘ ह कुर्याद्य᳘दाग्रय᳘णो ऽस्याग्रय᳘णो ऽसीति [[???]] गृह्णीयात्त᳘स्मादाहाग्रय᳘णो ऽसि᳘ स्वाग्रयण इ᳘ति॥  
## १०
पाहि᳘ यज्ञं᳘ पाहि᳘ यज्ञ᳘पतिमि᳘ति॥  
व्वा᳘चमे᳘वैत᳘दुत्सृष्टामाह गोपाय᳘ यज्ञमि᳘ति पाहि᳘ यज्ञ᳘पतिमि᳘ति व्वा᳘चमे᳘वैतदु᳘त्सृष्टामाह गोपाय य᳘जमानमि᳘ति य᳘जमानो हि᳘ यज्ञ᳘पतिर्व्वि᳘ष्णुस्त्वा᳘मिन्द्रिये᳘ण पातु व्वि᳘ष्णुं त्वं᳘ पाही᳘ति व्वा᳘चमे᳘वैतदु᳘त्सृष्टामाह यज्ञो वै व्वि᳘ष्णुर्यज्ञस्त्वां᳘ व्वी᳘र्येण गोपायत्वि᳘ति व्वि᳘ष्णुं त्वं᳘ पाही᳘ति व्वा᳘चमे᳘वैतदु᳘त्सृष्टामाह यज्ञं त्वं᳘ गोपाये᳘त्यभि स᳘वनानि पाही᳘ति त᳘देतं ग्र᳘हमाह स᳘र्व्वाणि᳘ ह्येष स᳘वनानि प्रति [[???]]॥  
## ११
(त्य᳘) अ᳘थ दशापवित्र᳘मुपगृ᳘ह्य हि᳘ङ्करोति॥  
सा᳘ हैषा व्वाग᳘नुद्यमाना तताम तस्यां [[???]] देवा᳘ व्वाचि᳘ तान्ता᳘याᳫँ᳭ हिङ्कारे᳘णैव᳘ प्राण᳘मदधुः प्राणो वै᳘ हिङ्कारः᳘ प्राणो हि वै᳘ हिङ्कारस्तस्मादपिगृ᳘ह्य [[???]] ना᳘सिके न हि᳘ङ्कर्तुᳫँ᳭ शक्नोति सैते᳘न प्राणे᳘न स᳘मजिहीत यदा वै᳘ तान्तः᳘ प्राणं ल᳘भते᳘ ऽथ स सं᳘जिहीते त᳘थो ऽए᳘वैष᳘ ऽएत᳘द्वाचि᳘ तान्ता᳘याᳫँ᳭ हिङ्कारे᳘णैव [[???]] प्राणं᳘ दधाति᳘ सैते᳘न प्राणे᳘न संजिहीते [[???]] त्रिष्कृ᳘त्वो हि᳘ङ्करोति त्रिवृद्धि᳘ यज्ञः [[???]]॥  
## १२
(ज्ञो᳘ ऽथा) अ᳘थाह सो᳘मः पवत इ᳘ति॥  
स या᳘मे᳘वामूं᳘ भी᳘षा ऽसुररक्षसे᳘भ्यो न᳘ निर᳘ब्रुवंस्ता᳘मे᳘वैतत्स᳘र्व्वस्मिन्वि᳘जिते᳘ ऽभये ऽनाष्ट्रे᳘ ऽत्र नि᳘राह ता᳘मावि᳘ष्करोति त᳘स्मादाह सो᳘मः पवत ऽइ᳘ति॥  
## १३
(त्य) अस्मै ब्र᳘ह्मणे ऽस्मै᳘ क्षत्राये᳘ति॥  
तद्ब्र᳘ह्मणे च क्षत्त्रा᳘य चाहास्मै᳘ सुन्वते य᳘ज᳘मानाय पवत ऽइ᳘ति तद्य᳘जमानायाह॥  
## १४
त᳘दाहुः॥  
(रे) एता᳘वदे᳘वोक्त्वा [[???]] सादयेदेता᳘वद्वा᳘ ऽइदᳫँ᳭ स᳘र्व्वं या᳘वद्ब्र᳘ह्म क्षत्रं व्वि᳘डिन्द्रा᳘ग्नी वा᳘ ऽइदᳫँ᳭ स᳘र्व्वं त᳘स्मादेता᳘वदे᳘वोक्त्वा᳘ सादयेदि᳘ति॥  
## १५
त᳘दु ब्रूया᳘देव भू᳘यः॥  
(ऽ) इष᳘ ऽऊर्जे᳘ पवत ऽइ᳘ति व्वृ᳘ष्ट्यै त᳘दाह यदा᳘हेष ऽइ᳘त्यूर्ज ऽइ᳘ति यो᳘ व्वृष्टादूर्ग्र᳘सो जा᳘यते त᳘स्मै त᳘दाहाद्भ्य ओ᳘षधीभ्यः पवत ऽइ᳘ति त᳘दद्भ्यश्चौ᳘षधीभ्यश्चाह द्या᳘वापृथिवी᳘भ्यां पवत ऽइ᳘ति त᳘दाभ्यां द्या᳘वापृथिवी᳘भ्यामाह य᳘योरिदᳫँ᳭ स᳘र्व्वम᳘धि सुभूता᳘य पवत ऽइ᳘ति साध᳘वे पवत ऽइ᳘त्ये᳘वैत᳘दाह॥  
## १६
त᳘दु है᳘क ऽआहुः॥  
(र्ब्र) ब्रह्मवर्चसा᳘य पवत ऽइ᳘ति त᳘दु त᳘था न᳘ ब्रूयाद्यद्वा ऽआ᳘हास्मै ब्र᳘ह्मण ऽइ᳘ति त᳘देव᳘ ब्रह्मवर्चसा᳘याह व्वि᳘श्वेभ्यस्त्वा देवे᳘भ्य ऽएष᳘ ते यो᳘निर्व्वि᳘श्वेभ्यस्त्वा देवे᳘भ्य ऽइ᳘ति सादयति व्वि᳘श्वेभ्यो᳘ ह्येनं देवे᳘भ्यो गृह्णा᳘ति तं वै म᳘ध्ये सादयत्यात्मा᳘ ह्यस्यैष [[???]] म᳘ध्य ऽइव ह्यय᳘मात्मा [[???]] द᳘क्षिणोक्थ्यस्थाली भ᳘वत्यु᳘त्तरा ऽऽदित्यस्थाली᳘॥  
