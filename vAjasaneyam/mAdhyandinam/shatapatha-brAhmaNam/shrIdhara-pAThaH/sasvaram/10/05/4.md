+++
title = "४"

+++
## ०१
अयं वाव᳘ लोक᳘ ऽए᳘षो ऽग्नि᳘श्चितः [[???]]॥  
(स्त) तस्या᳘प ऽएव᳘ परिश्रि᳘तो मनु᳘ष्या य᳘जुष्मत्य ऽइ᳘ष्टकाः पश᳘वः सू᳘ददोहा ऽओ᳘षधयश्च व्व᳘नस्प᳘तयश्च पु᳘रीषमा᳘हुतयः समि᳘धो ऽग्नि᳘र्लोकम्पृणा तद्वा᳘ ऽएतत्स᳘र्व्वमग्नि᳘मे᳘वाभिस᳘म्पद्यते तत्स᳘र्व्वो ऽग्नि᳘र्लोकम्पृणा᳘मभिस᳘म्पद्यते स यो᳘ हैत᳘देवं व्वे᳘द लोकम्पृणा᳘मेनं भूत᳘मेतत्स᳘र्व्वमभिस᳘म्पद्यते॥  
## ०२
(ते ऽन्त᳘) अन्त᳘रिक्षᳫँ᳭ ह᳘ त्वे᳘वै᳘षो ऽग्नि᳘श्चितः [[???]]॥  
(स्त᳘) त᳘स्य द्या᳘वापृथिव्यो᳘रेव᳘ सन्धिः᳘ परिश्रि᳘तः प᳘रेण हान्त᳘रिक्षं द्या᳘वापृथिवी सं᳘धत्तस्ताः᳘ परिश्रि᳘तो व्व᳘याᳫँ᳭सि य᳘जुष्मत्य ऽइ᳘ष्टका व्वर्षᳫँ᳭ सू᳘ददोहा म᳘रीचयः पु᳘रीषमा᳘हुतयः समि᳘धो व्वायु᳘र्लोकम्पृणा तद्वा᳘ ऽएतत्स᳘र्व्वं व्वायु᳘मे᳘वाभिस᳘म्पद्यते तत्स᳘र्व्वो ऽग्नि᳘र्लोकम्पृणा᳘मभिसं᳘पद्यते स यो [[???]] हैत᳘देवं व्वे᳘द लोकम्पृणा᳘मेनं भूत᳘मेतत्स᳘र्व्वमभिसं᳘पद्यते॥  
## ०३
द्यौ᳘र्ह᳘ त्वे᳘वै᳘षो ऽग्नि᳘श्चितः [[???]]॥  
(स्त) तस्या᳘प ऽएव᳘ परिश्रि᳘तो य᳘था ह वा᳘ ऽइदं को᳘शः स᳘मुब्जित ऽएव᳘मिमे᳘ लोका᳘ ऽअप्स्व᳘न्तस्तद्या᳘ ऽइमाँ᳘ल्लोकान्प᳘रेणा᳘पस्ताः᳘ परिश्रि᳘तो देवा य᳘जुष्मत्य ऽइ᳘ष्टका य᳘दे᳘वैत᳘स्मिँल्लोके᳘ ऽन्नं तत्सू᳘ददोहा न᳘क्षत्राणि पु᳘रीषमा᳘हुतयः समि᳘ध ऽआदित्यो᳘ लोकम्पृणा तद्वा᳘ ऽएतत्स᳘र्व्वमादित्य᳘मे᳘वाभिस᳘म्पद्यते तत्स᳘र्व्वो ऽग्नि᳘र्लोकम्पृणा᳘मभिसं᳘पद्यते स यो᳘ हैत᳘देवं व्वे᳘द लोकम्पृणा᳘मेनंभूत᳘मेतत्स᳘र्व्वमभिसं᳘पद्यते॥  
## ०४
(त ऽ) आदित्यो᳘ ह᳘ त्वे᳘वै᳘षो ऽग्नि᳘श्चितः [[???]]॥  
(स्त᳘) त᳘स्य दि᳘श ऽएव᳘ परिश्रि᳘तस्ताः᳘ षष्टि᳘श्च त्री᳘णि च शता᳘नि भवन्ति षष्टि᳘श्च ह वै त्री᳘णि च शता᳘न्यादित्यं दि᳘शः समन्तं प᳘रियन्ति रश्म᳘यो य᳘जुष्मत्य ऽइ᳘ष्टकास्ताः᳘ षष्टि᳘श्चैव त्री᳘णि च शता᳘नि भवन्ति षष्टि᳘श्च ह वै त्री᳘णि च शता᳘न्यादित्य᳘स्य रश्म᳘यस्तद्य᳘त्परिश्रि᳘त्सु य᳘जुष्मतीः प्रत्यर्प्प᳘यति रश्मींस्त᳘द्दिक्षु प्र᳘त्यर्पयत्य᳘थ य᳘दन्तरा दि᳘शश्च रश्मीं᳘श्च तत्सू᳘ददोहा ऽअ᳘थ य᳘द्दिक्षु᳘ च रश्मि᳘षु चा᳘न्नं तत्पु᳘रीषं ता ऽआ᳘हुतयस्ताः᳘ समिधो᳘ ऽथ यद्दि᳘श ऽइ᳘ति च रश्म᳘य ऽइ᳘ति चाख्याय᳘ते त᳘ल्लोकम्पृणा तद्वा᳘ ऽएतत्स᳘र्व्वं दि᳘श ऽइ᳘ति चैव᳘ रश्म᳘य ऽइ᳘ति चा᳘ख्यायते तत्स᳘र्व्वो ऽग्नि᳘र्लोकम्पृणा᳘मभिस᳘म्पद्यते स यो᳘ हैत᳘देवं व्वे᳘द लोकम्पृणा᳘मेनं भूत᳘मेतत्स᳘र्व्वमभिसं᳘पद्यते॥  
## ०५
न᳘क्षत्राणि ह᳘ त्वे᳘वै᳘षो ऽग्नि᳘श्चितः [[???]]॥  
(स्ता᳘) ता᳘नि वा᳘ ऽएता᳘नि सप्त᳘विᳫँ᳭शतिर्न᳘क्षत्राणि सप्त᳘विᳫँ᳭शतिः सप्तविᳫँ᳭शतिर्होपनक्षत्राण्ये᳘कैकं न᳘क्षत्रमनू᳘पतिष्ठन्ते ता᳘नि सप्त᳘ च शता᳘नि व्विᳫँ᳭शतिश्चा᳘धि ष᳘ट्त्रᳫँ᳭शत्त᳘तो या᳘नि सप्त᳘ च शता᳘नि व्विᳫँ᳭शतिश्चे᳘ष्टका ऽएव ताः᳘ षष्टि᳘श्च त्री᳘णि च शता᳘नि परिश्रि᳘तः षष्टि᳘श्च त्री᳘णि च शता᳘नि य᳘जुष्मत्यो᳘ ऽथ यान्य᳘धि ष᳘ट्त्रिᳫँ᳭शत्स᳘ त्रयोदशो मा᳘सः स᳘ ऽआत्मा᳘ त्रिᳫँ᳭श᳘दात्मा᳘ प्रतिष्ठा द्वे᳘ प्राणा द्वे शि᳘र ऽएव᳘ षट्त्रि᳘ᳫँ᳘श्यौ तद्यत्ते द्वे भ᳘वतो᳘ द्व्यक्षरᳫँ᳭ [[???]] हि शिरो᳘ ऽथ य᳘दन्तरा [[???]] न᳘क्षत्रे तत्सू᳘ददोहा ऽअ᳘थ यन्न᳘क्षत्रेष्व᳘न्नं तत्पु᳘रीषं ता ऽआ᳘हुतयस्ताः᳘ समिधो᳘ ऽथ यन्न᳘क्षत्राणी᳘त्याख्याय᳘ते त᳘ल्लोकम्पृणा तद्वा᳘ ऽएतत्स᳘र्व्वं न᳘क्षत्राणी᳘त्येवाख्यायते तत्स᳘र्व्वो ऽग्नि᳘र्लोकम्पृणा᳘मभिस᳘म्पद्यते स यो᳘ हैत᳘देवं व्वे᳘द लोकम्पृणा᳘मेनं भूत᳘मेतत्स᳘र्व्वमभिस᳘म्पद्यते॥  
## ०६
ता वा᳘ ऽएताः [[???]]॥  
(ऽ) ए᳘कविᳫँ᳭शतिर्बृहत्य᳘ ऽएकविᳫँ᳭शो वै᳘ स्वर्ग्गो᳘ लोको᳘ बृहती᳘ स्वर्ग्गो᳘ लोकस्त᳘देष᳘ स्वर्ग्गं᳘ लोक᳘मभिस᳘म्पद्यत ऽएकविᳫँ᳭शं᳘ च स्तो᳘मं बृहतीं᳘ च च्छ᳘न्दः॥ 
## ०७
(श्छ᳘) छ᳘न्दाᳫँ᳭सि ह᳘ त्वे᳘वै᳘षो ऽग्नि᳘श्चितः [[???]]॥  
(स्ता᳘) ता᳘नि वा᳘ ऽएता᳘नि सप्त च्छ᳘न्दाᳫँ᳭सि चतुरुत्तरा᳘णि त्रिचा᳘नि ते᳘षाᳫँ᳭ सप्त᳘ च शता᳘नि व्विᳫँ᳭शति᳘श्चाक्ष᳘राण्य᳘धि ष᳘ट्त्रिᳫँ᳭शत्त᳘तो या᳘नि सप्त᳘ च शता᳘नि व्विᳫँ᳭शतिश्चे᳘ष्टका ऽएव ताः᳘ षष्टि᳘श्च त्री᳘णि च शता᳘नि परिश्रि᳘तः षष्टि᳘श्च त्री᳘णि च शता᳘नि य᳘जुष्मत्यो᳘ ऽथ यान्य᳘धि ष᳘ट्त्रिᳫँ᳭शत्स᳘ त्रयोदशो मा᳘सः स᳘ ऽआत्मा᳘ त्रिᳫँ᳭श᳘दात्मा᳘ प्रतिष्ठा द्वे᳘ प्राणा द्वे शि᳘र ऽएव᳘ षट्त्रि᳘ᳫँ᳘श्यौ तद्यत्ते द्वे भ᳘वतो᳘ द्व्यक्षरᳫँ᳭ [[???]] हि शि᳘रः॥  
## ०८
(स्त᳘) त᳘स्यै वा᳘ ऽएत᳘स्यै ष᳘ट्त्रिᳫँ᳭शदक्षरायै बृहत्यै [[???]]॥  
या᳘नि द᳘श प्रथमा᳘न्यक्ष᳘राणि सा द᳘शाक्षरै᳘कपदा᳘ ऽथ या᳘नि व्विᳫँ᳭शतिः सा᳘ व्विᳫँ᳭श᳘त्यक्षरा [[???]] द्विपदा᳘ ऽथ या᳘नि त्रिᳫँ᳭शत्सा᳘ त्रिᳫँ᳭श᳘दक्षरा व्विराड᳘थ या᳘नि त्र᳘यस्त्रिᳫँ᳭शत्सा त्र᳘यस्त्रिᳫँ᳭शदक्षरा᳘ ऽथ या᳘नि च᳘तुस्त्रिᳫँ᳭शत्सा च᳘तुस्त्रिᳫँ᳭शदक्षरा स्वराड᳘थ यत्स᳘र्व्वैश्छ᳘न्दोभिरय᳘मग्नि᳘श्चितस्तद᳘तिच्छन्दास्ता᳘ ऽउ स᳘र्व्वा ऽइ᳘ष्टका ऽएवे᳘ष्टके᳘ति त्री᳘ण्यक्ष᳘राणि त्रि᳘पदा गायत्री ते᳘नैष᳘ गाय᳘त्रो ऽग्निर्मृदा᳘प ऽइ᳘ति त्री᳘ण्यक्ष᳘राणि त्रि᳘पदा गायत्री ते᳘नो ऽए᳘वैष᳘ गायत्रो᳘ ऽथ य᳘दन्तरा च्छ᳘न्दसी तत्सू᳘ददोहा ऽअ᳘थ यच्छ᳘न्दःस्व᳘न्नं तत्पु᳘रीषं ता ऽआ᳘हुतयस्ताः᳘ समिधो᳘ ऽथ यच्छ᳘न्दाᳫँ᳭सी᳘त्याख्याय᳘ते त᳘ल्लोकम्पृणा तद्वा᳘ ऽएतत्स᳘र्व्वं छ᳘न्दाᳫँ᳭सी᳘त्येवा᳘ख्यायते तत्स᳘र्व्वो ऽग्नि᳘र्लोकम्पृणा᳘मभिसं᳘पद्यते स यो᳘ हैत᳘देवं व्वे᳘द लोकम्पृणा᳘मेनं भूत᳘मेतत्स᳘र्व्वमभिसं᳘पद्यते॥  
## ०९
ता वा᳘ ऽएताः [[???]]॥  
(ऽ) ए᳘कविᳫँ᳭शतिर्बृहत्य᳘ ऽएकविᳫँ᳭शो वै᳘ स्वर्गो᳘ लोको᳘ बृहती᳘ स्वर्गो᳘ लोकस्त᳘देष᳘ स्वर्गं᳘ लोक᳘मभिस᳘म्पद्यत ऽएकविᳫँ᳭शं᳘ च स्तो᳘मं बृहतीं᳘ च च्छ᳘न्दः॥  
## १०
संव्वत्सरो᳘ ह᳘ त्वे᳘वै᳘षो ऽग्नि᳘श्चितः [[???]]॥  
(स्त᳘) त᳘स्य रा᳘त्रय ऽएव᳘ परिश्रि᳘तस्ताः᳘ षष्टि᳘श्च त्री᳘णि च शता᳘नि भवन्ति षष्टि᳘श्च ह वै त्री᳘णि च शता᳘नि संव्वत्सर᳘स्य रा᳘त्रयो᳘ ऽहानि य᳘जुष्मत्य ऽइ᳘ष्टकास्ताः᳘ षष्टि᳘श्चैव त्री᳘णि च शता᳘नि भवन्ति षष्टि᳘श्च ह वै त्री᳘णि च शता᳘नि संव्वत्सरस्या᳘हान्य᳘थ या᳘ ऽअमूः ष᳘ट्त्रिᳫँ᳭शदि᳘ष्टका ऽअतिय᳘न्ति यः स᳘ त्रयोदशो मा᳘स ऽआ᳘त्मा ऽर्द्ध᳘मासा᳘श्च ते मा᳘साश्च च᳘तुर्व्विᳫँ᳭शतिरर्धमासा द्वा᳘दश मा᳘सा ऽअ᳘थ य᳘दन्त᳘रा ऽहोरात्रे तत्सू᳘ददोहा ऽअ᳘थ य᳘दहोरात्रेष्व᳘न्नं तत्पु᳘रीषं ता ऽआ᳘हुतयस्ताः᳘ समिधो᳘ ऽथ य᳘दहोरात्राणी᳘त्याख्याय᳘ते त᳘ल्लोकम्पृणा तद्वा᳘ ऽएतत्स᳘र्व्वमहोरात्राणी᳘त्ये᳘वा᳘ख्यायते तत्स᳘र्व्वो ऽग्नि᳘र्लोकम्पृणा᳘मभिसं᳘पद्यते स यो᳘ हैत᳘देवं व्वे᳘द लोकम्पृणा᳘मेनं भूत᳘मेतत्स᳘र्व्वमभिसं᳘पद्यते॥  
## ११
ता वा᳘ ऽएताः [[???]]॥  
(ऽ) ए᳘कविᳫँ᳭शतिर्बृह᳘त्य ऽएकविᳫँ᳭शो [[???]] वै᳘ स्वर्गो᳘ लोको᳘ बृहती᳘ स्वर्गो᳘ लोकस्त᳘देष᳘ स्वर्गं᳘ लोक᳘मभिस᳘म्पद्यत ऽएकविᳫँ᳭शं᳘ च स्तो᳘मं बृहतीं᳘ च च्छ᳘न्दः॥  
## १२
(ऽ) आत्मा᳘ ह᳘ त्वे᳘वै᳘षो ऽग्नि᳘श्चितः [[???]]॥  
(स्त) तस्या᳘स्थीन्येव᳘ परिश्रि᳘तस्ताः᳘ षष्टि᳘श्च त्री᳘णि च शता᳘नि भवन्ति षष्ठि᳘श्च ह वै त्री᳘णि च शता᳘नि पु᳘रुषस्या᳘स्थीनि मज्जा᳘नो य᳘जुष्मत्य ऽइ᳘ष्टकास्ताः᳘ षष्ठि᳘श्चैव त्री᳘णि च शता᳘नि भवन्ति षष्ठि᳘श्च ह वै त्री᳘णि च शता᳘नि पु᳘रुषस्य मज्जानो᳘ ऽथ या᳘ ऽअमूः ष᳘ट्त्रिᳫँ᳭शदि᳘ष्टका ऽअतिय᳘न्ति यः स᳘ त्रयोदशो मा᳘स ऽआत्मा᳘ प्राणः स त᳘स्य त्रिᳫँ᳭श᳘दात्म᳘न्विधाः᳘ प्रतिष्ठा᳘यां द्वे᳘ प्राणे᳘षु द्वे᳘ शीर्षन्द्वे तद्यत्ते द्वे भ᳘वतो द्वि᳘कपालᳫँ᳭ हि शिरो᳘ ऽथ ये᳘नेमा᳘नि प᳘र्व्वाणि स᳘न्ततानि तत्सू᳘ददोहा ऽअ᳘थैत᳘त्त्रयं ये᳘नाय᳘मात्मा प्र᳘च्छन्नो लो᳘म त्व᳘ङ्माᳫँ᳭समि᳘ति तत्पुरीषं [[???]] यत्पि᳘बति ता ऽआ᳘हुतयो य᳘दश्ना᳘ति ताः᳘ समिधो᳘ ऽथ य᳘दात्मे᳘त्याख्याय᳘ते त᳘ल्लोकम्पृणा तद्वा᳘ ऽएतत्स᳘र्व्वमात्मे᳘त्येवा᳘ख्यायते तत्स᳘र्व्वो ऽग्नि᳘र्लोकम्पृणा᳘मभिस᳘म्पद्यते स यो᳘ हैत᳘देवं व्वे᳘द लोकम्पृणा᳘मेनं भूत᳘मेत᳘त्स᳘र्व्वमभिस᳘म्पद्यते॥  
## १३
ता वा᳘ ऽएताः [[???]]॥  
(ऽ) ए᳘कविᳫँ᳭शतिर्बृह᳘त्य ऽएकविᳫँ᳭शो वै᳘ स्वर्गो᳘ लोको᳘ बृहती᳘ स्वर्गो᳘ लोकस्त᳘देष᳘ स्वर्गं᳘ लोक᳘मभिस᳘म्पद्यत ऽएकविᳫँ᳭शं᳘ च स्तो᳘मं बृहतीं᳘ च च्छ᳘न्दः॥  
## १४
स᳘र्व्वाणि ह᳘ त्वेव᳘ भूता᳘नि॥  
स᳘र्वे देवा᳘ ऽए᳘षो ऽग्नि᳘श्चित ऽआ᳘पो वै स᳘र्व्वे देवाः स᳘र्व्वाणि भूता᳘नि ता᳘ है ता ऽआ᳘प ऽए᳘वै᳘षो ऽग्नि᳘श्चितस्त᳘स्य ना᳘व्या ऽएव᳘ परिश्रि᳘तस्ताः᳘ षष्ठि᳘श्च त्री᳘णि च शता᳘नि भवन्ति षष्ठि᳘श्च ह वै त्री᳘णि च शता᳘न्यादित्यं ना᳘व्याः समन्तं प᳘रियन्ति ना᳘व्या ऽउ ऽएव य᳘जुष्मत्य ऽइ᳘ष्टकास्ताः᳘ षष्ठि᳘श्चैव त्री᳘णि च शता᳘नि भवन्ति षष्ठि᳘श्च ह वै त्री᳘णि च शता᳘न्यादित्यं ना᳘व्या ऽअभि᳘क्षरन्त्य᳘थ य᳘दन्तरा ना᳘व्ये तत्सू᳘ददोहा ऽअ᳘थ या᳘ ऽअमूः ष᳘ट्त्रिᳫँ᳭शदि᳘ष्टका ऽअतिय᳘न्ति यः स᳘ त्रयोदशो मा᳘स ऽआ᳘त्मा ऽय᳘मेव स᳘ यो ऽय᳘ᳫँ᳘ हिरण्म᳘यः पुरुषः [[???]]॥  
## १५ 
(स्त᳘) त᳘स्यैते᳘ प्रतिष्ठे᳘॥  
रुक्म᳘श्च पुष्करपर्णं चा᳘पश्चादित्यमण्डलं᳘ च स्रु᳘चौ बाहू ता᳘विन्द्राग्नी द्वे᳘ स्वयमातृण्णे᳘ ऽइयं᳘ चान्त᳘रिक्षं च तिस्रो᳘ व्विश्व᳘ज्योतिष ऽएता᳘ देव᳘ता ऽअग्नि᳘र्व्वायु᳘रादित्य᳘ ऽएता᳘ ह्येव᳘ देव᳘ता व्वि᳘श्वं ज्यो᳘तिर्द्वा᳘दश ऽर्त᳘व्याः स᳘ संव्वत्सरः स᳘ ऽआत्मा प᳘ञ्च नाकस᳘दः प᳘ञ्च प᳘ञ्चचूडाः स᳘ यज्ञस्ते᳘ देवा ऽअ᳘थ य᳘द्विकर्णी᳘ च स्वयमातृण्णा चा᳘श्मा पृ᳘श्निर्य᳘श्चि᳘ते ऽग्नि᳘र्निधीय᳘ते सा᳘ पञ्चत्रिᳫँ᳭शी᳘ लोकम्पृणा᳘यै य᳘जुः षट्त्रिᳫँ᳭शी᳘ सो ऽस्यैष स᳘र्व्वस्यान्त᳘मे᳘वात्मा स᳘ ऽएष स᳘र्व्वासामपां म᳘ध्ये स᳘ ऽएष स᳘र्व्वैः का᳘मैः स᳘म्पन्न ऽआ᳘पो वै स᳘र्व्वे का᳘माः स᳘ ऽए᳘षो ऽकामः᳘ सर्व्व᳘कामो न᳘ ह्येतं क᳘स्य चन का᳘मः॥  
## १६
(स्त᳘) त᳘देष श्लो᳘को भवति॥  
व्विद्य᳘या तदा᳘रोहन्ति य᳘त्र का᳘माः प᳘रागताः। न त᳘त्र द᳘क्षिणा य᳘न्ति ना᳘विद्वाᳫँ᳭सस्तपस्वि᳘न ऽइ᳘ति न᳘ हैव तं᳘ लोकं द᳘क्षिणाभिर्न त᳘पसा᳘ ऽनेवंवि᳘दश्नुत ऽएवं वि᳘दाᳫँ᳭ हैव स᳘ लो᳘कः [[???]]॥  
## १७
(को ऽभ्रं) अभ्रं पु᳘रीषम्॥  
(ञ्च) चन्द्र᳘मा ऽआ᳘हुतयो न᳘क्षत्राणि समि᳘धो य᳘च्चन्द्र᳘मा न᳘क्षत्रे व्व᳘सत्या᳘हुतिस्त᳘त्समि᳘धि व्वसत्येत᳘दु वा ऽआ᳘हुतेर᳘न्नमेषा᳘ प्रतिष्ठा त᳘स्मादा᳘हुतिर्न᳘ क्षीयत ऽएत᳘द्ध्यस्या ऽअ᳘न्नमेषा᳘ [[???]] प्रतिष्ठा᳘ ऽथ य᳘द्देवा ऽइ᳘त्याख्याय᳘ते त᳘ल्लोकम्पृणा तद्वा᳘ ऽएतत्स᳘र्व्वं देवा ऽइ᳘त्येवा᳘ख्यायते॥  
## १८
त᳘देत᳘दृ᳘चा᳘ ऽभ्युक्तम्॥  
(म्वि᳘) व्वि᳘श्वे देवा ऽअ᳘नु तत्ते य᳘जुर्गुरि᳘ति स᳘र्व्वाणि ह्य᳘त्र भूता᳘नि स᳘र्व्वे देवा य᳘जुरेव भ᳘वन्ति तत्स᳘र्व्वो ऽग्नि᳘र्लोकम्पृणा᳘मभिस᳘म्पद्यते स यो᳘ हैत᳘देवं व्वे᳘द लोकम्पृणा᳘मेनं भूत᳘मेतत्स᳘र्व्वमभिस᳘म्पद्यते॥  
## १९
ता वा᳘ ऽएताः [[???]]॥  
(ऽ) ए᳘कविᳫँ᳭शतिर्बृहत्य᳘ ऽएकविᳫँ᳭शो वै᳘ स्वर्गो᳘ लोको᳘ बृहती᳘ स्वर्गो᳘ लोकस्त᳘देष᳘ स्वर्गं᳘ लोक᳘मभिस᳘म्पद्यत ऽएकविᳫँ᳭शं᳘ च स्तो᳘मं बृहतीं᳘ च च्छ᳘न्दः॥  
