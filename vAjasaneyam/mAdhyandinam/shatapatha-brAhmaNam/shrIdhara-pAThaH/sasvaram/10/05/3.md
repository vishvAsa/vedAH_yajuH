+++
title = "३"

+++
## ०१
नेव वा᳘ ऽइदमग्रे᳘ ऽसदासी᳘न्नेव स᳘दासीत्॥  
(दा᳘) आ᳘सीदिव वा᳘ ऽइदम᳘ग्रे᳘ नेवासीत्त᳘द्ध तन्म᳘न ऽए᳘वास॥  
## ०२
त᳘स्मादेतदृ᳘षिणा ऽभ्य᳘नूक्तम्॥  
(न्ना᳘) ना᳘सदासी᳘न्नो स᳘दासीत्तदा᳘नीमि᳘ति᳘ नेव हि सन्म᳘नो᳘ नेवा᳘सत्॥  
## ०३
(त्त᳘) त᳘दिदं म᳘नः सृष्ट᳘मावि᳘रबुभूषत्॥  
(न्नि᳘) नि᳘रुक्ततरं मूर्त᳘तरं त᳘दात्मा᳘नम᳘न्वैच्छतत्त᳘पो ऽतप्यत तत्प्रा᳘मूर्च्छत्तत्ष᳘ट्त्रिᳫँ᳭शतᳫँ᳭ सह᳘स्राण्यपश्यदात्म᳘नो ऽग्नी᳘नर्का᳘न्मनोम᳘यान्मनश्चि᳘तस्ते म᳘नसैवा᳘धीयन्त म᳘नसा ऽचीयन्त म᳘नसैषु ग्र᳘हा ऽअगृह्यन्त म᳘नसा ऽस्तुवत म᳘नसा ऽशᳫँ᳭सन्यत्कि᳘ञ्च यज्ञे क᳘र्म क्रिय᳘ते यत्कि᳘ञ्च यज्ञि᳘यं क᳘र्म म᳘नसैव ते᳘षु त᳘न्मनोम᳘येषु मनश्चि᳘त्सु मनोम᳘यमक्रियत तद्यत्कि᳘ञ्चेमा᳘नि भूता᳘नि म᳘नसा संकल्प᳘यन्ति ते᳘षामेव सा कृ᳘तिस्ता᳘नेवा᳘दधति तां᳘श्चिन्वन्ति ते᳘षु ग्र᳘हान् गृह्णन्ति ते᳘षु स्तुवते ते᳘षु शᳫँ᳭सन्त्येता᳘वती वै म᳘नसो व्वि᳘भूतिरेता᳘वती व्वि᳘सृष्टिरेता᳘वन्म᳘नः ष᳘ट्त्रिᳫँ᳭शत्सह᳘स्राण्यग्न᳘यो ऽर्कास्ते᳘षामे᳘कैक ऽएव ता᳘वान्या᳘वानसौ पू᳘र्व्वः॥  
## ०४
(स्त) तन्म᳘नो व्वा᳘चमसृजत [[???]]॥  
सेयं व्वा᳘क्सृ᳘ष्टा ऽवि᳘रबुभूषन्नि᳘रुक्ततरा मूर्त᳘तरा सा ऽऽत्मा᳘नम᳘न्वैच्छत्सा त᳘पो ऽतप्यत सा प्रा᳘मूर्च्छत्सा ष᳘ट्त्रिᳫँ᳭शतᳫँ᳭ सह᳘स्राण्यपश्यदात्म᳘नो ऽग्नी᳘नर्का᳘न्वाङ्म᳘यान्वाक्चि᳘तस्ते᳘ व्वा᳘चैवा᳘धीयन्त व्वा᳘चा ऽचीयन्त व्वा᳘चैषु ग्र᳘हा ऽअगृह्यन्त व्वा᳘चा ऽस्तुवत व्वा᳘चा ऽशᳫँ᳭सन्यत्कि᳘ञ्च यज्ञे क᳘र्म क्रिय᳘ते यत्कि᳘ञ्च यज्ञि᳘यं क᳘र्म व्वा᳘चैव ते᳘षु त᳘द्वाङ्म᳘येषु व्वाक्चि᳘त्सु व्वाङ्म᳘यमक्रियत तद्यत्कि᳘ञ्चेमा᳘नि भूता᳘नि व्वाचा व्व᳘दन्ति ते᳘षामेव सा कृ᳘तिस्ता᳘नेवा᳘दधति तां᳘श्चिन्वन्ति ते᳘षु ग्र᳘हान्गृह्णन्ति ते᳘षु स्तुवते ते᳘षु शᳫँ᳭सन्त्येता᳘वती वै᳘ व्वाचो व्वि᳘भूतिरेता᳘वती व्वि᳘सृष्टिरेता᳘वती व्वाक्ष᳘ट्त्रिᳫँ᳭शत्सह᳘स्राण्यग्न᳘यो ऽर्कास्ते᳘षामे᳘कैक ऽएव ता᳘वान्या᳘वानसौ पू᳘र्व्वः॥  
## ०५
सा व्वा᳘क्प्राण᳘मसृजत᳘॥  
सो ऽयं᳘ प्राणः᳘ सृष्ट᳘ ऽआवि᳘रबुभूषन्नि᳘रुक्ततरो मूर्त᳘तरः स᳘ ऽआत्मा᳘नम᳘न्वैच्छत्स त᳘पो ऽतप्यत स प्रा᳘मूर्च्छत्स ष᳘ट्त्रिᳫँ᳭शतᳫँ᳭ सह᳘स्राण्यपश्यदात्म᳘नो ऽग्नी᳘नर्का᳘न्प्राणम᳘यान्प्राणचि᳘तस्ते᳘ प्राणे᳘नैवा᳘धीयन्त प्राणे᳘ना ऽचीयन्त प्राणे᳘नैषु ग्र᳘हा ऽअगृह्यन्त प्राणे᳘नास्तुवत प्राणे᳘नाशᳫँ᳭सन्यत्कि᳘ञ्च यज्ञे क᳘र्म क्रिय᳘ते यत्कि᳘ञ्च यज्ञि᳘यं क᳘र्म प्राणे᳘नैव ते᳘षु त᳘त्प्राणम᳘येषु प्राणचि᳘त्सु प्राणम᳘यमक्रियत तद्यत्कि᳘ञ्चेमा᳘नि भूता᳘नि प्राणे᳘न प्राण᳘न्ति ते᳘षामेव सा कृ᳘तिस्ता᳘नेवा᳘दधति तां᳘श्चिन्वन्ति ते᳘षु ग्र᳘हान्गृह्णन्ति ते᳘षु स्तुवते ते᳘षु शᳫँ᳭सन्त्येता᳘वती वै᳘ प्राण᳘स्य व्वि᳘भूतिरेता᳘वती व्वि᳘सृष्टिरेता᳘वान्प्राणः षट्त्रिᳫँ᳭शत्सह᳘स्राण्यग्न᳘योर्कास्ते᳘षामे᳘कैक ऽएव ता᳘वान्या᳘वानसौ पू᳘र्व्वः॥  
## ०६
स᳘ प्राणश्च᳘क्षुरसृजत॥  
त᳘दिदं च᳘क्षुः सृष्ट᳘मावि᳘रबुभूषन्नि᳘रुक्ततरं मूर्त᳘तरं त᳘दात्मा᳘नम᳘न्वैच्छत्तत्त᳘पो ऽतप्यत तत्प्रा᳘मूर्च्छत्तत्ष᳘ट्त्रिᳫँ᳭शतᳫँ᳭ सह᳘स्राण्यपश्यदात्म᳘नो ऽग्नी᳘नर्कां᳘श्चक्षुर्म᳘यांश्चक्षुश्चि᳘तस्ते च᳘क्षुषैवा᳘धीयन्त च᳘क्षुषा ऽचीयन्त च᳘क्षुषैषु ग्र᳘हा ऽअग्रृह्यन्त च᳘क्षुषा ऽस्तुवत च᳘क्षुषा ऽशᳫँ᳭सन्यत्कि᳘ञ्च यज्ञे क᳘र्म क्रिय᳘ते यत्कि᳘ञ्च यज्ञि᳘यं क᳘र्म च᳘क्षुषैव ते᳘षु त᳘च्चक्षुर्म᳘येषु चक्षुश्चि᳘त्सु चक्षुर्म᳘यमक्रियत तद्यत्कि᳘ञ्चेमा᳘नि भूता᳘नि च᳘क्षुषा पश्य᳘न्ति ते᳘षामेव सा कृ᳘तिस्ता᳘नेवा᳘दधति ताँ᳘श्चिन्वन्ति ते᳘षु ग्र᳘हान्गृह्णन्ति ते᳘षु स्तुवते ते᳘षु शᳫँ᳭सन्त्येता᳘वती वै च᳘क्षुषो व्वि᳘भूतिरेता᳘वती व्वि᳘सृष्टिरेता᳘वच्च᳘क्षुः ष᳘ट्त्रिᳫँ᳭शत्सह᳘स्राण्यग्न᳘यो ऽर्कास्ते᳘षामे᳘कैक ऽएव ता᳘वान्या᳘वानसौ पू᳘र्व्वः॥  
## ०७
(स्त) तच्च᳘क्षुः श्रो᳘त्रमसृजत॥  
त᳘दिदᳫँ᳭ श्रो᳘त्रᳫँ᳭ सृष्ट᳘मावि᳘रबुभूषन्नि᳘रुक्ततरं मूर्त᳘तरं त᳘दात्मा᳘नम᳘न्वैच्छत्तत्त᳘पो ऽतप्यत तत्प्रा᳘मूर्च्छत्तत्ष᳘ट्त्रिᳫँ᳭शतᳫँ᳭ सह᳘स्राण्यपश्यदात्म᳘नो ऽग्नी᳘नर्का᳘ञ्छ्रोत्रम᳘याञ्छ्रोत्रचि᳘तस्ते श्रो᳘त्रेणैवा᳘धीयन्त श्रोत्रे᳘णाचीयन्त [[???]] श्रोत्रे᳘णैषु [[???]] ग्र᳘हा ऽअगृह्यन्त श्रो᳘त्रेणास्तुवत श्रोत्रे᳘णाशᳫँ᳭सन्यत्कि᳘ञ्च [[???]] यज्ञे क᳘र्म क्रिय᳘ते यत्कि᳘ञ्च यज्ञि᳘यं क᳘र्म श्रो᳘त्रेणैव ते᳘षु त᳘च्छ्रोत्रम᳘येषु श्रोत्रचि᳘त्सु श्रोत्रम᳘यमक्रियत तद्यत्कि᳘ञ्चेमा᳘नि भूता᳘नि श्रो᳘त्रेण शृण्व᳘न्ति ते᳘षामेव सा कृ᳘तिस्ता᳘नेवा᳘दधति तां᳘श्चिन्वन्ति ते᳘षु ग्र᳘हान्गृह्णन्ति ते᳘षु स्तुवते ते᳘षु शᳫँ᳭सन्त्येता᳘वती वै श्रो᳘त्रस्य व्वि᳘भूतिरेता᳘वती व्वि᳘सृष्टिरेता᳘वच्छ्रो᳘त्रᳫँ᳭ष᳘ट्त्रिᳫँ᳭शत्सह᳘स्राण्यग्न᳘यो ऽर्कास्ते᳘षामे᳘कैक ऽएव ता᳘वान्या᳘वानसौ पू᳘र्व्वः॥  
## ०८
(स्त) तच्छ्रो᳘त्रं क᳘र्मासृजत॥  
त᳘त्प्राणा᳘नभिस᳘ममूर्च्छदिम᳘ᳫँ᳘ संदेघ᳘मन्न᳘संदेहम᳘कृत्स्नं वै क᳘र्म ऽर्ते᳘ प्राणेभ्यो᳘ ऽकृत्स्ना ऽउ वै᳘ प्राणा᳘ ऽऋते क᳘र्मणः॥  
## ०९
(स्त᳘) त᳘दिदं क᳘र्म सृष्ट᳘मावि᳘रबुभूषत्॥  
(न्नि᳘) नि᳘रुक्ततरं मूर्त्त᳘तरं त᳘दात्मा᳘नम᳘न्वैच्छत्तत्त᳘पो ऽतप्यत तत्प्रा᳘मूर्च्छत्तत्ष᳘ट्त्रिᳫँ᳭शतᳫँ᳭ सह᳘स्राण्यपश्यदात्म᳘नो ऽग्नी᳘नर्का᳘न्कर्मम᳘यान्कर्मचि᳘तस्ते क᳘र्मणैवा᳘धीयन्त क᳘र्मणा ऽचीयन्त क᳘र्मणैषु ग्र᳘हा ऽअगृह्यन्त क᳘र्मणा ऽस्तुवत क᳘र्मणा ऽशᳫँ᳭सन्यत्कि᳘ञ्च यज्ञे क᳘र्म क्रिय᳘ते यत्कि᳘ञ्च यज्ञि᳘यं क᳘र्म क᳘र्मणैव ते᳘षु त᳘त्कर्मम᳘येषु कर्मचि᳘त्सु कर्मम᳘यमक्रियत तद्यत्कि᳘ञ्चेमा᳘नि भूता᳘नि क᳘र्म कुर्व्व᳘ते ते᳘षामेव सा कृ᳘तिस्ता᳘नेवा᳘दधति तां᳘श्चिन्वन्ति ते᳘षु ग्र᳘हान्गृह्णन्ति ते᳘षु स्तुवते ते᳘षु शᳫँ᳭सन्त्येता᳘वती वै क᳘र्मणो व्वि᳘भूतिरेता᳘वती व्वि᳘सृष्टिरेता᳘वत्क᳘र्म ष᳘ट्त्रिᳫँ᳭शत्सह᳘स्राण्यग्न᳘यो ऽर्कास्ते᳘षामे᳘कैक ऽएव ता᳘वान्या᳘वानसौ पू᳘र्व्वः॥  
## १०
(स्त) तत्क᳘र्माग्नि᳘मसृजत॥  
(ता) आविस्तरां वा᳘ ऽअग्निः क᳘र्मणः क᳘र्मणा᳘ ह्येनं जन᳘यन्ति क᳘र्मणेन्ध᳘ते᳘॥  
## ११
सो ऽय᳘मग्निः᳘ सृष्ट᳘ ऽआवि᳘रबुभूषत्॥  
(न्नि᳘) नि᳘रुक्ततरो मूर्त᳘तरः स᳘ ऽआत्मा᳘नम᳘न्वैच्छत्स त᳘पो ऽतप्यत स प्रा᳘मूर्च्छत्स ष᳘ट्त्रिᳫँ᳭शतᳫँ᳭ सह᳘स्राण्यपश्यदात्म᳘नो ऽग्नी᳘नर्का᳘नग्निम᳘यानग्निचि᳘त᳘स्ते ऽग्नि᳘नैवा᳘धीयन्ताग्नि᳘नाचीयन्ताग्नि᳘नैषु ग्र᳘हा ऽअगृह्यन्ताग्नि᳘ना ऽस्तुवता ऽग्नि᳘ना शᳫँ᳭ सन्यत्कि᳘ञ्च यज्ञे क᳘र्म क्रिय᳘ते यत्कि᳘ञ्च यज्ञि᳘यं क᳘र्माग्नि᳘नैव ते᳘षु त᳘दग्निम᳘येष्वग्निचि᳘त्स्वग्निम᳘यमक्रियत तद्यत्कि᳘ञ्चेमा᳘नि भूता᳘न्यग्नि᳘मिन्ध᳘न्ते ते᳘षामेव सा कृ᳘तिस्ता᳘नेवा᳘दधति तां᳘श्चिन्वन्ति ते᳘षु ग्र᳘हान्गृह्णन्ति ते᳘षु स्तुवते ते᳘षु शᳫँ᳭सन्त्येता᳘वती वा᳘ ऽअग्नेर्व्वि᳘भूतिरेता᳘वती व्वि᳘सृष्टिरेता᳘वानग्निः ष᳘ट्त्रिᳫँ᳭शत्सह᳘स्राण्यग्न᳘यो ऽर्कास्ते᳘षामे᳘कैक ऽएव ता᳘वान्या᳘वानसौ पू᳘र्व्वः॥  
## १२
(स्ते᳘) ते᳘ हैते᳘ व्विद्याचि᳘त ऽएव॥  
ता᳘न्हैता᳘नेवंवि᳘दे सर्व्वदा स᳘र्व्वाणि भूता᳘नि चिन्वन्त्य᳘पि स्व᳘पते व्विद्य᳘या है᳘वैत᳘ ऽएवंवि᳘दश्चिता᳘ भवन्ति॥  
