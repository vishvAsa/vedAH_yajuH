+++
title = "४"

+++
## ०१
उभ᳘यᳫँ᳭ हैतद᳘ग्रे प्रजा᳘पतिरास॥  
म᳘र्त्यं चै᳘वामृ᳘तं च त᳘स्य प्राणा᳘ ऽए᳘वामृ᳘ता ऽआसुः श᳘रीरं म᳘र्त्यᳫँ᳭ स᳘ ऽएते᳘न क᳘र्मणैत᳘या ऽऽवृ᳘तैक᳘धा ऽज᳘रममृ᳘तमात्मा᳘नमकुरुत त᳘थै᳘वैतद्य᳘जमान ऽउभ᳘यमेव᳘ भवति मर्त्यं [[???]] चै᳘वामृ᳘तं च त᳘स्य प्राणा᳘ ऽए᳘वामृ᳘ता भ᳘वन्ति श᳘रीरं म᳘र्त्यᳫँ᳭ स᳘ ऽएते᳘न क᳘र्मणैत᳘या ऽऽवृ᳘तैक᳘धा ऽज᳘रममृ᳘तमात्मा᳘नं कुरुते॥  
## ०२
स᳘ प्रथमां चि᳘तिं चिनोति॥  
सा᳘ हास्यैषा᳘ प्राण᳘ ऽएव तद्वै त᳘दमृ᳘तममृ᳘तᳫँ᳭ हि᳘ प्रा᳘णः सै᳘षा ऽमृतचितिर᳘थ पु᳘रीषं नि᳘वपति त᳘द्धास्यैत᳘न्म᳘ज्जैव तद्वै तन्म᳘र्त्यं म᳘र्त्यो हि᳘ मज्जा त᳘देत᳘स्मिन्नमृ᳘ते प्र᳘तिष्ठापयति ते᳘नास्यैत᳘दमृ᳘तं भवति॥  
## ०३
द्विती᳘यां चि᳘तिं चिनोति॥  
सा᳘ हास्यै᳘षा ऽपान᳘ ऽएव तद्वै त᳘दमृ᳘तममृ᳘त᳘ᳫँ᳘ ह्यपानः᳘ [[???]] सै᳘षा ऽमृतचितिस्त᳘देतन्म᳘र्त्यमुभय᳘तो ऽमृते᳘न प᳘रिगृह्णाति ते᳘नास्यैत᳘दमृ᳘तं भवत्य᳘थ पु᳘रीषं नि᳘वपति त᳘द्धास्यैत᳘द᳘स्थ्येव तद्वै तन्म᳘र्त्यं म᳘र्त्यᳫँ᳭ ह्य᳘स्थि त᳘देत᳘स्मिन्नमृ᳘ते प्र᳘तिष्ठापयति ते᳘नास्यैत᳘दमृ᳘तं भवति॥  
## ०४
तृती᳘यां चि᳘तिं चिनोति॥  
सा᳘ हास्यैषा᳘ व्व्यान᳘ ऽएव तद्वै त᳘दमृ᳘तममृ᳘तᳫँ᳭ हि᳘ व्व्यानः᳘ [[???]] सै᳘षा ऽमृतचितिस्त᳘देतन्म᳘र्त्यमुभय᳘तो ऽमृते᳘न प᳘रिगृह्णाति ते᳘नास्यैत᳘दमृ᳘तं भवत्य᳘थ पु᳘रीषं नि᳘वपति त᳘द्धास्यैत᳘त्स्ना᳘वैव तद्वै तन्म᳘र्त्यं म᳘र्त्यᳫँ᳭ हि᳘ स्ना᳘व त᳘देत᳘स्मिन्नमृ᳘ते प्र᳘तिष्ठापयति ते᳘नास्यैत᳘दमृ᳘तं भवति॥  
## ०५
चतुर्थीं चि᳘तिं चिनोति॥  
सा᳘ हास्यै᳘षोदान᳘ ऽएव तद्वै त᳘दमृ᳘तममृ᳘त᳘ᳫँ᳘ ह्युदानः᳘ [[???]] सै᳘षा ऽमृतचितिस्त᳘देतन्म᳘र्त्यमुभय᳘तो ऽमृ᳘तेन प᳘रिगृह्णाति ते᳘नास्यैत᳘दमृ᳘तं भवत्य᳘थ पु᳘रीषं नि᳘वपति त᳘द्धास्यैत᳘न्माᳫँ᳭स᳘मेव तद्वै तन्म᳘र्त्यं म᳘र्त्यᳫँ᳭ हि᳘ माᳫँ᳭सं त᳘देत᳘स्मिन्नमृ᳘ते प्र᳘तिष्ठापयति ते᳘नास्यैत᳘दमृ᳘तं भवति॥  
## ०६
पञ्चमीं चि᳘तिं चिनोति॥  
सा᳘ हास्यैषा᳘ समान᳘ ऽएव तद्वै त᳘दमृ᳘तममृ᳘तᳫँ᳭ हि᳘ समानः᳘ [[???]] सै᳘षा ऽमृतचितिस्त᳘देतन्म᳘र्त्यमुभय᳘तो ऽमृते᳘न प᳘रिगृह्णाति ते᳘नास्यैत᳘दमृतं भवत्य᳘थ पु᳘रीषं नि᳘वपति त᳘द्धास्यैतन्मे᳘द ऽएव तद्वै तन्म᳘र्त्यं म᳘र्त्यᳫँ᳭ हि मे᳘दस्त᳘देत᳘स्मिन्नमृ᳘ते प्र᳘तिष्ठापयति ते᳘नास्यैत᳘दमृ᳘तं भवति॥  
## ०७
षष्ठीं चि᳘तिं चिनोति॥  
सा᳘ हास्यैषा व्वा᳘गेव तद्वै त᳘दमृ᳘तममृ᳘तᳫँ᳭ हि व्वा᳘क्सै᳘षा ऽमृतचितिस्त᳘देतन्म᳘र्त्यमुभय᳘तो ऽमृते᳘न प᳘रिगृह्णाति ते᳘नास्यैत᳘दमृ᳘तं भवत्य᳘थ पु᳘रिषं नि᳘वपति त᳘द्धास्यैतद᳘सृगेव त्व᳘गेव तद्वै तन्म᳘र्त्यं म᳘र्त्यᳫँ᳭ ह्य᳘सृङ्म᳘र्त्या त्वक्त᳘देत᳘स्मिन्नमृते [[???]] प्र᳘तिष्ठापयति ते᳘नास्यैत᳘दमृ᳘तं भवति॥  
## ०८
ता वा᳘ ऽएताः [[???]]॥  
ष᳘डिष्टकाचित᳘यः ष᳘ट्पुरीषचित᳘यस्तद्द्वा᳘दश द्वा᳘दश मा᳘साः संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वतैव त᳘त्प्रजा᳘पतिरेक᳘धा ऽज᳘रममृ᳘तमात्मा᳘नमकुरुत त᳘थै᳘वैतद्य᳘जमान ऽएक᳘धा ऽज᳘रममृ᳘तमात्मा᳘नं कुरुते᳘॥  
## ०९
(ते᳘ ऽथ) अ᳘थ व्विकर्णीं᳘ च स्वयमातृण्णां᳘ चोपधा᳘य॥  
हिरण्यशकलैः प्रो᳘क्षत्यग्नि᳘मभ्या᳘दधाति रूप᳘मेव त᳘त्प्रजा᳘पतिर्हिरण्मय᳘मन्तत᳘ ऽआत्म᳘नो ऽकुरुत तद्य᳘दन्ततस्त᳘स्मादिदम᳘न्त्यमात्म᳘नो रूपं त᳘स्मादाहुर्हिरण्म᳘यः प्रजा᳘पतिरि᳘ति त᳘थै᳘वैतद्य᳘जमानो रूप᳘मेव᳘ हिरण्मय᳘मन्तत᳘ ऽआत्म᳘नः कुरुते तद्य᳘दन्ततस्त᳘स्मादिदम᳘न्त्यमात्म᳘नो रूपं त᳘स्माद्ये᳘ चैत᳘द्विदुर्ये᳘ च न᳘ हिरण्म᳘यो ऽग्निचि᳘दमु᳘ष्मिँल्लोके स᳘म्भवती᳘त्ये᳘वाहुः॥  
## १०
(स्त᳘) त᳘द्धैतच्छा᳘ण्डिल्यश्च सा᳘प्तरथवाहनिश्च॥  
(श्चा) आचार्यान्तेवासि᳘नौ᳘ व्यूदाते रूप᳘मे᳘वास्यैतदि᳘ति ह स्माह शा᳘ण्डिल्यो लो᳘मानी᳘ति सा᳘प्तरथवाहनिः॥  
## ११
स᳘ होवाच शा᳘ण्डिल्यः॥  
(ल्यो) रूपं वाव लो᳘मवद्रूप᳘मलो᳘मकᳫँ᳭ रूप᳘मे᳘वास्यैतदि᳘ति तद्वै तत्त᳘था य᳘था तच्छा᳘ण्डिल्य ऽउवा᳘च सं᳘चिते ऽग्निः प्र᳘णीयते प्र᳘णीतादूर्ध्व᳘ᳫँ᳘ समि᳘ध ऽआ᳘हुतय ऽइ᳘ति हूयन्ते॥  
## १२
प्राणे᳘न वै᳘ देवा ऽअ᳘न्नमदन्ति॥  
(न्त्य) अग्नि᳘रु देवा᳘नां प्राणस्त᳘स्मात्प्रा᳘ग्देवे᳘भ्यो जुह्वति प्राणे᳘न हि᳘ देवा ऽअ᳘न्नमद᳘न्त्यपाने᳘न मनु᳘ष्या ऽअ᳘न्नमदन्ति त᳘स्मात्प्रत्य᳘ङ्मनु᳘ष्येष्व᳘न्नं धीयते ऽपाने᳘न हि᳘ मनु᳘ष्या ऽअ᳘न्नमद᳘न्ति॥  
## १३
त᳘दाहुः॥  
(र्न) न व्व᳘यसो ऽग्निचि᳘दश्नीयाद्व᳘यो वा᳘ ऽएष᳘ रूपं᳘ भवति᳘ यो ऽग्निं᳘ चिनुत᳘ ऽईश्वर ऽआ᳘र्तिमा᳘र्तोस्त᳘स्मान्न व्व᳘यसो ऽग्निचि᳘दश्नीयादि᳘ति तद्वै का᳘ममे᳘वैवंवि᳘दश्नीयादग्नेर्व्वा᳘ ऽएष᳘ रूपं᳘ भवति᳘ यो ऽग्निं᳘ चिनुते स᳘र्व्वं वा᳘ इद᳘मग्नेर᳘न्नᳫँ᳭ स᳘र्व्वं म ऽइदम᳘न्नमि᳘त्येवैवंवि᳘द्विद्यादि᳘ति॥  
## १४
त᳘दाहुः॥  
किं त᳘दग्नौ᳘ क्रियते ये᳘न य᳘जमानः पुनर्मृत्युमपज᳘यती᳘त्यग्निर्व्वा᳘ ऽएष [[???]] देव᳘ता भवति᳘ यो ऽग्निं᳘ चिनु᳘ते ऽमृ᳘तमु वा᳘ ऽअग्निः श्री᳘र्देवाः श्रि᳘यं गच्छति य᳘शो देवा य᳘शो ह भवति य᳘ ऽएवं व्वे᳘द॥  
