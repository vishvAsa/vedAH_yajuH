+++
title = "४"

+++
## ०१
श्वेत᳘केतुर्हारुणेयः᳘॥  
(यो᳘) यक्ष्य᳘माण ऽआस त᳘ᳫँ᳘ ह पि᳘तोवाच का᳘नृत्वि᳘जो ऽवृथा ऽइ᳘ति स᳘ होवाचायं᳘ [[???]] न्वेव᳘ मे व्वै᳘श्वावसव्यो होते᳘ति त᳘ᳫँ᳘ ह पप्रच्छ व्वे᳘त्थ ब्राह्मण व्वैश्वावसव्य॥  
## ०२
चत्वा᳘रि महा᳘न्ती३ ऽइ᳘ति॥  
व्वे᳘द भो३ ऽइ᳘ति होवाच व्वे᳘त्थ चत्वा᳘रि महतां᳘ महा᳘न्ती३ ऽइ᳘ति व्वे᳘द भो३ ऽइ᳘ति होवोच व्वे᳘त्थ चत्वा᳘रि व्व्रता᳘नी३ ऽइ᳘ति व्वे᳘द भो३ ऽइ᳘ति होवाच व्वे᳘त्थ चत्वा᳘रि व्व्रता᳘नां व्व्रता᳘नी३ ऽइ᳘ति व्वे᳘द भो३ ऽइ᳘ति होवाच व्वे᳘त्थ चत्वा᳘रि᳘ क्यानी३ ऽइ᳘ति व्वे᳘द भो३ ऽइ᳘ति होवाच व्वे᳘त्थ चत्वा᳘रि क्यानां᳘ क्यानी३ ऽइ᳘ति व्वे᳘द भो३ ऽइ᳘ति होवाच व्वे᳘त्थ चतु᳘रो ऽर्का३नि᳘ति व्वे᳘द भो३ ऽइ᳘ति होवाच व्वे᳘त्थ चतु᳘रो ऽर्का᳘णामर्का३नि᳘ति व्वे᳘द भो३ ऽइ᳘ति होवाच॥  
## ०३
व्वे᳘त्थार्कमिति [[???]]॥  
(त्य᳘) अ᳘थ वै᳘ नो भ᳘वान्वक्ष्यती᳘ति व्वे᳘त्थार्कपर्णे ऽइत्य᳘थ वै᳘ नो भ᳘वान्वक्ष्यती᳘ति व्वे᳘त्थार्कपुष्पे ऽइत्य᳘थ वै᳘ नो भ᳘वान्वक्ष्यती᳘ति व्वे᳘त्थार्ककोश्यावित्य᳘थ वै᳘ नो भ᳘वान्वक्ष्यती᳘ति व्वे᳘त्थार्कसमुद्गावित्य᳘थ वै᳘ नो भ᳘वान्वक्ष्यती᳘ति व्वे᳘त्थार्कधाना ऽइत्य᳘थ वै᳘ नो भ᳘वान्वक्ष्यती᳘ति व्वे᳘त्थार्काष्ठीलामित्य᳘थ वै᳘ नो भ᳘वान्वक्ष्यती᳘ति व्वे᳘त्थार्कमूलमित्य᳘थ वै᳘ नो भ᳘वान्वक्ष्यती᳘ति॥  
## ०४
स᳘ ह वै यत्त᳘दुवा᳘च॥  
व्वे᳘त्थ चत्वा᳘रि महा᳘न्ति व्वे᳘त्थ चत्वा᳘रि महतां᳘ महान्ती᳘त्यग्नि᳘र्महांस्त᳘स्य महतो᳘ महदो᳘षधयश्च व्व᳘नस्प᳘तयश्च त᳘द्ध्यस्या᳘न्नं [[???]] व्वायु᳘र्महांस्त᳘स्य महतो᳘ महदा᳘पस्त᳘द्ध्यस्या᳘न्नमादित्यो᳘ [[???]] महांस्त᳘स्य महतो᳘ मह᳘च्चन्द्र᳘मास्त᳘द्ध्यस्या᳘न्नं [[???]] पु᳘रुषो महांस्त᳘स्य महतो᳘ मह᳘त्पश᳘वस्त᳘द्ध्यस्या᳘न्नमेता᳘न्येव᳘ [[???]] चत्वा᳘रि महा᳘न्त्येता᳘नि चत्वा᳘रि महतां᳘ महा᳘न्त्येता᳘न्येव᳘ चत्वा᳘रि व्व्रता᳘न्येता᳘नि चत्वा᳘रि व्व्रता᳘नां व्व्रता᳘न्येता᳘न्येव᳘ चत्वा᳘रि᳘ क्यान्येता᳘नि चत्वा᳘रि᳘ क्यानां᳘ क्यान्येत᳘ ऽएव᳘ चत्वा᳘रो ऽर्का᳘ ऽएते᳘ चत्वा᳘रो ऽर्का᳘णामर्काः [[???]]॥  
## ०५
(ऽ) अ᳘थ ह वै यत्त᳘दुवा᳘च॥  
व्वे᳘त्थार्कमि᳘ति पु᳘रुषᳫँ᳭ हैव त᳘दुवाच व्वे᳘त्थार्कपर्णे ऽइ᳘ति क᳘र्णौ हैव त᳘दुवाच व्वे᳘त्थार्कपुष्पे ऽइत्य᳘क्षिणी हैव त᳘दुवाच व्वे᳘त्थार्ककोश्यावि᳘ति ना᳘सिके हैव त᳘दुवाच व्वे᳘त्थार्कसमुद्गावित्यो᳘ष्ठौ हैव त᳘दुवाच व्वे᳘त्थार्कधाना ऽइ᳘ति द᳘न्तान्हैव त᳘दुवाच व्वे᳘त्थार्काष्ठीलामि᳘ति जिह्वा᳘ᳫँ᳘ हैव त᳘दुवाच व्वे᳘त्थार्कमूलमित्य᳘न्नᳫँ᳭ हैव त᳘दुवाच स᳘ ऽए᳘षो ऽग्नि᳘रर्को यत्पुरुषः [[???]] स यो᳘ हैत᳘मेव᳘मग्नि᳘मर्कं पु᳘रुषमुपा᳘स्ते ऽय᳘मह᳘मग्नि᳘र᳘र्को ऽस्मी᳘ति व्विद्य᳘या है᳘वास्यैष᳘ ऽआत्म᳘न्नग्नि᳘रर्क᳘श्चितो᳘ भवति॥  
