+++
title = "३"

+++
## ०१
या वा᳘ ऽइयं वे᳘दिः सप्त᳘विधस्य॥  
(स्यै) एषा व्वे᳘देर्मा᳘त्रा स᳘ देवय᳘जनमध्यवसा᳘य पू᳘र्व्वया द्वारा᳘ पत्नीशा᳘लं प्रप᳘द्य गा᳘र्हपत्या᳘योद्धत्या᳘वोक्षति गा᳘र्हपत्यस्यो᳘द्धतात्सप्त प्रा᳘चः प्रक्रमान्प्र᳘क्रामति त᳘तः प्रा᳘ञ्चं व्यामं व्वि᳘मिमीते त᳘स्य म᳘ध्य ऽआहवनी᳘यायोद्धत्या᳘वोक्षति पूर्व्वार्धा᳘द्व्याम᳘स्य त्रीन्प्रा᳘चः प्रक्रमान्प्र᳘क्रामति स᳘ व्वेद्यन्तः [[???]]॥ (शतम् ५२००)॥  
## ०२
(स्ते) ते वा᳘ ऽएते᳘॥  
व्यामै᳘कादशाः प्रक्रमा᳘ ऽअन्तरा᳘ व्वेद्यन्तं᳘ च गा᳘र्हपत्यं चै᳘कादशाक्षरा त्रिष्टुब्व᳘ज्रस्त्रिष्टु᳘ब्वी᳘र्यं [[???]] त्रिष्टुब्व᳘ज्रेणै᳘वैत᳘द्वी᳘र्येण य᳘जमानः पुर᳘स्ताद्यज्ञमुखाद्र᳘क्षाᳫँ᳭सि नाष्ट्रा ऽअ᳘पहन्ति [[???]]॥  
## ०३
सैषा व्वे᳘देर्यो᳘निः॥  
(रे) एत᳘स्यै वै यो᳘नेर्देवा व्वे᳘दिं प्रा᳘जनयन्न᳘थ य᳘ ऽएष᳘ व्यामः सा गा᳘र्हपत्यस्य यो᳘निरेत᳘स्यै वै यो᳘नेर्देवा गा᳘र्हपत्यं प्रा᳘जनयन्गा᳘र्हपत्यादाहवनी᳘यम्॥  
## ०४
(ᳫँ᳭) स᳘ व्वेद्यन्तात् [[???]]॥  
(त्ष᳘) ष᳘ट्त्रिᳫँ᳭शत्प्रक्रमां प्रा᳘चीं व्वे᳘दिं व्वि᳘मिमीते त्रिᳫँ᳭श᳘तं पश्चा᳘त्तिर᳘श्चीं च᳘तुर्व्वि᳘शतिं पुर᳘स्तात्त᳘न्नवतिः᳘ सैषा᳘नवति᳘प्रक्रमा व्वे᳘दिस्त᳘स्याᳫँ᳭ सप्त᳘विधमग्निं व्वि᳘दधाति॥  
## ०५
त᳘दाहुः॥  
कथ᳘मेष᳘ सप्त᳘व्विध ऽएत᳘या व्वे᳘द्या स᳘म्पद्यत ऽइ᳘ति द᳘श वा᳘ ऽइमे पु᳘रुषे प्राणा᳘श्चत्वार्य᳘ङ्गान्यात्मा᳘ पञ्चदश᳘ ऽएवं᳘ द्विती᳘य ऽएवं᳘ तृती᳘ये षट्सु पु᳘रुषेषु नवतिरथै᳘कः पु᳘रुषो᳘ ऽत्येति पा᳘ङ्क्तो वै पु᳘रुषो लो᳘म त्व᳘ङ्माᳫँ᳭सम᳘स्थि मज्जा पा᳘ङ्क्तो ऽइयं व्वे᳘दिश्च᳘तस्रो दि᳘श ऽआत्मा᳘ पञ्च᳘म्येव᳘मेष᳘ सप्त᳘विध ऽएत᳘या व्वे᳘द्या स᳘म्पद्यते॥  
## ०६
तद्धै᳘के॥  
(क ऽ) उ᳘त्तरा व्विधा᳘ व्विधास्य᳘न्त ऽएतां᳘श्च प्रक्रमा᳘नेतं᳘ च व्यामम᳘नुवर्धयन्ति यो᳘निम᳘नुवर्धयाम ऽइ᳘ति न त᳘था कुर्यान्न वै᳘ जातं ग᳘र्भं यो᳘निर᳘नुवर्धते या᳘वद्वाव यो᳘नावन्तर्ग᳘र्भो भ᳘वति ता᳘वदेव यो᳘निर्वर्धत ऽएता᳘वत्यु वा ऽअ᳘त्र ग᳘र्भस्य व्वृ᳘द्धिः॥  
## ०७
(स्ते) ते ये᳘ ह त᳘था कुर्व्वन्ति॥  
(न्त्ये) एत᳘ᳫँ᳘ ह ते᳘ पित᳘रं प्रजा᳘पतिᳫँ᳭ सम्प᳘दश्च्यावयन्ति त᳘ ऽइष्ट्वा पा᳘पीयाᳫँ᳭सो भवन्ति पित᳘रᳫँ᳭ हि᳘ प्रजा᳘पतिᳫँ᳭ सम्प᳘दश्च्याव᳘यन्ति सा या᳘वत्येषा᳘ सप्त᳘विधस्य व्वे᳘दिस्ता᳘वतीं च᳘तुर्दश कृ᳘त्व ऽए᳘कशतविधस्य व्वे᳘दिं व्वि᳘मिमीते᳘॥  
## ०८
(ते᳘ ऽथ) अ᳘थ ष᳘ट्त्रिᳫँ᳭शत्प्रक्रमाᳫँ᳭ र᳘ज्जुं मिमीते॥  
ता᳘ᳫँ᳘ सप्तधा स᳘मस्यति त᳘स्यै त्री᳘न्भागान्प्रा᳘च ऽउपद᳘धाति निः᳘सृजति चतुरः [[???]]॥  
## ०९
(रो᳘ ऽथ) अ᳘थ त्रिᳫँ᳭श᳘त्प्रक्रमा मिमीते॥  
ता᳘ᳫँ᳘ सप्तधा स᳘मस्यति त᳘स्यै त्री᳘न्भागा᳘न्पश्चा᳘दुपद᳘धाति निः᳘सृजति चतुरः [[???]]॥  
## १०
(रो᳘ ऽथ) अ᳘थ च᳘तुर्व्विᳫँ᳭शतिप्रक्रमां मिमीते॥  
ता᳘ᳫँ᳘ सप्तधा स᳘मस्यति त᳘स्यै त्री᳘न्भागा᳘न्पुर᳘स्तादुपद᳘धाति निः᳘सृजति चतु᳘र ऽइ᳘ति नु [[???]] व्वेदिविमानम् [[???]]॥  
## ११
(म᳘) अ᳘थाग्ने᳘र्विधाः᳘॥  
(ऽ) अष्टा᳘विᳫँ᳭शतिः प्रा᳘ञ्चः पु᳘रुषा ऽअष्टा᳘विᳫँ᳭शतिस्तिर्य᳘ञ्चः स᳘ ऽआत्मा च᳘तुर्दश पु᳘रुषा द᳘क्षिणः पक्षश्च᳘तुर्दशो᳘त्तरश्च᳘तुर्दश पु᳘च्छं च᳘तुर्दशारत्नीन्द᳘क्षिणे पक्ष᳘ ऽउपद᳘धाति च᳘तुर्दशो᳘त्तरे च᳘तुर्दश व्वि᳘तस्तीः पु᳘च्छ ऽइ᳘ति᳘ न्वष्टा᳘नवतेः [[???]] पु᳘रुषाणां मा᳘त्रा सा᳘धिमानानाम्॥  
## १२
(म᳘) अ᳘थ त्रिपुरुषाᳫँ᳭ र᳘ज्जुं मिमीते॥  
ता᳘ᳫँ᳘ सप्तधा स᳘मस्यति त᳘स्यै चतु᳘रो भागा᳘नात्म᳘न्नुपद᳘धाति त्री᳘न्पक्षपुच्छेषु᳘ [[???]]॥  
## १३
(ष्व᳘) अ᳘थारत्निमात्रीं᳘ मिमीते॥  
ता᳘ᳫँ᳘ सप्तधा स᳘मस्यति त᳘स्यै त्री᳘न्भागान्द᳘क्षिणे पक्ष᳘ ऽउपद᳘धाति त्री᳘नेवो᳘त्तरे निः᳘सृजति चतुरः [[???]]॥  
## १४
(रो᳘ ऽथ) अ᳘थ व्वितस्तिमात्रीं᳘ मिमीते॥  
ता᳘ᳫँ᳘ सप्तधा स᳘मस्यति त᳘स्यै त्री᳘न्भागान्पु᳘च्छ ऽउपद᳘धाति निः᳘सृजति चतु᳘र ऽएव᳘मेष ऽए᳘कशतविध ऽएत᳘या व्वे᳘द्या स᳘म्पद्यते॥  
## १५
त᳘दाहुः॥  
(र्य) यत्त्र᳘योदश पु᳘रुषा ऽअतिय᳘न्ति कथ᳘मेते᳘ सम्प᳘दो न᳘ च्यवन्त ऽइ᳘ति या वा᳘ ऽएत᳘स्य सप्तम᳘स्य पु᳘रुषस्य सम्प᳘त्सै᳘वैते᳘षाᳫँ᳭ स᳘र्व्वेषाᳫँ᳭ सम्पत् [[???]]॥  
## १६
(द᳘) अ᳘थो ऽआहुः॥  
प्रजा᳘पतिरे᳘वात्मा᳘नं व्विधा᳘य त᳘स्य य᳘त्र यत्र᳘ न्यूनमा᳘सीत्त᳘देतैः᳘ समा᳘पूरयत ते᳘नो ऽएवा᳘पि स᳘म्पन्न ऽइ᳘ति॥  
## १७
तद्धै᳘के॥  
(क ऽ) ए᳘कवि᳘धं प्रथमं व्विदधत्यथै᳘कोत्तरमा᳘ ऽपरिमितविधान्न [[???]] त᳘था कुर्यात्॥  
## १८
(त्स) सप्त᳘विधो वा ऽअ᳘ग्रे प्रजा᳘पतिरसृज्यत॥  
स᳘ ऽआत्मा᳘नं व्वि᳘दधान ऽऐत्स ऽए᳘कशतविधे ऽतिष्ठत स᳘ यो ऽर्व्वाची᳘नᳫँ᳭ सप्त᳘विधाद्विधत्त᳘ ऽएत᳘ᳫँ᳘ ह स᳘ पित᳘रं प्रजा᳘पतिं व्वि᳘च्छिनत्ति स᳘ ऽइष्ट्वा पा᳘पीयान्भवति य᳘था श्रे᳘याᳫँ᳭सᳫँ᳭ हिᳫँ᳭सित्वा᳘ ऽथ स ऽए᳘कशतविधमतिविध᳘त्ते ऽस्मात्स स᳘र्व्वस्माद्बहिर्धा नि᳘ष्पद्यते स᳘र्व्वमु᳘ हीदं᳘ प्रजा᳘पतिस्त᳘स्मादु सप्त᳘विधमेव᳘ प्रथमं व्वि᳘दधीताथै᳘कोत्तरमै᳘कशतविधादे᳘कशतविधं तु᳘ नातिवि᳘दधीत ना᳘हैतं᳘ पित᳘रं प्रजा᳘पतिं व्विच्छिन᳘त्ति᳘ नो ऽअस्मात्स᳘र्व्वस्माद्बहिर्धा नि᳘ष्पद्यते॥  
