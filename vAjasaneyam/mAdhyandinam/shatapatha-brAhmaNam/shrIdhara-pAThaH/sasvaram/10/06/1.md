+++
title = "१"

+++
## ०१
अ᳘थ है᳘ते ऽरुणे [[???]]॥  
(ण ऽ) औ᳘पवेशौ समा᳘जग्मुः सत्य᳘यज्ञः पौ᳘लुषिर्महा᳘शालो जाबालो᳘ बुडिल ऽआ᳘श्वतराश्विरि᳘न्द्रद्युम्नो भाल्लवेयो᳘ जनः शा᳘र्कराक्ष्यस्ते᳘ ह व्वैश्वानरे स᳘मासत ते᳘षाᳫँ᳭ ह व्वैश्वानरे न स᳘मियाय॥  
## ०२
ते᳘ होचुः॥  
(र᳘) अ᳘श्वपतिर्व्वा᳘ ऽअयं कै᳘केयः सम्प्रति᳘ व्वैश्वानरं᳘ व्वेद तं᳘ गच्छामे᳘ति ते हा᳘श्वपतिं कै᳘केयमा᳘जग्मुस्ते᳘भ्यो ह पृ᳘थगावसथान्पृ᳘थग᳘पचितीः पृ᳘थक्साहस्रान्त्सो᳘मान्प्रो᳘वाच ते᳘ ह प्रातर᳘संविदाना ऽएव᳘ समि᳘त्पाणयः प्र᳘तिचक्रमिर ऽउ᳘प त्वायामे᳘ति॥  
## ०३
स᳘ होवाच॥  
यन्नु भ᳘गवन्तो ऽनूचाना᳘ ऽअनूचानपुत्राः कि᳘मिदमि᳘ति ते᳘ होचुर्व्वैश्वानर᳘ᳫँ᳘ ह भ᳘गवान्त्सम्प्रति᳘ व्वेद तं᳘ नो ब्रूही᳘ति स᳘ होवाच सम्प्रति ख᳘लु न्वा᳘ ऽअहं᳘ व्वैश्वानरं᳘ व्वेदाभ्या᳘धत्त समि᳘ध ऽउ᳘पेता स्थे᳘ति॥  
## ०४
स᳘ होवाचारुणमौ᳘पवेशिम्॥  
(ङ्गौ᳘) गौ᳘तम कं त्वं᳘ व्वैश्वानरं᳘ व्वेत्थे᳘ति पृथिवी᳘मेव᳘ राजन्नि᳘ति होवाचोमि᳘ति होवाचैष वै᳘ प्रतिष्ठा᳘ व्वैश्वानर᳘ ऽएतᳫँ᳭ हि वै त्वं᳘ प्रतिष्ठां᳘ व्वैश्वानरं [[???]] व्वे᳘त्थ [[???]] त᳘स्मात्त्वं [[???]] प्र᳘तिष्ठितः प्रज᳘या पशु᳘भिरसि यो वा᳘ ऽएतं᳘ प्रतिष्ठां᳘ व्वैश्वानरं व्वेदा᳘प पुनर्मृत्युं᳘ जयति स᳘र्व्वमा᳘युरेति पा᳘दौ त्वा᳘ ऽएतौ᳘ व्वैश्वानर᳘स्य पा᳘दौ ते ऽम्लास्यतां य᳘दि ह ना᳘गमिष्य ऽइ᳘ति पा᳘दौ ते᳘ विदितावभविष्यतां य᳘दि ह ना᳘गमिष्य ऽइ᳘ति वा᳘॥  
## ०५
(वा᳘ ऽथ) अ᳘थ होवाच सत्य᳘यज्ञं पौ᳘लुषिम्॥  
(म्प्रा᳘) प्रा᳘चीनयोग्य कं त्वं᳘ व्वैश्वानरं᳘ व्वेत्थेत्यप᳘ ऽएव᳘ राजन्नि᳘ति होवाचोमि᳘ति होवाचैष वै᳘ रयि᳘र्व्वैश्वानर ऽएतᳫँ᳭ [[???]] हि वै त्व᳘ँँ᳘ रयिं᳘ व्वैश्वानरं व्वे᳘त्थ त᳘स्मात्त्वं᳘ᳫँ᳘ रयिमान्पु᳘ष्टिमानसि यो वा᳘ ऽएत᳘ᳫँ᳘ रयिं᳘ व्वैश्वानरं व्वेदा᳘प पुनर्मृत्युं᳘ जयति स᳘र्व्वमा᳘युरेति बस्तिस्त्वा᳘ ऽएष᳘ व्वैश्वानर᳘स्य बस्ति᳘स्त्वा ऽहास्यद्य᳘दि ह ना᳘गमिष्य ऽइ᳘ति बस्तिस्ते᳘ विदितो ऽभविष्यद्य᳘दि ह ना᳘गमिष्य ऽइ᳘ति वा᳘॥  
## ०६
(वा᳘ ऽथ) अ᳘थ होवाच महा᳘शालं जाबालम् [[???]]॥  
(मौ᳘) औ᳘पमग्नन्यव कं त्वं᳘ व्वैश्वानरं᳘ व्वेत्थे᳘त्याकाश᳘मेव᳘ राजन्नि᳘ति होवाचोमि᳘ति होवाचैष वै᳘ बहुलो᳘ व्वैश्वानर᳘ ऽएतᳫँ᳭ हि वै त्वं᳘ बहुलं᳘ व्वैश्वानरं व्वे᳘त्थ त᳘स्मात्त्वं᳘ बहुः᳘ प्रज᳘या पशु᳘भिरसि यो वा᳘ ऽएतं᳘ बहुलं᳘ व्वैश्वानरं व्वेदा᳘प पुनर्मृत्युं᳘ जयति स᳘र्व्वमा᳘युरेत्यात्मा त्वा᳘ ऽएष᳘ व्वैश्वानर᳘स्यात्मा᳘ त्वा ऽहास्यद्य᳘दि ह ना᳘गमिष्य ऽइ᳘त्यात्मा ते᳘ विदितो ऽभविष्यद्यदि [[???]] ह ना᳘गमिष्य ऽइ᳘ति वा᳘॥  
## ०७
(वा᳘ ऽथ) अ᳘थ होवाच बुडिलमा᳘श्वतराश्विम्॥  
(म्वै᳘) व्वै᳘याघ्रपद्य [[???]] कं त्वं᳘ व्वैश्वानरं᳘ व्वेत्थे᳘ति व्वायु᳘मेव᳘ राजन्नि᳘ति होवाचोमि᳘ति होवाचैष वै पृ᳘थग्वर्त्मा व्वैश्वानर᳘ ऽएतᳫँ᳭ हि वै त्वं पृ᳘थग्वर्त्मानं व्वैश्वानरं व्वे᳘त्थ त᳘स्मात्त्वां पृ᳘थग्रथश्रेणयो᳘ ऽनुयान्ति यो वा᳘ ऽएतं पृ᳘थग्वर्त्मानं व्वैश्वानरं व्वेदा᳘प पुनर्मृत्युं᳘ जयति स᳘र्व्वमा᳘युरेति प्राणस्त्वा᳘ ऽएष᳘ व्वैश्वानर᳘स्य प्राण᳘स्त्वा ऽहास्यद्यदि [[???]] ह ना᳘गमिष्य इ᳘ति प्राणस्ते᳘ विदितो ऽभविष्यद्य᳘दि ह ना᳘गमिष्य ऽइ᳘ति वा॥  
## ०८
(वा᳘ ऽथ) अ᳘थ होवाचे᳘न्द्रद्युम्नम् भाल्लवेय᳘म्॥  
(म्वै᳘) व्वै᳘याघ्रपद्य कं त्वं᳘ व्वैश्वानरं᳘ व्वेत्थे᳘त्यादित्य᳘मेव᳘ राजन्नि᳘ति होवाचोमि᳘ति होवाचैष वै᳘ सुत᳘तेजा व्वैश्वानर᳘ ऽएतᳫँ᳭ हि वै त्व᳘ᳫँ᳘ सुत᳘तेजसं व्वैश्वानरं व्वे᳘त्थ त᳘स्मात्त᳘वैष᳘ सुतो ऽद्य᳘मानः [[???]] पच्य᳘मानो᳘ ऽक्षीयमाणो गृहे᳘षु तिष्ठति यो वा᳘ ऽएता᳘ᳫँ᳘ सुत᳘तेजसं व्वैश्वानरं व्वेदा᳘प पुनर्मृत्युं᳘ जयति स᳘र्व्वमा᳘युरेति चक्षुस्त्वा᳘ ऽएत᳘द्वैश्वानर᳘स्य च᳘क्षुस्त्वा ऽहास्यद्य᳘दि ह ना᳘गमिष्य ऽइ᳘ति च᳘क्षुस्ते᳘ विदितमभविष्यद्य᳘दि ह ना᳘गमिष्य ऽइ᳘ति वा॥  
## ०९
(वा᳘ ऽथ) अ᳘थ होवाच जनᳫँ᳭ शा᳘र्कराक्ष्यम्॥  
(ᳫँ᳭) सा᳘यवस कं त्वं᳘ व्वैश्वानरं᳘ व्वेत्थे᳘ति दिव᳘मेव᳘ राजन्नि᳘ति होवाचोमि᳘ति होवा᳘चैष वा᳘ ऽअतिष्ठा᳘ व्वैश्वानर᳘ ऽएतᳫँ᳭ हि वै त्व᳘मतिष्ठां᳘ व्वैश्वानरं व्वे᳘त्थ त᳘स्मात्त्व᳘ᳫँ᳘ समानान᳘तितिष्ठसि यो वा᳘ ऽएत᳘मतिष्ठां᳘ व्वैश्वानरं व्वेदा᳘प पुनर्मृत्युं᳘ [[???]] जयति स᳘र्व्वमा᳘युरेति मूर्द्धा त्वा᳘ ऽएष᳘ व्वैश्वानर᳘स्य मूर्द्धा᳘ त्वा ऽहास्यद्य᳘दि ह ना᳘गमिष्य ऽइ᳘ति मूर्द्धा ते᳘ विदितो ऽभविष्यद्य᳘दि ह ना᳘गमिष्य ऽइ᳘ति वा॥  
## १०
ता᳘न्होवाच॥  
(चै) एते वै᳘ यूयं पृ᳘थग्वैश्वानरा᳘न्विद्वा᳘ᳫँ᳘सः पृ᳘थग᳘न्नमघस्त प्रादेशमात्र᳘मिव ह वै᳘ देवाः सु᳘विदिता ऽअभिस᳘म्पन्नास्त᳘था तु᳘ व ऽएनान्वक्ष्या᳘मि य᳘था प्रादेशमात्र᳘मे᳘वाभिसम्पादयिष्यामी᳘ति॥  
## ११
स᳘ होवाच॥  
मूर्द्धा᳘नमुपदिश᳘न्नेष वा᳘ ऽअतिष्ठा᳘ व्वैश्वानर ऽइ᳘ति च᳘क्षुषी ऽउपदिश᳘न्नुवाचैष वै᳘ सुत᳘तेजा व्वैश्वानर ऽइ᳘ति ना᳘सिके ऽउपदिश᳘न्नुवाचैष वै पृ᳘थग्वर्त्मा व्वैश्वानर ऽइ᳘ति मु᳘ख्यमाकाश᳘मुपदिश᳘न्नुवाचैष वै᳘ बहुलो᳘ व्वैश्वानर ऽइ᳘ति मुख्या ऽअप᳘ ऽउपदिश᳘न्नुवाचैष [[???]] वै᳘ रयि᳘र्व्वैश्वानर ऽइ᳘ति च्छु᳘बुकमुपदिश᳘न्नुवाचैष वै᳘ प्रतिष्ठा᳘ व्वैश्वानर ऽइ᳘ति स᳘ ऽए᳘षो ऽग्नि᳘र्व्वैश्वानरो यत्पु᳘रुषः स यो᳘ हैत᳘मेव᳘मग्निं᳘ व्वैश्वानरं पु᳘रुषविधं पु᳘रुषे ऽन्तः प्र᳘तिष्ठितं व्वेदा᳘प पुनर्मृत्युं᳘ जयति स᳘र्व्वमा᳘युरेति न᳘ हास्य ब्रुवाणं᳘ चन᳘ व्वैश्वानरो᳘ हिनस्ति॥  
