+++
title = "३"

+++
१०.6.३
## ०१
सत्यं ब्रह्मेत्यु᳘पासीत॥  
(ता᳘ ऽथ) अ᳘थ ख᳘लु क्रतुम᳘यो ऽयं पु᳘रुषः स या᳘वत्क्रतुरय᳘मस्मा᳘ल्लोकात्प्रै᳘त्येवं क्रतु᳘र्हामुं᳘ लोकं प्रे᳘त्याभिस᳘म्भवति॥  
## ०२
स᳘ ऽआत्मा᳘नमु᳘पासीत॥  
मनोम᳘यं प्राण᳘शरीरं भा᳘रूपमाकाशा᳘त्मानं कामरूपि᳘णं म᳘नोजवसᳫँ᳭ सत्य᳘संकल्पᳫँ᳭ स᳘त्यधृतिᳫँ᳭ [[???]] स᳘र्व्वगन्धᳫँ᳭ स᳘र्व्वरसᳫँ᳭ स᳘र्व्वा ऽअ᳘नु दि᳘शः प्र᳘भूतᳫँ᳭ स᳘र्व्वमिद᳘म᳘भ्याप्त᳘मवाक्क᳘मनादरं य᳘था व्व्रीहि᳘र्वा य᳘वो वा श्यामा᳘को वा श्यामाकतण्डुलो᳘ वैव᳘मय᳘मन्त᳘रात्मन्पु᳘रुषो हिरण्म᳘यो य᳘था ज्यो᳘तिरधूम᳘मेवं ज्या᳘यान्दिवो ज्या᳘यानाकाशाज्ज्या᳘यानस्यै᳘ पृथिव्यै ज्या᳘यान्त्स᳘र्व्वेभ्यो भूते᳘भ्यः स᳘ प्राण᳘स्या᳘त्मैष᳘ म ऽआ᳘त्मैत᳘मित᳘ ऽआत्मा᳘नं प्रे᳘त्याभिस᳘म्भविष्यामी᳘ति य᳘स्य स्या᳘दद्धा न᳘ व्विचिकित्सा ऽस्ती᳘ति ह स्माह शा᳘ण्डिल्य ऽएव᳘मेतदि᳘ति॥  
