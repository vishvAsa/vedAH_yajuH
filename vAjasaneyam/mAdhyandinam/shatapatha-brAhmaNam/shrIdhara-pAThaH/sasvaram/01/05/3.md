+++
title = "३"

+++
## ०१
ऋत᳘वो ह वै᳘ प्रयाजाः॥  
(स्त᳘) त᳘स्मात्प᳘ञ्च भवन्ति प᳘ञ्च᳘ ह्यृत᳘वः॥  
## ०२
(वो) देवा᳘श्च वा ऽअ᳘सुराश्च॥  
(श्चो) उभ᳘ये प्राजापत्याः᳘ पस्पृधिर ऽएत᳘स्मिन्यज्ञे᳘ प्रजा᳘पतौ पित᳘रि संव्वत्स᳘रे ऽस्मा᳘कमयं᳘ भविष्यत्यस्मा᳘कमयं᳘ भविष्यती᳘ति॥  
## ०३
त᳘तो देवाः॥  
(ऽ) अ᳘र्च्चन्तः श्रा᳘म्यन्तश्चेरुस्त᳘ ऽएता᳘न्प्रयाजा᳘न्ददृशुस्तै᳘रयजन्त तै᳘र्ऋतू᳘न्त्संव्वत्सरं प्रा᳘जयन्नृतु᳘भ्यः संव्वत्सरा᳘त्सपत्नानन्त᳘रायंस्त᳘स्मात्प्रजयाः᳘ प्रजया᳘ ह वै ना᳘मैतद्य᳘त्प्रयाजा ऽइ᳘ति त᳘थो ऽए᳘वैष᳘ ऽएतै᳘ ऽर्ऋतू᳘न्त्संव्वत्सरं प्र᳘जयत्यृतु᳘भ्यः संव्वत्सरा᳘त्सप᳘त्नानन्त᳘रेति त᳘स्मात्प्रयाजै᳘र्यजते३॥  
## ०४
ते वा ऽआ᳘ज्यहविषो भवन्ति॥  
व्व᳘ज्रो वा ऽआ᳘ज्यमेते᳘न वै᳘ देवा व्व᳘ज्रेणा᳘ज्येन ऽर्तू᳘न्त्संवत्सरं प्रा᳘जयन्नृतु᳘भ्यः संव्वत्सरा᳘त्सप᳘त्नानन्त᳘रायंस्त᳘थो ऽए᳘वैष᳘ ऽएते᳘न व्व᳘ज्रेणा᳘ज्येनर्तू᳘न्त्संव्वत्सरं प्र᳘जयत्यृतु᳘भ्यः संव्वत्सरा᳘त्सप᳘त्नानन्त᳘रेति त᳘स्मादा᳘ज्यहविषो भवन्ति॥  
## ०५
(न्त्ये) एतद्वै᳘ संव्वत्सर᳘स्य स्वं प᳘यः॥  
(यो) यदा᳘ज्यं तत्स्वे᳘नै᳘वैनमेतत्प᳘यसा देवाः᳘ स्व्यकुर्व्वत त᳘थो ऽए᳘वैनमेष᳘ ऽएतत्स्वे᳘नैव प᳘यसा स्वी᳘कुरुते त᳘स्मादा᳘ज्यहविषो भवन्ति॥  
## ०६
स य᳘त्रैव ति᳘ष्ठन्प्रयाजे᳘भ्य ऽआश्राव᳘येत्॥  
(त्त᳘) त᳘त ऽएव ना᳘पक्रामेत्सङ्ग्रामो वा᳘ ऽएष᳘ सन्नि᳘धीयते यः᳘ प्रयाजैर्य᳘जते यतरो वै सं᳘यत्तयोः पराज᳘यते᳘ ऽप वै स᳘ क्रामत्यभितरा᳘मु वै ज᳘यन्क्रामति त᳘स्मादभितरा᳘मभितरामेव क्रा᳘मेदभितरा᳘मभितरामा᳘हुतीर्जुहुयात्॥  
## ०७
(त्त᳘) त᳘दु त᳘था न᳘ कुर्यात्॥  
(द्य᳘) य᳘त्रैव ति᳘ष्ठन्प्रयाजे᳘भ्य ऽआश्राव᳘येत्त᳘त ऽएव ना᳘पक्रामेद्य᳘त्रो ऽएव स᳘मिद्धतमं म᳘न्येत तदा᳘हुतीर्जुहुयात्समिद्धहोमे᳘न᳘ ह्येव स᳘मृद्धा ऽआ᳘हुतयः॥  
## ०८
स᳘ ऽआश्रा᳘व्याह॥  
समि᳘धो यजे᳘ति त᳘द्वसन्तᳫँ᳭ स᳘मिन्धे स᳘ व्वसन्तः स᳘मिद्धो ऽन्या᳘नृतून्त्स᳘मिन्ध ऽऋत᳘वः स᳘मिद्धाः प्रजा᳘श्च प्रजन᳘यन्त्यो᳘षधीश्च पचन्ति त᳘द्वेव ख᳘लु स᳘र्व्वानृतून्नि᳘राहा᳘थ य᳘ज-यजे᳘त्येवो᳘त्तरानाहा᳘जामितायै जामि᳘ ह कुर्याद्यत्त᳘नून᳘पातं यजे᳘डो यजे᳘ति ब्रूयात्त᳘स्माद्य᳘ज-यजे᳘त्येवो᳘त्तरानाह॥  
## ०९
स वै᳘ समि᳘धो यजति॥  
व्वसन्तो वै᳘ समि᳘द्वसन्त᳘मेव त᳘द्देवा ऽअ᳘वृञ्जत व्वसन्ता᳘त्सप᳘त्नानन्त᳘रायन्वसन्त᳘म्वे᳘वैष᳘ ऽएत᳘द्वृङ्क्ते᳘ व्वसन्ता᳘त्सप᳘त्नानन्त᳘रेति त᳘स्मात्समि᳘धो यजति᳘॥  
## १०
(त्य᳘) अ᳘थ त᳘नून᳘पातं यजति॥  
ग्रीष्मो वै त᳘नून᳘पाद्ग्रीष्मो᳘ ह्यासां᳘ प्रजा᳘नां तनूस्त᳘पति ग्रीष्म᳘मेव त᳘द्देवा ऽअ᳘वृञ्जत ग्रीष्मा᳘त्सप᳘त्नानन्त᳘रायन्ग्रीष्म᳘म्वे᳘वैष᳘ ऽएत᳘द्वृङ्क्ते᳘ ग्रीष्मा᳘त्सप᳘त्नानन्त᳘रेति त᳘स्मात्त᳘नून᳘पातं यजति॥  
## ११
(त्य) अथे᳘डो यजति॥  
व्वर्षा वा ऽइ᳘ड इ᳘ति हि᳘ व्वर्षा ऽइ᳘डो य᳘दिदं᳘ क्षुद्र᳘ᳫँ᳘ सरीसृपं᳘ ग्रीष्महेमन्ता᳘भ्यां नि᳘त्यक्तं भ᳘वति त᳘द्वर्षा᳘ ऽईडित᳘मिवा᳘न्नमिच्छ᳘मानं चरति त᳘स्माद्वर्षा ऽइ᳘डो व्वर्षा᳘ ऽएव त᳘द्देवा ऽअ᳘वृञ्जत व्वर्षा᳘भ्यः सप᳘त्नानन्त᳘रायन्वर्षा᳘ ऽउ ऽए᳘वैष᳘ ऽएत᳘द्वृङ्क्ते᳘ व्वर्षा᳘भ्यः सप᳘त्नानन्त᳘रेति त᳘स्मादि᳘डो यजति॥  
## १२
(त्य᳘) अ᳘थ बर्हि᳘र्यजति॥  
शरद्वै᳘ बर्हिरि᳘ति हि᳘ शर᳘द्बर्हिर्या᳘ ऽइमा ऽओ᳘षधयो ग्रीष्महेमन्ता᳘भ्यां नि᳘त्यक्ता भ᳘वन्ति ता᳘ व्वर्षा᳘ व्वर्द्धन्ते ताः᳘ शर᳘दि बर्हि᳘षो रूपं प्र᳘स्तीर्णाः शेरे त᳘स्माच्छर᳘द्बर्हिः᳘ शर᳘दमेव त᳘द्देवा ऽअ᳘वृञ्जत शर᳘दः सप᳘त्नानन्त᳘रायञ्छर᳘दम्वे᳘वैष᳘ ऽएत᳘द्वृङ्क्ते᳘ शर᳘दः सप᳘त्नानन्त᳘रेति त᳘स्माद्बर्हि᳘र्यजति॥  
## १३
(त्य᳘) अ᳘थ स्वा᳘हा-स्वाहे᳘ति यजति॥  
(त्य᳘) अ᳘न्तो वै᳘ यज्ञ᳘स्य स्वाहाकारो᳘ ऽन्त ऋतूना᳘ᳫँ᳘ हेमन्तो᳘ व्वसन्ताद्धि᳘ परार्द्ध्यो᳘ ऽन्तेनैव तद᳘न्तं देवा ऽअ᳘वृञ्जता᳘न्तेना᳘न्तात्सप᳘त्नानन्त᳘रायन्न᳘न्तेनो ऽए᳘वैष᳘ ऽएतद᳘न्तं वृङ्क्ते᳘ ऽन्तेना᳘न्तात्सप᳘त्नानन्त᳘रेति त᳘स्मात्स्वा᳘हा-स्वाहे᳘ति यजति॥  
## १४
तद्वा᳘ ऽएत᳘त्॥  
(द्व) व्वसन्त᳘ ऽएव᳘ हेमन्ता᳘त्पुनरसु᳘रेत᳘स्मा᳘द्ध्येष पु᳘नर्भ᳘वति पु᳘नर्ह वा᳘ ऽअस्मिँ᳘ल्लोके᳘ भवति य᳘ ऽएव᳘मेतद्वे᳘द॥  
## १५
स वै᳘ व्यन्तु व्वेत्वि᳘ति यजति॥  
अ᳘जामितायै जामि᳘ ह कुर्याद्य᳘द्व्यन्तु व्यन्त्वि᳘ति वैव य᳘जेद्वेतु व्वेत्त्वि᳘ति वा व्यन्त्वि᳘ति वै यो᳘षा व्वेत्वि᳘ति व्वृ᳘षा मिथुन᳘मे᳘वैत᳘त्प्रज᳘ननं क्रियते त᳘स्माद्व्यन्तु व्वेत्वि᳘ति यजति॥ 
## १६
(त्य᳘) अ᳘थ चतुर्थे᳘ प्रयाजे᳘ समा᳘नयति बर्हि᳘षि॥  
प्रजा वै᳘ बर्ही रे᳘त ऽआ᳘ज्यं त᳘त्प्रजा᳘स्वे᳘वैतद्रे᳘तः सिच्यते ते᳘न रे᳘तसा सिक्ते᳘नेमाः᳘ प्रजाः पु᳘नरभ्याव᳘र्तं प्र᳘जायन्ते त᳘स्माच्चतुर्थे᳘ प्रयाजे᳘ समा᳘नयति बर्हि᳘षि॥  
## १७
सङ्ग्रामो वा᳘ ऽएष संन्नि᳘धीयते॥  
यः᳘ प्रयाजैर्य᳘जते यतरं वै सं᳘यत्तयोर्म्मित्र᳘माग᳘च्छति स᳘ जयति त᳘देत᳘दुपभृतो᳘ ऽधि जुहूं᳘ मित्रमा᳘गच्छति ते᳘न प्र᳘जयति त᳘स्माच्चतुर्थे᳘ प्रयाजे᳘ समा᳘नयति बर्हि᳘षि॥  
## १८
य᳘जमान ऽएव᳘ जुहूम᳘नु᳘॥  
यो ऽस्मा ऽअरातीय᳘ति स᳘ ऽउपभृ᳘तम᳘नु य᳘जमानायै᳘वैत᳘द्द्विष᳘न्तं भ्रा᳘तृव्यं बलि᳘ᳫँ᳘हारयत्य᳘त्तैव᳘ जुहूम᳘न्वा᳘द्य ऽउपभृ᳘तम᳘न्वत्त्र᳘ ऽए᳘वैत᳘दा᳘द्यं बलि᳘ᳫ᳘हारयति त᳘स्माच्चतुर्थे᳘ प्रयाजे᳘ समा᳘नयति॥  
## १९
स वा ऽअ᳘नवमृशन्त्समा᳘नयति॥  
स य᳘द्धावमृशेद्य᳘जमानं द्विषता भ्रा᳘तृव्येणा ऽवमृशेदत्ता᳘रमा᳘द्येना᳘वमृशेत्त᳘स्माद᳘नवमृशन्त्समा᳘नयति॥  
## २०
(त्य) अथो᳘त्तरां जुहूम᳘ध्यूहति॥  
य᳘जमानमेवैतद्द्विषति [[स्वरः??]] भ्रा᳘तृव्ये᳘ ऽध्यूहत्यत्ता᳘रमाद्ये᳘ ऽध्यूहति त᳘स्मादु᳘त्तरां जुहूम᳘ध्यूहति॥  
## २१
देवा᳘ ह वा᳘ ऽऊचुः॥  
(र्ह᳘) ह᳘न्त व्वि᳘जितमेवा᳘नु स᳘र्व्वं यज्ञ᳘ᳫँ᳭ सᳫंस्थाप᳘याम य᳘दि नो ऽसुररक्षसा᳘न्यास᳘जेयुः स᳘ᳫं᳘स्थित ऽएव᳘ नो यज्ञः᳘ स्यादि᳘ति॥  
## २२
त᳘ उत्तमे᳘ प्रयाजे᳘॥  
स्वाहाकारे᳘णैव स᳘र्व्वं य᳘ज्ञᳫँ᳭ स᳘मस्थापयन्त्स्वा᳘हाग्निमि᳘ति त᳘दाग्नेयमा᳘ज्यभागᳫँ᳭ स᳘मस्थापयन्त्स्वा᳘हा सो᳘ममि᳘ति त᳘त्सौम्यमा᳘ज्यभागᳫँ᳭ स᳘मस्थापयन्त्स्वा᳘हाग्निमि᳘ति तद्य᳘ ऽएष᳘ ऽउभय᳘त्राच्युत᳘ ऽआग्नेयः᳘ पुरोडा᳘शो भ᳘वति तᳫँ᳘ स᳘मस्थापयन्॥  
## २३
(न्न᳘) अ᳘थ यथादेवतᳫं॥  
स्वा᳘हा देवा᳘ ऽआज्यपा ऽइ᳘ति त᳘त्प्रयाजानुयाजान्त्स᳘मस्थापयन्प्रयाजानुयाजा वै᳘ देवा᳘ ऽआज्यपा᳘ जुषाणो᳘ ऽअग्निरा᳘ज्यस्य व्वेत्वि᳘ति त᳘दग्नि᳘ᳫं᳘ स्विष्टकृ᳘तᳫँ᳭ स᳘मस्थापयन्नग्निर्हि᳘ स्विष्टकृत्स᳘ ऽएषो᳘ ऽप्येत᳘र्हि त᳘थैव᳘ यज्ञः स᳘न्तिष्ठते य᳘थै᳘वैनं देवाः᳘ सम᳘स्थापयंस्त᳘स्मादुत्तमे᳘ प्रयाजे स्वा᳘हा-स्वाहे᳘ति यजति या᳘वन्ति हवी᳘ᳫं᳘षि भ᳘वन्ति व्वि᳘जितमे᳘वैतद᳘नु स᳘र्व्वं यज्ञᳫँ᳭ स᳘ᳫं᳘स्थापयति त᳘स्माद्यद᳘त ऽऊर्ध्वं व्वि᳘लोम यज्ञे᳘ क्रिये᳘त न तदा᳘द्रियेत स᳘ᳫं᳘स्थितो मे यज्ञ ऽइ᳘ति ह व्विद्यात्स᳘ हैष᳘ यज्ञो᳘ यात᳘यामेवास य᳘था व्व᳘षट्कृतᳫँ᳭ हुतᳫं स्वा᳘हाकृतम्॥  
## २४
(त्ते᳘) ते᳘ देवा᳘ ऽअकामयन्त॥  
कथं᳘ न्विमं᳘ यज्ञं पु᳘नरा᳘प्याययेमा᳘यातयामानं कुर्याम तेना᳘यातयाम्ना प्र᳘चरेमे᳘ति॥  
## २५
स य᳘ज्जुह्वामा᳘ज्यं प᳘रिशिष्टमा᳘सीत्॥  
(द्ये᳘) ये᳘न यज्ञ᳘ᳫँ᳘ सम᳘स्थापयंस्ते᳘नैव᳘ यथापूर्व्व᳘ᳫँ᳘ हवी᳘ᳫं᳘ष्य᳘भ्यघारयन्पु᳘नरे᳘वैनानि तदाप्याययन्न᳘यातयामान्यकुर्व्वन्न᳘यातयाम ह्या᳘ज्यं त᳘स्मादुत्तमं᳘ प्रयाज᳘मिष्ट्वा᳘ यथापूर्व᳘ᳫँ᳭हवी᳘ᳫं᳘ष्यभि᳘घारयति पु᳘नरे᳘वैनानि तदा᳘प्याययत्य᳘यातयामानि करोत्य᳘यातयाम ह्या᳘ज्यं त᳘स्माद्य᳘स्य क᳘स्य च हवि᳘षो ऽवद्य᳘ति पु᳘नरेव त᳘दभि᳘घारयति स्विष्टकृ᳘त ऽएव तत्पु᳘नरा᳘प्यायत्य᳘यातयाम करोत्य᳘थ यदा᳘ स्विष्टकृ᳘ते ऽवद्य᳘ति न त᳘तः पु᳘नरभि᳘घारयति᳘ नो हि त᳘तः का᳘ञ्चन᳘ हवि᳘षो ऽग्नावा᳘हुतिᳫँ᳭ होष्यन्भवति॥  
