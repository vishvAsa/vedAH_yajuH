+++
title = "१"

+++
## ०१
ब्रह्मौदनम्प᳘चति॥  
रे᳘त ऽएव त᳘द्धत्ते यदा᳘ज्यमुच्छिष्य᳘ते ते᳘न रशना᳘मभ्यज्या᳘दत्ते ते᳘जो वा ऽआ᳘ज्यम्प्राजापत्यो᳘ ऽश्वः प्प्रजा᳘पतिमेव ते᳘जसा स᳘मर्द्धयत्य᳘पूतो वा᳘ ऽए᳘षो ऽमेध्यो यद᳘श्वः॥  
## ०२
(श्वो) दर्भ्भम᳘यी रशना᳘ भवति॥  
पवि᳘त्रम्वै᳘ दर्भ्भाः᳘ पुना᳘त्ये᳘वैनम्पूत᳘मे᳘वैनम्मे᳘ध्यमा᳘लभते॥  
## ०३
(ते᳘ ऽश्व) अ᳘श्वस्य वा ऽआ᳘लब्धस्य रे᳘त ऽउ᳘दक्रामत्॥ 
(त्त᳘) तत्सुव᳘र्ण्णᳫँ᳭ हि᳘रण्यमभवद्य᳘त्सुव᳘र्ण्णᳫँ᳭ हि᳘रण्यं द᳘दात्य᳘श्वमेव रे᳘तसा स᳘मर्द्धयति॥ (शतम् ६४००)॥
## ०४ 
प्प्रजा᳘पतिर्य्यज्ञ᳘मसृजत॥  
त᳘स्य महिमा᳘ ऽपाक्रमत्स᳘ महर्त्वि᳘जः प्प्रा᳘विशत्त᳘म्महत्त्वि᳘र्ग्भिर᳘न्वैच्छत्त᳘म्महर्त्वि᳘ग्भिर᳘न्वविन्दद्य᳘न्महर्त्वि᳘जो ब्रह्मौदन᳘म्प्राश्न᳘न्ति महिमा᳘नमेव त᳘द्यज्ञ᳘स्य य᳘जमानो᳘ ऽवरुन्धे ब्रह्मौदने᳘ सुव᳘र्ण्णᳫँ᳭ हि᳘रण्यन्ददाति रे᳘तो वा᳘ ऽओदनो रे᳘तो वा हि᳘रण्यᳫँ᳭ रे᳘तसै᳘वास्मिंस्तद्रे᳘तो दधाति शत᳘मानम्भवति शता᳘युर्व्वै पु᳘रुषः शते᳘न्द्रिय ऽआ᳘युरे᳘वेन्द्रियं᳘ व्वी᳘र्य्यमात्म᳘न्द्धत्ते [[???]] च᳘तुष्टयीरपो᳘ वसतीव᳘रीर्मध्यमाया᳘ह्ने गृह्णाति ता᳘ दिग्भ्यः᳘ समा᳘त्दृता भवन्ति दिक्षु वा ऽअ᳘न्नम᳘न्नमापो᳘ ऽन्नेनै᳘वास्मा ऽअ᳘न्नम᳘वरुन्द्धे [[???]]॥
 
