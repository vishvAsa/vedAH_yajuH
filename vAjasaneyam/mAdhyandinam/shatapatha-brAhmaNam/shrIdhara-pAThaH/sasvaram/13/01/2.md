+++
title = "२"

+++
## ०१
व्यृद्धमु वा᳘ ऽएत᳘द्यज्ञ᳘स्य॥  
य᳘दयजु᳘ष्केण क्रिय᳘त ऽइमा᳘मगृभ्णन्रशना᳘मृतस्ये᳘त्यश्वाभिधा᳘नीमा᳘दत्ते य᳘जुष्कृत्यै यज्ञ᳘स्य स᳘मृद्ध्यै द्वा᳘दशारत्निर्भवति द्वा᳘दश मासाः [[???]] सम्वत्सरः᳘ सम्वत्सर᳘मेव᳘ यज्ञ᳘माप्नोति॥  
## ०२
त᳘दाहुः॥  
(र्द्वा᳘) द्वा᳘दशारत्नी रशना᳘ कार्य्या३ त्र᳘योदशारत्नी३ रि᳘त्यृषभो वा᳘ ऽएष᳘ ऽऋतूनां य᳘त्सम्वत्सरस्त᳘स्य त्रयोदशो मा᳘सो व्विष्ट᳘पमृषभ᳘ ऽएष᳘ यज्ञा᳘नां य᳘दश्वमेधो य᳘था वा᳘ ऽऋषभ᳘स्य व्विष्ट᳘पमेव᳘मेत᳘स्य व्विष्ट᳘पन्त्रयोदश᳘मरत्नि᳘ᳫँ᳘ रशना᳘यामुपा᳘दध्यात्तद्य᳘थ ऽऋषभ᳘स्य व्विष्ट᳘पᳫँ᳭ सᳫँ᳭स्क्रिय᳘ते तादृक्त᳘त्॥  
## ०३
(द) अभिधा᳘ ऽअसी᳘ति॥  
त᳘स्मादश्वमेधयाजी स᳘र्व्वा दि᳘शो ऽभि᳘जयति भु᳘वनमसी᳘ति भु᳘वनन्त᳘ज्जयति य᳘न्ता ऽसि धर्त्ते᳘ति यन्ता᳘रमे᳘वैनं धर्त्ता᳘रङ्करोति स त्व᳘मग्निं᳘ वैश्वानरमि᳘त्यग्नि᳘मेवैनं [[???]] व्वैश्वानर᳘ङ्गमयति स᳘प्प्रथसं गच्छे᳘ति प्प्रज᳘यै᳘वैनम्पशु᳘भिः प्प्रथयति स्वा᳘हाकृत ऽइ᳘ति व्वषट्कार᳘ ऽए᳘वास्यैष᳘ स्वगा᳘ त्वा देवे᳘भ्य ऽइ᳘ति देवे᳘भ्य ऽए᳘वैनᳫँ᳭ स्वगा᳘ करोति प्प्रजा᳘पतय ऽइ᳘ति प्राजापत्यो᳘ ऽश्वः स्व᳘यै᳘वैनन्देव᳘तया स᳘मर्द्धयति॥  
## ०४
(ती) ईश्वरो वा᳘ ऽएषः [[???]]॥  
(ऽ) आ᳘र्त्तिमा᳘र्त्तोर्यो᳘ ब्रह्म᳘णे देवेभ्यो᳘ ऽप्प्रतिप्प्रोच्या᳘श्वं बध्ना᳘ति ब्र᳘ह्मन्न᳘श्वम्भन्त्स्या᳘मि देवे᳘भ्यः प्प्रजा᳘पतये ते᳘न राध्यासमि᳘ति ब्रह्मा᳘णमा᳘मन्त्रयते ब्रह्म᳘ण ऽए᳘वैनं प्प्रतिप्प्रो᳘च्य बध्नाति ना᳘र्त्तिमा᳘र्च्छति त᳘म्बधान देवे᳘भ्यः प्प्रजा᳘पतये ते᳘न राध्नुही᳘ति ब्रह्मा प्प्र᳘सौति स्व᳘यै᳘वैनन्देव᳘तया स᳘मर्द्धयत्य᳘थ प्प्रो᳘क्षत्यसा᳘वेव [[???]] ब᳘न्धुः [[???]]॥  
## ०५
स प्प्रो᳘क्षति॥  
प्प्रजा᳘पतये त्वा जु᳘ष्टम्प्रो᳘क्षामी᳘ति प्प्रजा᳘पतिर्व्वै᳘ देवा᳘नाम्वीर्य्यवत्तमो व्वी᳘र्य्यमे᳘वास्मिन्दधाति त᳘स्मादश्वः [[???]] पशूना᳘म्वी᳘र्य्यवत्तमः॥  
## ०६
(ऽ) इन्द्राग्नि᳘भ्यां त्वा जु᳘ष्टम्प्रो᳘क्षामी᳘ति॥  
(ती) इन्द्राग्नी वै᳘ देवा᳘नामोजस्वि᳘तमा ऽओ᳘ज ऽए᳘वास्मिन्दधाति त᳘स्माद᳘श्वः पशूना᳘मोजस्वि᳘तमः॥  
## ०७
(मो) व्वाय᳘वे त्वा जु᳘ष्टम्प्रो᳘क्षामी᳘ति॥  
व्वायुर्व्वै᳘ देवा᳘नामा᳘शिष्ठो जव᳘मे᳘वास्मिन्दधाति त᳘स्माद᳘श्वः पशूनामा᳘शिष्ठः॥  
## ०८
(ष्ठो) व्वि᳘श्वेभ्यस्त्वा देवे᳘भ्यो जु᳘ष्टम्प्रो᳘क्षामी᳘ति॥  
व्वि᳘श्वे वै᳘ देवा᳘ देवा᳘नां यशस्वि᳘तमा य᳘श ऽए᳘वास्मिन्दधाति त᳘स्माद᳘श्वः पशूनां᳘ यशस्वि᳘तमः स᳘र्व्वेभ्यस्त्वा देवे᳘भ्यो जु᳘ष्टम्प्रो᳘क्षामी᳘ति॥  
## ०९
त᳘दाहुः॥  
(र्य्य᳘) य᳘त्प्राजापत्यो ऽश्वो᳘ ऽथ कथा᳘ ऽप्यन्या᳘भ्यो देव᳘ताभ्यः प्प्रो᳘क्षती᳘ति स᳘र्व्वा वै᳘ देव᳘ता ऽअश्वमे᳘धे ऽन्वा᳘यत्ता यदा᳘ह स᳘र्व्वेभ्यस्त्वा देवे᳘भ्यो जु᳘ष्टम्प्रो᳘क्षामी᳘ति स᳘र्व्वा ऽए᳘वास्मिन्देव᳘ता ऽअन्वा᳘यातयति त᳘स्मादश्वमेधे स᳘र्व्वा देव᳘ता ऽअन्वा᳘यत्ताः पाप्मा वा᳘ ऽएतम्भ्रा᳘तृव्व्य ऽईप्स᳘ति᳘ यो ऽश्वमेधे᳘न य᳘जेत व्वज्रो᳘ ऽश्वः परो म᳘र्त्तः परः श्वे᳘ति श्वा᳘नं चतुरक्ष᳘ᳫँ᳘ ह᳘त्वा ऽधस्पदम᳘श्वस्यो᳘पप्लावयति व्व᳘ज्रेणै᳘वैनम᳘वक्रामति᳘ नैनम्पाप्मा भ्रा᳘तृव्व्य ऽआप्नोति॥ 
