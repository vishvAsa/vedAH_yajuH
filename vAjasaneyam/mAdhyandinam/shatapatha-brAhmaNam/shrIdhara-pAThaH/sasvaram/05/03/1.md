+++
title = "१"

+++
## ०१
अर᳘ण्योरग्नी᳘ समारो᳘ह्य॥  
सेना᳘न्यो गृहा᳘न्परे᳘त्याग्नये᳘ ऽनीकवते ऽष्टा᳘कपालं पुरोडा᳘शं नि᳘र्व्वपत्यग्निर्व्वै᳘ देव᳘तानाम᳘नीकᳫँ᳭ से᳘नाया वै᳘ सेनानीर᳘नीकं त᳘स्मादग्नये᳘ ऽनीकवत ऽएतद्वा᳘ ऽअस्यै᳘कᳫँ᳭ र᳘त्नं य᳘त्सेनानीस्त᳘स्मा ऽए᳘वैते᳘न सूय᳘ते तᳫँ᳭ स्वम᳘नपक्रमिणं कुरुते त᳘स्य हि᳘रण्यं द᳘क्षिणा ऽऽग्नेयो वा᳘ ऽएष᳘ यज्ञो᳘ भवत्यग्ने रे᳘तो हि᳘रण्यं त᳘स्माद्धि᳘रण्यं द᳘क्षिणा॥  
## ०२
(णा᳘ ऽथ) अ᳘थ श्वो᳘भूते᳘॥  
पुरो᳘हितस्य गृहा᳘न्परे᳘त्य बार्हस्पत्यं᳘ चरुं नि᳘र्व्वपति बृ᳘हस्प᳘तिर्वै᳘ देवा᳘नां पुरो᳘हित एष वा᳘ ऽएत᳘स्य पुरो᳘हितो भवति त᳘स्माद्बार्हस्पत्यो᳘ भवत्येतद्वा᳘ ऽअस्यै᳘कᳫँ᳭ र᳘त्नं य᳘त्पुरो᳘हितस्त᳘स्मा ऽए᳘वैते᳘न सूय᳘ते तᳫँ᳭ स्वमन᳘पक्रमिणं कुरुते त᳘स्य शितिपृष्ठो गौर्द᳘क्षिणैषा वा᳘ ऽऊर्ध्वा बृ᳘हस्प᳘तेर्दिक्त᳘देष᳘ ऽउप᳘रिष्टादर्यम्णः प᳘न्थास्त᳘स्माच्छितिपृष्ठो᳘ बार्हस्पत्य᳘स्य [[???]] द᳘क्षिणा॥  
## ०३
(णा᳘ ऽथ) अ᳘थ श्वो᳘भूते᳘॥  
सूय᳘मानस्य गृह᳘ ऽऐन्द्रमे᳘कादशकपालं पुरोडा᳘शं नि᳘र्व्वपति क्षत्रं वा ऽइ᳘न्द्रः क्षत्र᳘ᳫँ᳘ सूय᳘मानस्त᳘स्मादैन्द्रो᳘ भवति त᳘स्य ऽर्षभो द᳘क्षिणा स᳘ ह्यैन्द्रो य᳘दृषभः [[???]]॥  
## ०४
(भो᳘ ऽथ) अ᳘थ श्वो᳘भूते᳘॥  
म᳘हिष्यै गृहा᳘न्परे᳘त्य। (त्या) आदित्यं᳘ चरुं नि᳘र्व्वपतीयं वै᳘ पृथिव्य᳘दितिः᳘ सेयं᳘ देवा᳘नां प᳘त्न्येषा वा᳘ ऽएत᳘स्य प᳘त्नी भवति त᳘स्मादादित्यो᳘ भवत्येतद्वा᳘ ऽअस्यै᳘कᳫँ᳭ र᳘त्नं यन्म᳘हिषी त᳘स्या ऽए᳘वैते᳘न सूय᳘ते ताᳫँ᳭ स्वाम᳘नपक्रमिणीं कुरुते त᳘स्यै धेनुर्द᳘क्षिणा धेनु᳘रिव वा᳘ ऽइयं᳘ मनु᳘ष्येभ्यः स᳘र्व्वान्का᳘मान्दुहे माता᳘ धेनु᳘र्मा᳘तेव वा᳘ ऽइयं᳘ मनु᳘ष्यान्बिभर्ति त᳘स्माद्धेनुर्द᳘क्षिणा॥  
## ०५
(णा᳘ ऽथ) अ᳘थ श्वो᳘भूते᳘॥  
सूत᳘स्य गृहा᳘न्परे᳘त्य व्वारुणं᳘ यवम᳘यं चरुं नि᳘र्व्वपति सवो वै᳘ सूतः᳘ सवो वै᳘ देवा᳘नां व्व᳘रुणस्त᳘स्माद्वारुणो᳘ भवत्येतद्वा᳘ ऽअस्यै᳘कᳫँ᳭ र᳘त्नं य᳘त्सूतस्त᳘स्मा ऽए᳘वैते᳘न सूय᳘ते तᳫँ᳭ स्वम᳘नपक्रमिणं कुरुते तस्या᳘श्वो द᳘क्षिणा स हि᳘ व्वारुणो यदश्वः [[???]]॥  
## ०६
(श्वो᳘ ऽथ) अ᳘थ श्वो᳘भूते᳘॥  
ग्राम᳘ण्यो गृहा᳘न्परे᳘त्य मारुत᳘ᳫँ᳘ सप्त᳘कपालं पुरोडा᳘शं नि᳘र्व्वपति व्विशो वै᳘ मरु᳘तो व्वै᳘श्यो वै᳘ ग्रामणीस्त᳘स्मान्मारुतो᳘ भवत्येतद्वा᳘ ऽअस्यै᳘कᳫँ᳭ र᳘त्नं य᳘द्ग्रामणीस्त᳘स्मा ऽऽए᳘वैते᳘न सूय᳘ते तᳫँ᳭ स्वम᳘नपक्रमिणं कुरुते त᳘स्य पृ᳘षन्गौर्द᳘क्षिणा भूमा वा᳘ ऽएत᳘द्रूपा᳘णां यत्पृ᳘षतो गोर्व्वि᳘शो वै᳘ मरु᳘तो भू᳘मो वै व्विट्त᳘स्मात्पृ᳘षन्गौर्द᳘क्षिणा॥  
## ०७
(णा᳘ ऽथ) अ᳘थ श्वो᳘भूते᳘॥  
क्षत्तु᳘र्गृहा᳘न्परे᳘त्य सावित्रं द्वा᳘दशकपालं व्वा ऽष्टा᳘कपालं वा पुरोडा᳘शं नि᳘र्व्वपति सविता वै᳘ देवा᳘नां प्रसविता᳘ प्रसविता वै᳘ क्षत्ता त᳘स्मात्सावित्रो᳘ भवत्येतद्वा᳘ ऽअस्यै᳘कᳫँ᳭ र᳘त्नं य᳘त्क्षत्ता त᳘स्मा ऽए᳘वैते᳘न सूय᳘ते तᳫँ᳭ स्वम᳘नपक्रमिणं कुरुते त᳘स्य श्ये᳘तो ऽनड्वान्द᳘क्षिणैष वै᳘ सविता य᳘ ऽएष त᳘पत्ये᳘ति वा᳘ ऽएष ऽए᳘त्यनड्वा᳘न्युक्तस्तद्यच्छ्ये᳘तो भ᳘वति श्ये᳘त इव᳘ ह्येष᳘ उद्यंश्चा᳘स्तं च यन्भ᳘वति त᳘स्माच्छ्ये᳘तो ऽनड्वान्द᳘क्षिणा॥  
## ०८
(णा᳘ ऽथ) अ᳘थ श्वो᳘भूते᳘॥  
सङ्ग्रहीतु᳘र्गृहा᳘न्परे᳘त्याश्विनं द्वि᳘कपालं पुरोडा᳘शं नि᳘र्व्वपति स᳘योनी वा᳘ ऽअश्वि᳘नौ स᳘योनी सव्यष्टृसारथी᳘ समानᳫँ᳭ हि र᳘थमधिति᳘ष्ठतस्त᳘स्मादश्विनो᳘ भवत्येतद्वा᳘ ऽअस्यै᳘कᳫँ᳭ र᳘त्नं य᳘त्संग्रहीता त᳘स्मा ऽए᳘वैते᳘न सूय᳘ते तᳫँ᳭ स्वम᳘नपक्रमिणं कुरुते त᳘स्य यमौ गा᳘वौ द᳘क्षिणा तौ हि स᳘योनी य᳘द्यमौ य᳘दि यमौ न᳘ विन्देद᳘प्यनूचीनगर्भा᳘वेव गा᳘वौ द᳘क्षिणा स्यातां ता᳘ ऽउ ह्य᳘पि समान᳘योनी॥  
## ०९
(नी ऽअ᳘) अ᳘थ श्वो᳘भूते᳘॥  
भागदुघ᳘स्य गृहा᳘न्परे᳘त्य पौष्णं᳘ चरुं नि᳘र्व्वपति पूषा वै᳘ देवा᳘नां भागदुघ᳘ ऽएष वा᳘ ऽए᳘त᳘स्य भागदुघो᳘ भवति त᳘स्मात्पौष्णो᳘ भवत्येतद्वा᳘ ऽअस्यै᳘कᳫँ᳭ र᳘त्नं य᳘द्भागदुघस्त᳘स्मा ऽए᳘वैते᳘न सूय᳘ते तᳫँ᳭ स्वम᳘नपक्रमिणं कुरुते त᳘स्य श्यामो गौर्द᳘क्षिणा त᳘स्यासा᳘वेव ब᳘न्धु᳘र्यो ऽसौ᳘ त्रिषंयुक्ते᳘षु॥  
## १०
(ष्व᳘) अ᳘थ श्वो᳘भूते [[???]]॥  
(ते ऽक्षा) अक्षावाप᳘स्य च गृहे᳘भ्यो गोविकर्त᳘स्य च गवे᳘धुकाः सम्भृ᳘त्य सूय᳘मानस्य गृहे᳘ रौद्रं᳘ गावेधुकं᳘ चरुं नि᳘र्व्वपति ते वा᳘ ऽएते द्वे᳘ सती र᳘त्ने ऽए᳘कं करोति [[???]] सम्प᳘दः का᳘माय तद्य᳘देते᳘न य᳘जते यां वा᳘ ऽइमा᳘ᳫँ᳘ सभा᳘यां घ्न᳘न्ति रुद्रो᳘ हैता᳘मभि᳘मन्यते ऽग्निर्व्वै᳘ रु᳘द्रो ऽधिदे᳘वनं वा᳘ अग्निस्त᳘स्यैते᳘ ऽअङ्गारा य᳘दक्षास्त᳘मे᳘वैते᳘न प्रीणाति त᳘स्य ह वा᳘ ऽएषा᳘ ऽनुमता गृहे᳘षु हन्यते यो᳘ वा राजसू᳘येन य᳘जते यो᳘ वैत᳘देवं वे᳘दैतद्वा᳘ ऽअस्यै᳘कᳫँ᳭ र᳘त्नं य᳘दक्षावाप᳘श्च गोविकर्त्त᳘श्च ता᳘भ्यामे᳘वैते᳘न सूय᳘ते तौ स्वाव᳘नपक्रमिणौ कुरुते त᳘स्य द्वि᳘रूपो गौर्द᳘क्षिणा शितिबा᳘हुर्वा शितिबा᳘लो वा ऽसि᳘र्नखरो᳘ बालदा᳘म्ना ऽक्षाव᳘पनं प्र᳘बद्धमेत᳘दु हि त᳘योर्भ᳘वति॥  
## ११
(त्य᳘) अ᳘थ श्वो᳘भूते᳘॥  
पालागल᳘स्य गृहा᳘न्परे᳘त्य चतुर्गृहीतमा᳘ज्यं गृहीत्वा᳘ ऽध्वन ऽआ᳘ज्यं जुहोति जुषाणो ऽध्वा᳘ ऽऽज्यस्य व्वेतु स्वाहे᳘ति प्रहे᳘यो वै᳘ पालागलो᳘ ऽध्वानं वै प्र᳘हित ऽएति त᳘स्माद᳘ध्वन आ᳘ज्यं जुहोत्येतद्वा᳘ ऽअस्यै᳘कᳫँ᳭ र᳘त्नं य᳘त्पालागलस्त᳘स्मा ऽए᳘वैते᳘न सूय᳘ते तᳫँ᳭ स्वम᳘नपक्रमिणं कुरुते त᳘स्य द᳘क्षिणा ऽप्यु᳘क्ष्णवेष्टितं ध᳘नुश्चर्मम᳘या बा᳘णवन्तो लो᳘हित ऽउष्णी᳘ष ऽएत᳘दु हि त᳘स्य भ᳘वति॥  
## १२
ता᳘नि वा᳘ ऽएता᳘नि॥  
(न्ये᳘) ए᳘कादश र᳘त्नानि स᳘म्पादयत्ये᳘कादशाक्षरा वै᳘ त्रिष्टु᳘ब्वी᳘र्यं [[???]] त्रिष्टु᳘ब्वी᳘र्यमे᳘वैतग्र᳘द्र᳘त्नान्यभिस᳘म्पादयति [[???]] तद्य᳘द्रत्नि᳘नाᳫँ᳭ हवि᳘र्भिर्य᳘जत ऽएते᳘षां वै रा᳘जा भवति ते᳘भ्य ऽए᳘वैते᳘न सूय᳘ते तान्त्स्वान᳘नपक्रमिणः कुरुते॥  
## १३
(ते᳘ ऽथ) अ᳘थ श्वो᳘भूते [[???]]॥  
प᳘रिवृत्त्यै गृहा᳘न्परे᳘त्य नैर्ऋतं᳘ चरुं नि᳘र्व्वपति या वा᳘ अपु᳘त्रा प᳘त्नी सा᳘ प᳘रिवृत्ती स᳘ कृष्णा᳘नां व्रीहीणां᳘ नखै᳘र्निर्भि᳘द्य तण्डुला᳘न्नैर्ऋतं᳘ चरु᳘ᳫँ᳘ श्रपयति स᳘ जुहोत्येष᳘ ते निर्ऋते भागस्तं᳘ जुषस्व स्वाहे᳘ति या वा᳘ ऽअपु᳘त्रा प᳘त्नी सा नि᳘र्ऋतिगृहीता तद्य᳘दे᳘वास्या ऽअ᳘त्र नैर्ऋत᳘ᳫँ᳘ रूपं त᳘दे᳘वैत᳘च्छमयति त᳘थो हैनᳫँ᳭ सूय᳘मानं नि᳘र्ऋतिर्न᳘ गृह्णाति त᳘स्य द᳘क्षिणा कृष्णा गौः᳘ परिमूर्णी᳘ पर्यारि᳘णी सा ह्य᳘पि नि᳘र्ऋतिगृहीता᳘ तामा᳘ह [[???]] मा [[???]] मे᳘ ऽद्येशा᳘यां व्वात्सीदि᳘ति त᳘त्पाप्मा᳘नमपा᳘दत्ते॥  
