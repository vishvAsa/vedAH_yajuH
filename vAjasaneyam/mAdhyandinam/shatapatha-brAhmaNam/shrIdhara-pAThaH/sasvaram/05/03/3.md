+++
title = "३"

+++
## ०१
स वै᳘ दीक्षते॥  
स᳘ ऽउपवस᳘थे ऽग्नीषोमी᳘यं पशुमा᳘लभते त᳘स्य व्वप᳘या प्रच᳘र्याग्नीषोमी᳘यमे᳘कादशकपालं पुरोडा᳘शं नि᳘र्व्वपति तद᳘नु देव᳘स्वाᳫँ᳭ हवी᳘ᳫँ᳭षि नि᳘रुप्यन्ते॥  
## ०२
सवित्रे᳘ सत्य᳘प्रसवाय॥  
द्वा᳘दशकपालं वा ऽष्टा᳘कपालं वा पुरोडा᳘शं नि᳘र्व्वपति प्ला᳘शुकानां व्व्री᳘हीणा᳘ᳫँ᳘ सविता वै᳘ देवा᳘नां प्रसविता᳘ सवितृ᳘प्रसूतः सूया ऽइत्य᳘थ यत्प्ला᳘शुकानां व्व्रीहीणां᳘ क्षिप्रे᳘ मा प्र᳘सुवानिति [[???]]॥  
## ०३
(त्य᳘) अ᳘थाग्न᳘ये गृह᳘पतये॥  
(ये ऽष्टा᳘) अष्टा᳘कपालं पुरोडा᳘शं नि᳘र्व्वपत्याशूनाᳫँ᳭ श्रीर्व्वै᳘ गार्हपतं या᳘वतो यावत ऽइ᳘ष्टे त᳘देनमग्नि᳘रेव᳘ गृह᳘पतिर्गार्हपत᳘मभि प᳘रिणयत्य᳘थ य᳘दाशूनां᳘ क्षिप्रे᳘ मा प᳘रिणयानिति [[???]]॥  
## ०४
(त्य᳘) अ᳘थ सो᳘माय व्व᳘नस्प᳘तये॥  
श्यामाकं᳘ चरुं नि᳘र्व्वपति त᳘देनᳫँ᳭ सो᳘म ऽएव᳘ व्वनस्प᳘तिरो᳘षधिभ्यः [[???]] सुवत्य᳘थ य᳘च्छ्यामाको भ᳘वत्येते वै सो᳘मस्यौ᳘षधीनां प्रत्यक्षतमां य᳘च्छयामा᳘कास्त᳘स्माछ्यामाको᳘ भवति॥  
## ०५
(त्य᳘) अ᳘थ बृ᳘हस्प᳘तये व्वाचे᳘॥  
नैवारं᳘ चरुं नि᳘र्व्वपति त᳘देनं बृ᳘हस्प᳘तिरेव᳘ व्वाचे᳘ सुवत्य᳘थ य᳘न्नैवारो भ᳘वति ब्र᳘ह्म वै बृ᳘हस्प᳘तिरेते वै ब्र᳘ह्मणा प᳘च्यन्ते य᳘न्नीवा᳘रास्त᳘स्मान्नैवारो᳘ भवति॥  
## ०६
(त्य) अथे᳘न्द्राय ज्येष्ठा᳘य॥  
हायना᳘नां चरुं नि᳘र्व्वपति त᳘देनमि᳘न्द्र ऽएव ज्ये᳘ष्ठो ज्यै᳘ष्ठ्यमभि प᳘रिणयत्य᳘थ य᳘द्धायना᳘नां भ᳘वत्यतिष्ठा वा᳘ ऽएता ओ᳘षधयो य᳘द्धायना᳘ ऽअति᳘ष्ठो वा ऽइ᳘न्द्रस्त᳘स्माद्धायना᳘नां भवति॥  
## ०७
(त्य᳘) अ᳘थ रुद्रा᳘य पशुप᳘तये॥  
रौद्रं᳘ गावेधुकं᳘ चरुं नि᳘र्व्वपति त᳘देनᳫँ᳭ रुद्र᳘ एव᳘ पशुप᳘तिः पशु᳘भ्यः सुवत्य᳘थ य᳘द्गावेधुको भ᳘वति व्वास्त᳘व्यो वा᳘ ऽएष᳘ देवो᳘ व्वास्त᳘व्या गवे᳘धुकास्त᳘स्माद्गावेधुको᳘ भवति॥  
## ०८
(त्य᳘) अ᳘थ मित्रा᳘य सत्या᳘य॥  
नाम्बा᳘नां चरुं नि᳘र्व्वपति त᳘देनं मित्र᳘ ऽएव᳘ सत्यो ब्र᳘ह्मणे सुवत्य᳘थ य᳘न्नाम्बा᳘नां भ᳘वति व्वरु᳘ण्या वा᳘ ऽएता ऽओ᳘षधयो याः᳘ कृष्टे जा᳘यन्ते᳘ ऽथैते᳘ मैत्रा य᳘न्नाम्बास्त᳘स्मान्नाम्बा᳘नां भवति॥  
## ०९
(त्य᳘) अ᳘थ व्व᳘रुणाय ध᳘र्मपतये॥  
व्वारुणं᳘ यवम᳘यं चरुं नि᳘र्व्वपति त᳘देनं व्व᳘रुण ऽएव ध᳘र्मपतिर्ध᳘र्मस्य प᳘तिं करोति परम᳘ता वै सा यो ध᳘र्मस्य प᳘तिर᳘सृद्यो हि᳘ परम᳘तां ग᳘च्छति तᳫँ᳭ हि ध᳘र्म ऽउपय᳘न्ति त᳘स्माद्व᳘रुणाय ध᳘र्मपतये॥  
## १०
(ये᳘ ऽथा) अ᳘थाग्नीषोमी᳘येन पुरोडा᳘शेन प्र᳘चरति॥  
तस्या᳘निष्ट ऽएव᳘ स्विष्टकृद्भ᳘वत्य᳘थैतै᳘र्हवि᳘र्भिः प्र᳘चरति य᳘दैतै᳘र्हवि᳘र्भिः प्रच᳘रति॥  
## ११
(त्य᳘) अ᳘थैनं दक्षिणे᳘ बाहा᳘वभिप᳘द्य जपति॥  
सविता᳘ त्वा सवा᳘नाᳫँ᳭ सुवतामग्नि᳘र्गृह᳘पतीनाᳫँ᳭ सो᳘मो व्व᳘नस्प᳘तीनाम्॥ बृ᳘हस्प᳘तिर्व्वाच ऽइ᳘न्द्रो ज्यै᳘ष्ठ्याय रुद्रः पशु᳘भ्यो मित्रः᳘ सत्यो व्व᳘रुणो ध᳘र्मपतीनाम्॥  
## १२
(नाम् । इ) इमं᳘ देवाः॥  
(ऽ) असपत्न᳘ᳫँ᳘ सुवध्वमि᳘तीमं᳘ देवा अभ्रातृव्य᳘ᳫँ᳘ सुवध्वमि᳘त्ये᳘वैत᳘दाह महते᳘ क्षत्रा᳘य महते ज्यै᳘ष्ठ्याये᳘ति ना᳘त्र तिरो᳘हितमिवास्ति महते जा᳘नराज्याये᳘ति महते ज᳘नानाᳫँ᳭ राज्याये᳘त्ये᳘वैत᳘दाहे᳘न्द्रस्येन्द्रियाये᳘ति व्वी᳘र्याये᳘त्ये᳘वैत᳘दाह यदाहे᳘न्द्रस्येन्द्रियाये᳘तीम᳘ममु᳘ष्य पुत्र᳘ममु᳘ष्यै पुत्रमि᳘ति तद्य᳘दे᳘वास्य ज᳘न्म ऽत᳘त ए᳘वैत᳘दाहास्यै᳘ व्विश ऽइ᳘ति य᳘स्यै व्विशो रा᳘जा भ᳘वत्येष᳘ वो ऽमी रा᳘जा सो᳘मो ऽस्मा᳘कं ब्राह्मणा᳘नाᳫँ᳭ राजे᳘ति त᳘दस्मा ऽइदᳫँ᳭ स᳘र्व्वमा᳘द्यं [[???]] करोति ब्राह्मण᳘मे᳘वापो᳘द्धरति त᳘स्माद्ब्राह्म᳘णो ऽनाद्यः सो᳘मराजा हि भ᳘वति॥  
## १३
(त्ये) एता᳘ ह वै᳘ देव᳘ताः सव᳘स्येशते॥  
त᳘स्माद्देव᳘स्वो ना᳘म त᳘देनमेता᳘ ऽएव᳘ देव᳘ताः सुवते ता᳘भिः सूतः श्वः᳘ सूयते॥  
## १४
ता वै द्वि᳘नाम्न्यो भवन्ति॥  
द्वन्द्वं वै᳘ व्वी᳘र्यं [[???]] व्वी᳘र्यवत्यः [[???]] सुवान्ता ऽइ᳘ति त᳘स्माद्द्वि᳘नाम्न्यो भवन्ति॥  
## १५
(न्त्य᳘) अ᳘थाहाग्न᳘ये स्विष्टकृते᳘ ऽनुब्रूही᳘ति॥  
तद्यद᳘न्तरेणा᳘हुती ऽएतत्क᳘र्म क्रिय᳘त ऽएष वै᳘ प्रजा᳘पतिर्य᳘ एष᳘ यज्ञ᳘स्ताय᳘ते य᳘स्मादिमाः᳘ प्रजाः प्र᳘जाता ऽएत᳘म्वेवा᳘प्येतर्ह्य᳘नु प्र᳘जायन्ते त᳘देनं मध्यत᳘ ऽए᳘वैत᳘स्य प्रजा᳘पतेर्द᳘धाति मध्यतः᳘ सुवति त᳘स्माद᳘न्तरेणा᳘हुती ऽएतत्क᳘र्म क्रियत ऽआश्रा᳘व्याहाग्न᳘ये स्विष्टकृ᳘ते प्रेष्ये᳘ति व्व᳘षट्कृते जुहोति॥  
