+++
title = "५"

+++
## ०१
तं वै मा᳘ध्यन्दिने स᳘वने ऽभि᳘षिञ्चति॥  
(त्ये) एष वै᳘ प्रजा᳘पतिर्य᳘ एष᳘ यज्ञ᳘स्ताय᳘ते य᳘स्मादिमाः᳘ प्रजाः प्र᳘जाता एत᳘म्वेवा᳘प्येतर्ह्य᳘नु प्र᳘जायन्ते त᳘देनं मध्यत᳘ ऽए᳘वैत᳘स्य प्रजा᳘पतेर्द᳘धाति मध्यतः᳘ सुवति॥  
## ०२
(त्य᳘) अ᳘गृहीते माहेन्द्रे᳘॥  
(न्द्र᳘) एष वा ऽइ᳘न्द्रस्य नि᳘ष्केवल्यो ग्र᳘हो य᳘न्माहेन्द्रो᳘ ऽप्यस्यैतन्नि᳘ष्केव᳘ल्यमेव [[???]] स्तोत्रं नि᳘ष्केवल्यᳫँ᳭ शस्त्रमि᳘न्द्रो वै य᳘जमानस्त᳘देनᳫँ᳭ स्व᳘ ऽए᳘वाय᳘तने ऽभि᳘षिञ्चति त᳘स्माद᳘गृहीते माहेन्द्रे [[???]]॥  
## ०३
(न्द्रे᳘ ऽग्रे) अ᳘ग्रेण᳘ मैत्रावरुणस्य [[???]] धि᳘ष्ण्यम्॥  
(ᳫँ᳭) शार्दूलचर्मो᳘पस्तृणाति सो᳘मस्य त्वि᳘षिरसी᳘ति य᳘त्र वै सो᳘म ऽइ᳘न्द्रमत्य᳘पवत स यत्त᳘तः शार्दूलः᳘ सम᳘भवत्ते᳘न सो᳘मस्य त्वि᳘षिस्त᳘स्मादाह सो᳘मस्य त्वि᳘षिरसी᳘ति त᳘वेव मे त्वि᳘षिर्भूयादि᳘ति शार्दूलत्विषि᳘मे᳘वास्मिन्नेत᳘द्दधाति त᳘स्मादाह त᳘वेव मे त्वि᳘षिर्भूयादिति [[???]]॥  
## ०४
(त्य᳘) अ᳘थ पार्था᳘नि जुहोति॥  
पृ᳘थी ह वै᳘ व्वैन्यो᳘ मनु᳘ष्याणां प्रथ᳘मो ऽभि᳘षिषिचे᳘ सो ऽकामयत स᳘र्व्वमन्ना᳘द्यम᳘वरुन्धीये᳘ति त᳘स्मा ऽएता᳘न्यजुहवुः स᳘ ऽइदᳫँ᳭ स᳘र्वमन्ना᳘द्यम᳘वरुरुधे᳘ ऽपि ह स्मास्मा ऽआरण्या᳘न्पशू᳘नभि᳘ह्वयन्त्यसावे᳘हि रा᳘जा त्वा पक्ष्यत ऽइ᳘ति त᳘थेदᳫँ᳭ स᳘र्व्वमन्ना᳘द्यम᳘वरुरुधे स᳘र्वᳫँ᳭ ह वा᳘ ऽअन्ना᳘द्यम᳘वरुन्द्धे य᳘स्यैवं᳘ विदु᳘ष ऽएता᳘नि हूय᳘न्ते॥  
## ०५
ता᳘नि वै द्वा᳘दश भवन्ति॥  
द्वा᳘दश वै मा᳘साः संव्वत्सर᳘स्य त᳘स्माद्द्वा᳘दश भवन्ति॥  
## ०६
ष᳘ट्पुर᳘स्तादभिषेक᳘स्य जुहो᳘ति॥  
ष᳘डुप᳘रिष्टात्त᳘देनं मध्यत᳘ ए᳘वैत᳘स्य प्रजा᳘पतेर्द᳘धाति मध्यतः᳘ सुवति॥  
## ०७
स या᳘नि पुर᳘स्तादभिषेक᳘स्य जुहो᳘ति॥  
बृ᳘हस्प᳘तिस्ते᳘षामुत्तमो᳘ भवत्य᳘थ या᳘न्युप᳘रिष्टादभिषेक᳘स्य जुहोती᳘न्द्रस्ते᳘षां प्रथमो᳘ भवति ब्र᳘ह्म वै बृ᳘हस्प᳘तिरिन्द्रियं᳘ व्वीर्य᳘मि᳘न्द्र ऽएता᳘भ्यामे᳘वैनमेत᳘द्वी᳘र्याभ्यामुभय᳘तः प᳘रिबृᳫँ᳭हति॥  
## ०८
स᳘ जुहोति॥  
या᳘नि पुर᳘स्तादभिषेक᳘स्य जुहो᳘त्यग्न᳘ये स्वाहे᳘ति ते᳘जो वा᳘ ऽअग्निस्ते᳘जसै᳘वैनमेत᳘दभि᳘षिञ्चति सो᳘माय स्वाहे᳘ति क्षत्रं वै सो᳘मः क्षत्रे᳘णै᳘वेनमेत᳘दभि᳘षिञ्चति [[???]] सवित्रे स्वाहे᳘ति सविता वै᳘ देवा᳘नां प्रसविता᳘ सवितृ᳘प्रसूत ऽए᳘वैनमेत᳘दभि᳘षिञ्चति स᳘रस्वत्यै स्वाहे᳘ति व्वाग्वै स᳘रस्वती व्वा᳘चै᳘वैनमेत᳘दभि᳘षिञ्चति पूष्णे स्वाहे᳘ति पश᳘वो वै᳘ पूषा᳘ पशु᳘भिरे᳘वैनमेत᳘दभि᳘षिञ्चति बृ᳘हस्प᳘तये स्वाहे᳘ति ब्र᳘ह्म वै बृ᳘हस्प᳘तिर्ब्र᳘ह्मणै᳘वैनमेत᳘दभि᳘षिञ्चत्येता᳘नि पुर᳘स्तादभिषेक᳘स्य जुहोति ता᳘न्येता᳘न्यग्निनामानीत्या᳘चक्षते॥  
## ०९
(ते᳘ ऽथ) अ᳘थ जुहोति॥  
या᳘न्युप᳘रिष्टादभिषेक᳘स्य जुहोती᳘न्द्राय स्वाहे᳘ति व्वी᳘र्यं [[???]] वा ऽइ᳘न्द्रो व्वी᳘र्येणै᳘वैनमेत᳘दभि᳘षिञ्चति घो᳘षाय स्वाहे᳘ति व्वी᳘र्यं [[???]] वै घो᳘षो व्वी᳘र्येणै᳘वैनमेत᳘दभि᳘षिञ्चति श्लो᳘काय स्वाहे᳘ति व्वी᳘र्यं [[???]] वै श्लो᳘को व्वी᳘र्येणै᳘वैनमेत᳘दभि᳘षिञ्चत्य᳘ᳫँ᳘शाय स्वाहे᳘ति व्वी᳘र्यं [[???]] वा ऽअ᳘ᳫँ᳘शो व्वी᳘र्येणै᳘वैनमेत᳘दभि᳘षिञ्चति [[???]] भ᳘गाय स्वाहे᳘ति व्वी᳘र्यं [[???]] वै भ᳘गो व्वी᳘र्येणै᳘वैनमेत᳘दभि᳘षिञ्चत्यर्यम्णे स्वाहे᳘ति त᳘देनमस्य स᳘र्व्वस्यार्यम᳘णं करोत्येता᳘न्युप᳘रिष्टादभिषेक᳘स्य जुहोति ता᳘न्येता᳘न्यादित्यनामानीत्या᳘चक्षते॥  
## १०
(ते᳘ ऽग्रे) अ᳘ग्रेण᳘ मैत्रावरुणस्य [[???]] धि᳘ष्ण्यम्॥  
(म) अभिषेचनी᳘यानि पा᳘त्राणि भवन्ति य᳘त्रैता ऽआ᳘पो ऽभिषेचनी᳘या भ᳘वन्ति॥  
## ११
पा᳘लाशं भवति॥  
ते᳘न ब्राह्म᳘णो ऽभि᳘षिञ्चति ब्र᳘ह्म वै᳘ पलाशो ब्र᳘ह्मणै᳘वैनमेत᳘दभि᳘षिञ्चति॥  
## १२
(त्यौ᳘) औ᳘दुम्बरं भवति॥  
ते᳘न᳘ स्वो ऽभि᳘षिञ्चत्य᳘न्नं वा ऽऊ᳘र्गुदुम्ब᳘र ऽऊर्ग्वै स्वं या᳘वद्वै पु᳘रुषस्य स्वं भ᳘वति᳘ नैव ता᳘वदशनायति ते᳘नोर्क्स्वं त᳘स्मादौ᳘दुम्बरेण᳘ स्वो ऽभि᳘षिञ्चति॥  
## १३
नै᳘यग्रोधपादं भवति॥  
ते᳘न मि᳘त्र्यो राज᳘न्यो ऽभि᳘षिञ्चति पद्भिर्व्वै᳘ न्यग्रो᳘धः प्र᳘तिष्ठितो मित्रे᳘ण वै᳘ राज᳘न्यः [[???]] प्र᳘तिष्ठितस्त᳘स्मान्नै᳘यग्रोधपादेन मि᳘त्र्यो राज᳘न्यो ऽभि᳘षिञ्चति॥  
## १४
(त्या᳘) आ᳘श्वत्थं भवति॥  
ते᳘न व्वै᳘श्यो ऽभि᳘षिञ्चति स य᳘दे᳘वा᳘दो ऽश्वत्थे ति᳘ष्ठत ऽइ᳘न्द्रो मरु᳘त ऽउपा᳘मन्त्रयत त᳘स्मादा᳘श्वत्थेन व्वै᳘श्यो ऽभि᳘षिञ्चत्येता᳘न्यभिषेचनी᳘यानि पा᳘त्राणि भवन्ति॥  
## १५
(न्त्य᳘) अ᳘थ पवि᳘त्रे करोति॥  
पवि᳘त्रे स्थो व्वैष्ण᳘व्यावि᳘ति᳘ सो ऽसा᳘वेव ब᳘न्धुस्त᳘योर्हि᳘रण्यं प्र᳘वयति ता᳘भ्यामेता᳘ ऽअभिषेचनी᳘या ऽअप ऽउ᳘त्पुनाति तद्यद्धि᳘रण्यं प्रव᳘यत्यमृ᳘तमा᳘युर्हि᳘रण्यं त᳘दास्वमृ᳘तमा᳘युर्दधाति त᳘स्माद्धि᳘रण्यं प्र᳘वयति॥  
## १६
स ऽउ᳘त्पुनाति॥  
सवितु᳘र्व्वः प्रसव ऽउ᳘त्पुनाम्य᳘च्छिद्रेण पवि᳘त्रेण सू᳘र्यस्य रश्मि᳘भिरि᳘ति᳘ सो ऽसा᳘वेव ब᳘न्धुर᳘निभृष्टमसि व्वाचो ब᳘न्धुस्तपोजा ऽइत्य᳘नाधृष्टा स्थ र᳘क्षोभिरि᳘त्ये᳘वैत᳘दाह यदाहा᳘निभृष्टमसी᳘ति व्वाचो ब᳘न्धुरि᳘ति या᳘वद्वै᳘ प्राणेष्वा᳘पो भ᳘वन्ति ता᳘वद्वाचा᳘ व्वदति त᳘स्मादाह व्वाचो ब᳘न्धुरि᳘ति॥  
## १७
तपोजा ऽइ᳘ति॥  
(त्य) अग्नेर्व्वै᳘ धूमो᳘ जायते धूमा᳘दभ्र᳘मभ्राद्वृ᳘ष्टिरग्नेर्व्वा ऽएता᳘ जायन्ते त᳘स्मादाह तपोजा इ᳘ति॥  
## १८
सो᳘मस्य दात्र᳘मसी᳘ति॥  
यदा वा᳘ ऽएनमेता᳘भि᳘रभिषुण्वन्त्यथा᳘हुतिर्भवति त᳘स्मादाह सो᳘मस्य दात्र᳘मसी᳘ति स्वा᳘हा राज᳘स्व [[???]] इ᳘ति त᳘देनाः स्वाहाकारे᳘णैवो᳘त्पुनाति॥  
## १९
ता᳘ ऽएते᳘षु पा᳘त्रेषु व्या᳘नयति॥  
सधमा᳘दो द्युम्नि᳘नीरा᳘प ऽएता ऽइत्य᳘नतिमानिन्य ऽइ᳘त्ये᳘वैत᳘दाह यदा᳘ह सधमा᳘द इ᳘ति द्युम्नि᳘नीरा᳘प ऽएता ऽइ᳘ति व्वी᳘र्यवत्य [[???]] इ᳘त्ये᳘वैत᳘दाहा᳘नाधृष्टा ऽअप᳘स्यो व्व᳘साना ऽइत्य᳘नाधृष्टा स्थ र᳘क्षोभिरि᳘त्ये᳘वैत᳘दाह यदाहा᳘नाधृष्टा ऽअप᳘स्यो व्व᳘साना ऽइ᳘ति प᳘स्त्यासु चक्रे व्व᳘रुणः सध᳘स्थमि᳘ति व्वि᳘शो वै᳘ प᳘स्त्या व्विक्षु᳘ चक्रे व्व᳘रुणः प्रतिष्ठामि᳘त्ये᳘वैत᳘दाहापाᳫँ᳭ शि᳘शुर्मातृ᳘तमास्वन्तरि᳘त्यपां वा᳘ ऽएष शि᳘शुर्भवति यो᳘ राजसू᳘येन यजते त᳘स्मादाहापाᳫँ᳭ शि᳘शुर्मातृ᳘तमास्वन्तरि᳘ति॥  
## २०
(त्य᳘) अ᳘थैनं व्वा᳘साᳫँ᳭सि प᳘रिधापयति॥  
त᳘त्तार्प्यमि᳘ति व्वा᳘सो भवति त᳘स्मिन्त्स᳘र्वाणि यज्ञरूपा᳘णि नि᳘ष्यूतानि भवन्ति त᳘देनं प᳘रिधापयति क्षत्रस्यो᳘ल्बमसी᳘ति तद्य᳘देव᳘ क्षत्रस्यो᳘ल्बं त᳘त ऽए᳘वैनमेत᳘ज्जनयति॥  
## २१
(त्य᳘) अ᳘थैनं पा᳘ण्ड्वं प᳘रिधापयति॥  
क्षत्र᳘स्य जरा᳘य्वसी᳘ति तद्य᳘देव᳘ क्षत्र᳘स्य जरा᳘यु त᳘त ऽए᳘वैनमेत᳘ज्जनयति॥  
## २२
(त्य᳘) अ᳘थाधीवासं प्र᳘तिमुञ्चति॥  
क्षत्र᳘स्य यो᳘निरसी᳘ति त᳘द्यैव᳘ क्षत्र᳘स्य यो᳘निस्त᳘स्या ऽए᳘वैनमेत᳘ज्जनयति॥  
## २३
(त्य᳘) अ᳘थोष्णी᳘षᳫँ᳭ सᳫँ᳭त्दृ᳘त्य॥  
पुर᳘स्ताद᳘वगूहति क्षत्र᳘स्य ना᳘भिरसी᳘ति त᳘द्यैव᳘ क्षत्र᳘स्य ना᳘भिस्ता᳘मे᳘वास्मिन्नेत᳘द्दधाति॥  
## २४
तद्धै᳘के॥  
समन्तं प᳘रिवेष्टयन्ति ना᳘भिर्व्वा᳘ ऽअस्यैषा᳘ समन्तं वा᳘ ऽइयं ना᳘भिः प᳘र्येती᳘ति व्व᳘दन्तस्त᳘दु त᳘था न᳘ कुर्यात्पुर᳘स्तादेवा᳘वगूहेत्पुर᳘स्ता᳘द्धीयं ना᳘भिस्तद्य᳘देनं व्वा᳘साᳫँ᳭सि प᳘रिधापयति [[???]] जन᳘यत्ये᳘वैनमेत᳘ज्जात᳘मभि᳘षिञ्चानी᳘ति त᳘स्मादेनं व्वा᳘साᳫँ᳭सि प᳘रिधापयति॥  
## २५
तद्धै᳘के॥  
नि᳘दधत्येता᳘नि व्वा᳘साᳫँ᳭स्य᳘थैनं पु᳘नर्दीक्षितव᳘सनं प᳘रिधापयन्ति त᳘दु त᳘था न᳘ कुर्याद᳘ङ्गानि वा᳘ ऽअस्य जनूर्व्वा᳘साᳫँ᳭स्य᳘ङ्गैर्हैनᳫँ᳭ सज᳘न्वा त᳘न्वा᳘ व्यर्धयति व्वरु᳘ण्यं [[???]] दीक्षितव᳘सनᳫँ᳭ स᳘ ऽएते᳘षामेवै᳘कं वा᳘ससां प᳘रिदधीत᳘ तदेनम᳘ङ्गैर्ज᳘न्वा [[???]] त᳘न्वा स᳘मर्धयति व्वरुण्यं᳘ दीक्षितव᳘सनं त᳘देनं व्वरु᳘ण्याद्दीक्षितव᳘सनात्प्र᳘मुञ्चति॥  
## २६
स य᳘त्रावभृथ᳘मभ्यवै᳘ति॥  
त᳘देतद᳘प्यभ्य᳘वहरन्ति तत्स᳘लोम क्रियते स᳘ ऽएते᳘षामेवै᳘कं व्वा᳘ससां परिधा᳘योदै᳘ति ता᳘नि व्वशा᳘यै वा व्वपा᳘याᳫँ᳭ हुता᳘यां दद्या᳘दुदवसानी᳘यायां वे᳘ष्टौ॥  
## २७
(ष्टाव᳘) अ᳘थ ध᳘नुर᳘धितनोति॥  
(ती᳘) इ᳘न्द्रस्य व्वा᳘र्त्रघ्नमसी᳘ति व्वा᳘र्त्रघ्नं वै ध᳘नुरि᳘न्द्रो वै य᳘जमानो द्वये᳘न वा᳘ ऽएष ऽइ᳘न्द्रो भवति य᳘च्च क्षत्रि᳘यो य᳘दु च य᳘जमानस्त᳘स्मादाहे᳘न्द्रस्य व्वा᳘र्त्रघ्नमसीति॥  
## २८
(त्य᳘) अ᳘थ बाहू व्वि᳘मार्ष्टि॥  
मित्र᳘स्यासि व्व᳘रुणस्यासी᳘ति बाह्वोर्वै ध᳘नुर्बाहु᳘भ्यां वै᳘ राज᳘न्यो मैत्रावरुणस्त᳘स्मादाह मित्र᳘स्यासि व्व᳘रुणस्यासी᳘ति त᳘दस्मै प्र᳘यच्छति त्व᳘या ऽयं᳘ व्वृत्रं᳘ व्वधेदि᳘ति त्व᳘या ऽयं᳘ द्विष᳘न्तं भ्रा᳘तृव्यं व्वधेदि᳘त्ये᳘वैत᳘दाह॥  
## २९
(हा᳘) अ᳘थास्मै तिस्र इ᳘षूः प्र᳘यच्छति॥  
स य᳘या प्रथम᳘या सम᳘र्पणेन पराभिन᳘त्ति सै᳘का᳘ सेयं᳘ पृथिवी᳘ सैषा᳘ दृबा नामा᳘थ य᳘या व्विद्धः᳘ शयित्वा जी᳘वति वा म्रिय᳘ते वा सा᳘ द्विती᳘या त᳘दिद᳘मन्त᳘रिक्ष᳘ᳫँ᳘ सैषा᳘ रुजा नामा᳘थ यया᳘ ऽपैव᳘ राध्नो᳘ति सा᳘ तृती᳘या᳘ सा ऽसौ द्यौः᳘ सैषा᳘ क्षुमा ना᳘मैता हि वै᳘ तिस्र ऽइ᳘षवस्त᳘स्मादस्मै तिस्र ऽइ᳘षूः प्र᳘यच्छति॥  
## ३०
ताः प्र᳘यच्छति॥  
पा᳘तैनं प्रा᳘ञ्चं पा᳘तैनं प्रत्य᳘ञ्चं पा᳘तैनं तिर्य᳘ञ्चं दिग्भ्यः᳘ पाते᳘ति त᳘दस्मै स᳘र्व्वा एव दि᳘शो ऽशरव्याः᳘ करोति तद्य᳘दस्मै ध᳘नुः प्रय᳘च्छति व्वी᳘र्यं [[???]] वा᳘ ऽएत᳘द्राज᳘न्यस्य [[???]] यद्ध᳘नुर्व्वी᳘र्यवन्तमभि᳘षिञ्चानी᳘ति [[???]] त᳘स्माद्वा᳘ ऽअस्मा ऽआ᳘युधं प्र᳘यच्छति॥  
## ३१
(त्य᳘) अ᳘थैनमावि᳘दो व्वाचयति॥  
(त्या) आवि᳘र्मर्या ऽइत्य᳘निरुक्तं प्रजा᳘पतिर्व्वा ऽअ᳘निरुक्तस्त᳘देनं प्रजा᳘पतय ऽआ᳘वेदयति᳘ सो ऽस्मै सवम᳘नुमन्यते तेना᳘नुमतः सूयते॥  
## ३२
(त ऽआ᳘) आ᳘वित्तो ऽअग्नि᳘र्गृह᳘पतिरि᳘ति॥  
ब्र᳘ह्म वा᳘ ऽअग्निस्त᳘देनं ब्र᳘ह्मण ऽआ᳘वेदयति त᳘दस्मै सवम᳘नुमन्यते तेना᳘नुमतः सूयते॥  
## ३३
(त ऽआ᳘) आ᳘वित्त ऽइ᳘न्द्रो व्वृद्ध᳘श्रवा ऽइ᳘ति॥  
क्षत्रं वा ऽइ᳘न्द्रस्त᳘देनं क्षत्राया᳘वेदयति त᳘दस्मै सवम᳘नुमन्यते तेना᳘नुमतः सूयते॥  
## ३४
(त ऽ) आ᳘वित्तौ मित्राव᳘रुणौ धृत᳘व्रतावि᳘ति॥  
प्राणोदानौ वै᳘ मित्राव᳘रुणौ त᳘देनं प्राणोदाना᳘भ्यामा᳘वेदयति ता᳘वस्मै सवम᳘नुमन्येते ता᳘भ्याम᳘नुमतः सूयते॥  
## ३५
(त ऽ) आ᳘वित्तः पूषा᳘ व्विश्व᳘वेदा ऽइ᳘ति॥  
पश᳘वो वै᳘ पूषा त᳘देनं पशु᳘भ्य ऽआ᳘वेदयति᳘ ते ऽस्मै सवम᳘नुमन्यन्ते तैर᳘नुमतः सूयते॥  
## ३६
(त ऽ) आ᳘वित्ते द्या᳘वापृथिवी᳘ व्विश्व᳘शम्भुवावि᳘ति॥  
त᳘देनमाभ्यां द्या᳘वापृथिवी᳘भ्यामा᳘वेदयति ते᳘ ऽअस्मै सवम᳘नुमन्येते ता᳘भ्याम᳘नुमतः सूयते॥  
## ३७
(त ऽ) आ᳘वित्ता᳘ ऽदितिरु᳘रुशर्मे᳘ति॥  
(ती) इयं वै᳘ पृथिव्य᳘दितिस्त᳘देनमस्यै᳘ पृथिव्या ऽआ᳘वेदयति᳘ सा ऽस्मै सवम᳘नुमन्यते तया᳘ ऽनुमतः सूयते तद्या᳘भ्य ऽए᳘वैनमेत᳘द्देव᳘ताभ्य ऽआवेद᳘यति [[???]] ता᳘ ऽअस्मै सवम᳘नुमन्यन्ते ता᳘भिर᳘नुमतः सूयते॥  
