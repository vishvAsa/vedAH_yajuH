+++
title = "१"

+++
## ०१
अ᳘थ स्रुवं᳘ चाज्यविला᳘पनीं चादा᳘य॥  
(या) आहवनी᳘यमभ्यै᳘ति स᳘ ऽएता द्वा᳘दशा᳘प्तीर्जुहो᳘ति वा व्वाच᳘यति वा य᳘दि जुहो᳘ति य᳘दि व्वाच᳘यति समान᳘ ऽएव ब᳘न्धुः॥  
## ०२
स᳘ जुहोति॥  
(त्या) आप᳘ये स्वा᳘हा स्वाप᳘ये स्वा᳘हा ऽपिजा᳘य स्वा᳘हा क्र᳘तवे स्वा᳘हा व्व᳘सवे स्वा᳘हा ऽहर्प᳘तये स्वाहा᳘ ऽह्ने मुग्धा᳘य स्वा᳘हा मुग्धा᳘य व्वैनᳫँ᳭शिना᳘य स्वा᳘हा व्विनᳫँ᳭शि᳘न ऽआन्त्यायना᳘य स्वाहा᳘ ऽऽन्त्याय भौवना᳘य स्वा᳘हा भु᳘वनस्य प᳘तये स्वाहा᳘ ऽधिपतये स्वाहे᳘त्येता द्वा᳘दशा᳘प्तीर्जुहोति द्वा᳘दश वै᳘ मा᳘साः संव्वत्सर᳘स्य संव्वत्सरः᳘ प्रजा᳘पतिः प्रजा᳘पतिर्यज्ञस्त᳘द्यै᳘वास्या᳘प्तिर्या᳘ सम्पत्ता᳘मे᳘वैतदु᳘ज्जयति ता᳘मात्म᳘न्कुरुते॥  
## ०३
(ते᳘ ऽथ) अ᳘थ षट्क्लृ᳘प्तीः॥  
(र्जु) जुहो᳘ति वा व्वाच᳘यति वा य᳘दि जुहो᳘ति य᳘दि व्वाच᳘यति समान᳘ एव ब᳘न्धुः॥  
## ०४
स᳘ व्वाचयति॥  
(त्या᳘) आ᳘युर्यज्ञे᳘न कल्पतां प्राणो᳘ यज्ञे᳘न कल्पतां च᳘क्षुर्यज्ञे᳘न कल्पताᳫँ᳭ श्रो᳘त्रं यज्ञे᳘न कल्पतां पृष्ठं᳘ [[???]] यज्ञे᳘न कल्पतां यज्ञो᳘ यज्ञे᳘न कल्पतामि᳘त्येताः षट्क्लृ᳘प्तीर्व्वाचयति षड्वा᳘ ऽऋत᳘वः संव्वत्सर᳘स्य संव्वत्सरः᳘ प्रजा᳘पतिः प्रजा᳘पतिर्यज्ञस्त᳘द्यै᳘वास्य क्लृ᳘प्तिर्या᳘ सम्पत्ता᳘मे᳘वैतदु᳘ज्जयति ता᳘मात्म᳘न्कुरुते॥  
## ०५
(ते ऽष्टा᳘) अष्टा᳘श्रिर्यू᳘पो भवति॥  
(त्य) अष्टा᳘क्षरा वै᳘ गायत्री᳘ गायत्र᳘मग्नेश्छ᳘न्दो देवलोक᳘मे᳘वैतेनो᳘ज्जयति सप्तदश᳘भिर्वा᳘सोभिर्यू᳘पो व्वेष्टितो᳘ वा व्वि᳘ग्रथितो वा भवति सप्तदशो वै᳘ प्रजा᳘पतिस्त᳘त्प्रजा᳘पतिमु᳘ज्जयति॥  
## ०६
गौधूमं᳘ चषा᳘लं भवति॥  
पु᳘रुषो वै᳘ प्रजा᳘पतेर्ने᳘दिष्ठ᳘ᳫँ᳘ [[???]] सो ऽय᳘मत्व᳘गेते वै पु᳘रुषस्यौ᳘षधीनां नेदिष्ठतमां य᳘द्गोधू᳘मास्ते᳘षां न त्व᳘गस्ति मनुष्यलोक᳘मे᳘वैतेनो᳘ज्जयति॥  
## ०७
गर्त्तन्वान्यूपो᳘ ऽतीक्ष्णाग्रो भवति॥  
पितृदेव᳘त्यो वै ग᳘र्त्तः पितृलोक᳘मे᳘वैतेनो᳘ज्जयति सप्त᳘दशारत्निर्भवति सप्तदशो वै᳘ प्रजा᳘पतिस्त᳘त्प्रजा᳘पतिमु᳘ज्जयति॥  
## ०८
(त्य᳘) अ᳘थ ने᳘ष्टा प᳘त्नीमुदानेष्य᳘न्॥  
(न्कौ) कौशं व्वा᳘सः प᳘रिधापयति कौशं᳘ वा च᳘ण्डातकम᳘न्तरं दीक्षितव᳘सनाज्जघनार्द्धो वा᳘ ऽएष᳘ यज्ञ᳘स्य यत्प᳘त्नी ता᳘मेतत्प्रा᳘चीं यज्ञं᳘ प्रसादयिष्य᳘न्भवत्य᳘स्ति वै प᳘त्न्या ऽअमेध्यं य᳘दवाची᳘नं ना᳘भेर्मे᳘ध्या वै᳘ दर्भास्तद्य᳘दे᳘वास्या ऽअमेध्यं त᳘दे᳘वास्या ऽएत᳘द्दर्भैर्मे᳘ध्यं कृत्वा᳘ ऽथैनां प्रा᳘चीं यज्ञं प्र᳘सादयति त᳘स्मान्ने᳘ष्टा प᳘त्नीमुदानेष्य᳘न्कौशं व्वा᳘सः प᳘रिधापयति कौशं᳘ वा च᳘ण्डातकम᳘न्तरं दीक्षितव᳘सनात्॥  
## ०९
(द᳘) अ᳘थ नि᳘श्रयणीं निश्रयति [[???]]॥  
स᳘ दक्षिणत ऽउ᳘दङ्रोहेदुत्तरतो᳘ वा दक्षिणा᳘ दक्षिणत᳘स्त्वेवो᳘दङ्रोहेत्त᳘था ह्यु᳘दग्भ᳘वति॥  
## १०
स᳘ रोक्ष्य᳘ञ्जायामा᳘मन्त्रयते॥  
जा᳘य ऽए᳘हि᳘ स्वो रो᳘हावे᳘ति रो᳘हावे᳘त्याह जाया तद्य᳘ज्जाया᳘मामन्त्र᳘यते ऽर्द्धो᳘ ह वा᳘ ऽएष᳘ ऽआत्म᳘नो य᳘ज्जाया त᳘स्माद्या᳘वज्जायां न᳘ व्विन्द᳘ते᳘ नैव ता᳘वत्प्र᳘जायते᳘ ऽसर्व्वा हि ता᳘वद्भ᳘वत्य᳘थ य᳘दैव᳘ जायां᳘ व्विन्दते᳘ ऽथ प्र᳘जायते त᳘र्हि हि स᳘र्व्वो भ᳘वति स᳘र्व्व ऽएतां ग᳘तिं गच्छानी᳘ति त᳘स्माज्जायामा᳘मन्त्रयते॥  
## ११
स᳘ रोहति॥  
प्रजा᳘पतेः प्रजा᳘ ऽअभूमे᳘ति प्रजा᳘पते᳘र्ह्येष᳘ प्रजा भ᳘वति यो᳘ व्वाजपे᳘येन य᳘जते॥  
## १२
(ते᳘ ऽथ) अ᳘थ गोधू᳘मानु᳘पस्पृशति᳘॥  
स्व᳘र्देवा ऽअगन्मे᳘ति᳘ स्व᳘र्ह्येष ग᳘च्छति यो᳘ व्वाजपे᳘येन य᳘जते॥  
## १३
तद्य᳘द्गोधू᳘मानुपस्पृश᳘ति॥  
(त्य᳘) अ᳘न्नं वै᳘ गोधू᳘मा ऽअ᳘न्नं वा᳘ ऽएष उ᳘ज्जयति यो᳘ वाजपे᳘येन य᳘जते ऽन्नपे᳘यᳫँ᳭ ह वै ना᳘मैतद्य᳘द्वाजपे᳘यं तद्य᳘दे᳘वैतद᳘न्नमुद᳘जैषीत्ते᳘नै᳘वैत᳘देतां ग᳘तिं गत्वा स᳘ᳫँ᳘स्पृशते त᳘दात्म᳘न्कुरुते त᳘स्माद्गोधू᳘मानु᳘पस्पृशति॥  
## १४
(त्य᳘) अ᳘थ शीर्ष्णा यू᳘पमत्यु᳘ज्जिहीते॥  
(ते ऽमृ᳘) अमृ᳘ता ऽअभूमे᳘ति देवलोक᳘मे᳘वैतेनो᳘ज्जयति॥ (शतम् ३०००)  
## १५
(त्य᳘) अ᳘थ दि᳘शो ऽनुवी᳘क्षमाणो जपति॥  
(त्य) अस्मे᳘ वो ऽअस्त्विन्द्रिय᳘मस्मे᳘ नृम्ण᳘मुत क्र᳘तु᳘रस्मे व्व᳘र्चाᳫँ᳭सि सन्तु व इ᳘ति स᳘र्व्वं वा᳘ ऽएष᳘ ऽइदमु᳘ज्जयति यो᳘ व्वाजपे᳘येन य᳘जते प्रजा᳘पति᳘ᳫँ᳘ ह्युज्ज᳘यति स᳘र्व्वमु᳘ ह्ये᳘वेदं᳘ प्रजा᳘पतिः᳘ सो ऽस्य स᳘र्व्वस्य य᳘श ऽइन्द्रियं᳘ व्वीर्यᳫँ᳭ संवृ᳘ज्य त᳘दात्म᳘न्धत्ते [[???]] त᳘दात्म᳘न्कुरुते त᳘स्माद्दि᳘शो ऽनुवी᳘क्षमाणो जपति॥  
## १६
(त्य᳘) अ᳘थैनमूषपुटै᳘रनू᳘दस्यन्ति॥  
पश᳘वो वा ऽऊ᳘षा अ᳘न्नं वै᳘ पशवो᳘ ऽन्नं वा᳘ ऽएष ऽउ᳘ज्जयति यो᳘ व्वाजपे᳘येन य᳘जते ऽन्नपे᳘यᳫँ᳭ ह वै ना᳘मैतद्य᳘द्वाजपे᳘यं तद्य᳘दे᳘वैतद᳘न्नमुद᳘जैषीत्ते᳘नै᳘वैत᳘देतां ग᳘तिं गत्वा स᳘ᳫँ᳘स्पृशते त᳘दात्म᳘न्कुरुते त᳘स्मादेनमूषपुटै᳘रनू᳘दस्यन्ति॥  
## १७
(न्त्या᳘) आ᳘श्वत्थेषु पलाशेषू᳘पनद्धा भवन्ति॥  
स य᳘दे᳘वा᳘दो ऽश्वत्थे ति᳘ष्ठत इ᳘न्द्रो मरु᳘त ऽउपा᳘मन्त्रयत त᳘स्मादा᳘श्वत्थेषु पलाशेषू᳘पनद्धा भवन्ति व्वि᳘शो ऽनू᳘दस्यन्ति व्वि᳘शो वै᳘ मरुतो᳘ ऽन्नं व्वि᳘शस्त᳘स्माद्वि᳘शो ऽनू᳘दस्यन्ति सप्त᳘दश भवन्ति सप्तदशो वै᳘ प्रजा᳘पतिस्त᳘त्प्रजा᳘पतिमु᳘ज्जयति॥  
## १८
(त्य᳘) अ᳘थेमा᳘मुपावे᳘क्षमाणो जपति॥  
न᳘मो मात्रे᳘ पृथिव्यै न᳘मो मा᳘त्रे पृथिव्या ऽइ᳘ति बृ᳘हस्प᳘तेर्ह वा᳘ ऽअभिषिषिचाना᳘त्पृथिवी᳘ बिभया᳘ञ्चकार महद्वा᳘ ऽअय᳘मभू᳘द्यो ऽभ्य᳘षेचि यद्वै᳘ मा ऽयं᳘ नावदृणीयादि᳘ति बृ᳘हस्प᳘तिर्ह पृथिव्यै᳘ बिभया᳘ञ्चकार यद्वै᳘ मेयं᳘ नावधून्वीते᳘ति त᳘दन᳘यै᳘वैत᳘न्मित्रधे᳘यमकुरुत न हि᳘ माता᳘ पुत्र᳘ᳫँ᳘ हिन᳘स्ति न᳘ पुत्रो᳘ मात᳘रम्॥  
## १९
बृहस्पतिसवो वा᳘ ऽएष य᳘द्वाजपे᳘यम्॥  
पृथि᳘व्यु हैत᳘स्माद्बिभेति महद्वा᳘ ऽअय᳘मभू᳘द्यो ऽभ्य᳘षेचि यद्वै᳘ मा ऽयं नावदृणीयादि᳘त्येष᳘ उ हास्यै᳘ ऽबिभेति यद्वै᳘ मेयं᳘ [[???]] नावधून्वीते᳘ति त᳘दन᳘यै᳘वैत᳘न्मित्रधे᳘यं कुरुते न हि᳘ माता᳘ पुत्र᳘ᳫँ᳘ हिन᳘स्ति न᳘ पुत्रो᳘ मात᳘रम्॥  
## २०
(म᳘) अ᳘थ हि᳘रण्यमभ्य᳘वरोहति॥  
(त्य) अमृ᳘तमा᳘युर्हि᳘रण्यं त᳘दमृ᳘त ऽआ᳘युषि प्र᳘तितिष्ठति॥  
## २१
(त्य᳘) अ᳘थाजर्षभ᳘स्याजि᳘नमु᳘पस्तृणाति॥  
त᳘दुप᳘रिष्टाद्रुक्मं नि᳘दधाति त᳘मभ्य᳘वरोहतीमां᳘ वैव᳘॥  
## २२
(वा᳘था) अ᳘थास्मा ऽआसन्दीमा᳘हरन्ति॥  
(न्त्यु) उपरिस᳘द्यं वा᳘ ऽएष᳘ जयति यो ज᳘यत्यन्तरिक्षस᳘द्यं त᳘देनमुपर्या᳘सीनमध᳘स्तादिमाः᳘ प्रजा उ᳘पासते त᳘स्मादस्मा ऽआसन्दीमा᳘हरन्ति॥  
## २३
(न्त्यौ᳘) औ᳘दुम्बरी भवति॥  
(त्य᳘) अन्नं वा ऽऊ᳘र्गुदुम्ब᳘र ऊ᳘र्जो ऽन्ना᳘द्यस्या᳘वरुद्ध्यै त᳘स्मादौ᳘दुम्बरी भवति ताम᳘ग्रेण हविर्द्धा᳘ने जघ᳘नेनाहवनी᳘यं नि᳘दधाति॥  
## २४
(त्य᳘) अ᳘थाजर्षभ᳘स्याजि᳘नमा᳘स्तृणाति॥  
प्रजा᳘पतिर्व्वा᳘ ऽएष य᳘दजर्षभ᳘ ऽएता वै᳘ प्रजा᳘पतेः प्रत्यक्षतमां य᳘दजास्त᳘स्मादेतास्त्रिः᳘ संव्वत्सर᳘स्य विजा᳘यमाना द्वौ त्रीनि᳘ति जनयन्ति त᳘त्प्रजा᳘पतिमे᳘वैत᳘त्करोति त᳘स्मादजर्षभ᳘स्याजि᳘नमा᳘स्तृणाति॥  
## २५
स आ᳘स्तृणाति॥  
(ती) इयं᳘ ते राडि᳘ति राज्य᳘मे᳘वास्मिन्नेत᳘द्दधात्य᳘थैनमा᳘सादयति य᳘न्ता ऽसि य᳘मन इ᳘ति यन्ता᳘रमे᳘वैनमेतद्य᳘मनमासां᳘ प्रजा᳘नां करोति ध्रु᳘वो ऽसि धरु᳘ण ऽइ᳘ति ध्रुव᳘मे᳘वैनमेत᳘द्धरु᳘णमस्मिँ᳘ल्लोके᳘ करोति कृष्यै᳘ त्वा क्षे᳘माय त्वा रय्यै᳘ त्वा पो᳘षाय त्वे᳘ति साध᳘वे त्वे᳘त्ये᳘वैत᳘दाह॥  
