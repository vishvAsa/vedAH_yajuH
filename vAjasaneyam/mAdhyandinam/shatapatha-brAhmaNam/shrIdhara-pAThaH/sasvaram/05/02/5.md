+++
title = "५"

+++
## ०१
आग्नावैष्णवमे᳘कादशकपालं पुरोडा᳘शं नि᳘र्व्वपति॥  
(त्यै) ऐन्द्रावैष्णवं᳘ चरुं᳘ व्वैष्णवं त्रि᳘कपालं वा पुरोडा᳘शं चरुं᳘ वा ते᳘न त्रिषंयुक्ते᳘न यजते पु᳘रुषानेत᳘द्देवा ऽउ᳘पायंस्त᳘थो ऽए᳘वैष᳘ ऽएतत्पु᳘रुषानेवो᳘पैति॥  
## ०२
स य᳘दाग्नावैष्णवः [[???]]॥  
(ऽ) ए᳘कादशकपालः पुरोडा᳘शो भ᳘वत्यग्निर्व्वै᳘ दाता᳘ व्वैष्णवाः पुरुषास्त᳘दस्मा ऽअग्नि᳘र्दाता [[???]] पु᳘रुषान्ददाति॥  
## ०३
(त्य᳘) अ᳘थ य᳘दैन्द्राव्वैष्णवः᳘॥  
(श्च) चरुर्भ᳘वती᳘न्द्रो वै य᳘जमानो व्वैष्णवाः पु᳘रुषाः स या᳘ने᳘वास्मा ऽअग्नि᳘र्दाता पु᳘रुषान्द᳘दाति तै᳘रे᳘वैतत्स᳘ᳫँ᳘स्पृशते ता᳘नात्म᳘न्कुरुते॥  
## ०४
(ते᳘ ऽथा) अ᳘थ य᳘द्वैष्णवः [[???]]॥  
(स्त्रि᳘) त्रि᳘कपालो वा पुरोडा᳘शो भ᳘वति चरु᳘र्व्वा या᳘ने᳘वास्मा ऽअग्नि᳘र्दाता पु᳘रुषान्द᳘दाति ते᳘ष्वे᳘वैत᳘दन्ततः प्र᳘तितिष्ठति यद्वै पु᳘रुषवान्क᳘र्म चि᳘कीर्षति शक्नो᳘ति वै तत्क᳘र्तुं तत्पु᳘रुषाने᳘वैतदु᳘पैति पु᳘रुषवान्त्सूया ऽइ᳘ति त᳘स्य व्वामनो गौर्द᳘क्षिणा स हि᳘ व्वैष्णवो य᳘द्वामनः [[???]]॥  
## ०५
(नो ऽथा᳘) अथा᳘परेण त्रिषंयुक्ते᳘न यजते॥  
स᳘ आग्नापौष्णमे᳘कादशकपालं पुरोडा᳘शं नि᳘र्व्वपत्यैन्द्रापौष्णं᳘ चरुं पौष्णं [[???]] चरुं ते᳘न त्रिषंयुक्ते᳘न यजते पशू᳘नेव त᳘द्देवा ऽउ᳘पायंस्त᳘थो ऽए᳘वैष᳘ एत᳘त्पशू᳘नेवो᳘पैति॥  
## ०६
स य᳘दाग्नापौष्णः [[???]]॥  
(ऽ) ए᳘कादशकपालः पुरोडा᳘शो भ᳘वत्यग्निर्व्वै᳘ दाता᳘ पौष्णाः᳘ पश᳘वस्त᳘दस्मा ऽअग्नि᳘रेव᳘ दाता᳘ पशू᳘न्ददाति॥  
## ०७
(त्य᳘) अ᳘थ य᳘दैन्द्रापौष्णः᳘॥  
(श्च) चरुर्भ᳘वती᳘न्द्रो वै य᳘जमानः पौष्णाः᳘ पश᳘वः स या᳘ने᳘वास्मा ऽअग्नि᳘र्दाता᳘ पशून्द᳘दाति तै᳘रे᳘वैतत्स᳘ᳫँ᳘स्पृशते ता᳘नात्म᳘न्कुरुते॥  
## ०८
(ते᳘ ऽथ) अथ य᳘त्पौष्णः᳘॥  
(श्च) चरुर्भ᳘वति या᳘ने᳘वास्मा ऽअग्नि᳘र्दाता᳘ पशून्द᳘दाति ते᳘ष्वे᳘वैत᳘दन्ततः प्र᳘तितिष्ठति यद्वै᳘ पशुमान्क᳘र्म चि᳘कीर्षति शक्नो᳘ति वै तत्क᳘र्त्तुं त᳘त्पशू᳘ने᳘वैतदु᳘पैति पशुमा᳘न्त्सूया ऽइ᳘ति त᳘स्य श्यामो गौर्द᳘क्षिणा स हि᳘ पौष्णो य᳘च्छ्यामो द्वे वै᳘ श्याम᳘स्य रूपे᳘ शुक्लं᳘ चैव लो᳘म कृष्णं᳘ च द्वन्द्वं वै मिथुनं᳘ प्रज᳘ननं वै᳘ पूषा᳘ पश᳘वो हि᳘ पूषा᳘ पश᳘वो हि᳘ प्रज᳘ननं मिथुन᳘मे᳘वैत᳘त्प्रज᳘ननं क्रियते त᳘स्माच्छ्यामो गौर्द᳘क्षिणा॥  
## ०९
(णा ऽथा) अथा᳘परेण त्रिषंयुक्ते᳘न यजते᳘॥  
सो ऽग्नीषोमी᳘यमे᳘कादशकपालं पुरोडा᳘शं नि᳘र्व्वपत्यैन्द्रासौम्यं᳘ चरु᳘ᳫँ᳘ सौम्यं᳘ चरुं ते᳘न त्रिषंयुक्ते᳘न यजते व्व᳘र्च ऽएव त᳘द्देवा ऽउ᳘पायंस्त᳘थो ऽए᳘वैष᳘ एतद्व᳘र्च ऽएवो᳘पैति॥  
## १०
स य᳘दग्नीषोमी᳘यः॥  
(ऽ) ए᳘कादशकपालः पुरोडा᳘शो भ᳘वत्यग्निर्व्वै᳘ दाता व्व᳘र्चः सो᳘मस्त᳘दस्मा ऽअग्नि᳘रेव᳘ दाता व्व᳘र्चो ददाति॥  
## ११
(त्य᳘) अ᳘थ य᳘दैन्द्रासौम्यः᳘॥  
(श्च) चरुर्भ᳘वती᳘न्द्रो वै य᳘जमानो व्व᳘र्चः सो᳘मः स य᳘दे᳘वास्मा ऽअग्नि᳘र्दाता व्व᳘र्चो द᳘दाति ते᳘नै᳘वैतत्स᳘ᳫँ᳘स्पृशते त᳘दात्म᳘न्कुरुते᳘॥  
## १२
(ते᳘ ऽथ) अ᳘थ य᳘त्सौम्यः᳘॥  
(श्च) चरुर्भ᳘वति य᳘दे᳘वास्मा ऽअग्नि᳘र्दाता व्व᳘र्चो द᳘दाति त᳘स्मिन्ने᳘वैत᳘दन्ततः प्र᳘तितिष्ठति यद्वै᳘ व्वर्चस्वी क᳘र्म चि᳘कीर्षति शक्नो᳘ति वै तत्क᳘र्त्तुं तद्व᳘र्च ऽए᳘वैतदु᳘पैति व्वर्चस्वी᳘ सूया ऽइ᳘ति᳘ नो ह्यवर्च᳘सो᳘ [[???]] व्याप्त्या चनार्थो᳘ ऽस्ति त᳘स्य बभ्रुर्गौर्द᳘क्षिणा स हि᳘ सौम्यो य᳘द्बभ्रुः [[???]]॥  
## १३
(र᳘) अ᳘थ श्वो᳘भूते᳘॥  
व्वैश्वानरं द्वा᳘दशकपालं पुरोडा᳘शं नि᳘र्व्वपति व्वारुणं᳘ यवम᳘यं चरुं ता᳘भ्यामनूचीनाहं व्वे᳘ष्टिभ्यां य᳘जते समान᳘बर्हिर्भ्यां वा॥  
## १४
स य᳘द्वैश्वानरो भ᳘वति॥  
संव्वत्सरो वै᳘ व्वैश्वानरः᳘ संव्वत्सरः᳘ प्रजा᳘पतिः प्रजा᳘पतिरेव त᳘द्भूमा᳘नं प्रजाः᳘ ससृजे भूमा᳘नं प्रजाः᳘ सृष्ट्वा᳘ सूया ऽइ᳘ति त᳘थो ऽए᳘वैष᳘ ऽएत᳘द्भूमा᳘नं प्रजाः᳘ सृजते भूमा᳘नं प्रजाः सृष्ट्वा᳘ सूया ऽइति [[???]]॥  
## १५
(त्य᳘) अ᳘थ यद्द्वा᳘दशकपालो भ᳘वति॥  
द्वा᳘दश वै मा᳘साः संव्वत्सर᳘स्य संव्वत्सरो᳘ व्वैश्वानरस्त᳘स्माद्द्वा᳘दशकपालो भवति॥  
## १६
(त्य᳘) अ᳘थ य᳘द्वारुणो᳘ यवम᳘यश्चरुर्भ᳘वति॥  
तत्स᳘र्व्वस्मादे᳘वैत᳘द्वरुणपाशात्स᳘र्व्वस्माद्वरु᳘ण्यात्प्रजाः प्र᳘मुञ्चति ता᳘ ऽअस्यानमीवा᳘ अकिल्विषाः᳘ प्रजाः प्र᳘जायन्ते ऽनमीवा᳘ ऽअकिल्विषाः᳘ प्रजा᳘ ऽअभि᳘ सूया ऽइ᳘ति॥  
## १७
(त्यृ) ऋषभो᳘ व्वैश्वानर᳘स्य द᳘क्षिणा॥  
संव्वत्सरो वै᳘ व्वैश्वानरः᳘ संव्वत्सरः᳘ प्रजा᳘पतिर्ऋषभो वै᳘ पशूनां᳘ प्रजा᳘पतिस्त᳘स्मादृषभो᳘ व्वैश्वानर᳘स्य द᳘क्षिणा कृष्णं व्वा᳘सो व्वारुण᳘स्य तद्धि᳘ व्वारुणं य᳘त्कृष्णं य᳘दि कृष्णं न᳘ व्विन्देद᳘पि यदेव [[???]] कि᳘ञ्च व्वासः [[???]] स्याद्ग्रन्थि᳘भिर्हि व्वा᳘सो वारुणं᳘ व्वरु᳘ण्यो हि᳘ ग्रन्थिः [[???]]॥  
