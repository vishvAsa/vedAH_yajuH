+++
title = "५"

+++
## ०१
व्व᳘रुणाद्ध वा᳘ ऽअभिषिषिचानाद्भर्गो᳘ ऽपचक्राम॥  
व्वी᳘र्यं [[???]] वै भ᳘र्ग ऽएष व्वि᳘ष्णुर्यज्ञः᳘ [[???]] सो ऽस्माद᳘पचक्राम श᳘श्वद्य᳘ ऽए᳘षो ऽपाᳫँ᳭ र᳘सः स᳘म्भृतो भवति [[???]] ये᳘नैनमेत᳘दभिषिञ्च᳘ति᳘ सो ऽस्य भ᳘र्गं नि᳘र्जघान॥  
## ०२
त᳘मेता᳘भिर्देव᳘ताभिरनुस᳘मसर्पत्॥  
(त्स) सवित्रा᳘ प्रसवित्रा स᳘रस्वत्या व्वाचा त्व᳘ष्ट्रा रूपैः᳘ पूष्णा᳘ पशु᳘भिरिन्द्रेणास्मे बृ᳘हस्प᳘तिना ब्र᳘ह्मणा व्व᳘रुणेनौ᳘जसा ऽग्नि᳘ना ते᳘जसा सो᳘मेन रा᳘ज्ञा व्वि᳘ष्णुनैव᳘ दशम्या᳘ देव᳘तया᳘ ऽन्वविन्दत्॥  
## ०३
(त्त) तद्य᳘देनमेता᳘भिर्देव᳘ताभिरनुसम᳘सर्पत्॥  
(त्त᳘) त᳘स्मात्सᳫँ᳭सृ᳘पो नामा᳘थ य᳘द्दशमे᳘ ऽहन्प्र᳘सुतो भ᳘वति त᳘स्माद्दशपेयो᳘ ऽथो यद्द᳘शदशै᳘कैकं चमस᳘मनुप्र᳘सृप्ता भ᳘वन्ति त᳘स्माद्वेव᳘ दशपे᳘यः॥  
## ०४
(स्त᳘) त᳘दाहुः॥  
(र्द᳘) द᳘श पितामहा᳘न्त्सोमपा᳘न्त्संख्या᳘य प्र᳘सर्पेत्त᳘थो हास्य सोमपीथ᳘मश्नुते दशपे᳘यो ही᳘ति तद्वै ज्या द्वौ त्रीनि᳘त्येव᳘ पितामहा᳘न्त्सोमपा᳘न्विन्दन्ति त᳘स्मादेता᳘ ऽएव᳘ देव᳘ताः संख्या᳘य प्र᳘सर्पेत्॥  
## ०५
(दे) एता᳘भिर्व्वै᳘ देव᳘ताभिर्व्व᳘रुण ऽएत᳘स्य सोमपीथ᳘माश्नुत॥  
त᳘थो ऽऽए᳘वैष᳘ ऽएता᳘भिरेव᳘ देव᳘ताभिरेत᳘स्य सोमपीथ᳘मश्नुते त᳘स्मादेता᳘ ऽएव᳘ देव᳘ताः संख्या᳘य प्र᳘सर्पेद᳘थ य᳘दै᳘वैषोदवसानीये᳘ष्टिः संति᳘ष्ठत ऽएत᳘स्याभिषेचनी᳘यस्य॥  
## ०६
(स्या᳘) अ᳘थैता᳘नि हवी᳘ᳫँ᳘षि नि᳘र्व्वपति॥  
सावित्रं द्वा᳘दशकपालं व्वा ऽष्टा᳘कपालं वा पुरोडा᳘शᳫँ᳭ सविता वै᳘ देवा᳘नां प्रसविता᳘ सवितृ᳘प्रसूत ऽएव तद्व᳘रुणो ऽनुस᳘मसर्पत्त᳘थो ऽए᳘वैष᳘ एत᳘त्सवितृ᳘प्रसूत ऽए᳘वानुस᳘ᳫँ᳘सर्पति तत्रै᳘कं पुण्ड᳘रीकं प्र᳘यच्छति॥  
## ०७
(त्य᳘) अ᳘थ सारस्वतं᳘ चरुं नि᳘र्व्वपति॥  
व्वाग्वै स᳘रस्वती व्वा᳘चैव तद्व᳘रुणो ऽनुस᳘मसर्पत्त᳘थो ऽए᳘वैष᳘ एत᳘द्वा᳘चै᳘वानुस᳘ᳫँ᳘सर्पति तत्रै᳘कं पुण्ड᳘रीकं प्र᳘यच्छति॥  
## ०८
(त्य᳘) अ᳘थ त्वाष्ट्रं द᳘शकपालं पुरोडा᳘शं नि᳘र्व्वपति॥  
त्व᳘ष्टा वै᳘ रूपा᳘णामीष्टे त्व᳘ष्ट्रैव त᳘द्रूपैर्व्व᳘रुणो ऽनुस᳘मसर्पत्त᳘थो ऽए᳘वैष᳘ एतत्त्व᳘ष्ट्रैव᳘ रूपै᳘रनुस᳘ᳫँ᳘सर्पति तत्रै᳘कं पुण्ड᳘रीकं प्र᳘यच्छति॥  
## ०९
(त्य᳘) अ᳘थ पौष्णं᳘ चरुं नि᳘र्व्वपति॥  
पश᳘वो वै᳘ पूषा᳘ पशु᳘भिरेव तद्व᳘रुणो ऽनुस᳘मसर्पत्त᳘थो ऽए᳘वैष᳘ एत᳘त्पशु᳘भिरे᳘वानुस᳘ᳫँ᳘सर्पति तत्रै᳘कं पुण्ड᳘रीकं प्र᳘यच्छति॥  
## १०
(त्य᳘) अ᳘थैन्द्रमे᳘कादशकपालं पुरोडा᳘शं नि᳘र्व्वपति॥  
(ती) इन्द्रियं वै᳘ व्वीर्य᳘मि᳘न्द्र ऽइन्द्रिये᳘णैव त᳘द्वी᳘र्येण व्व᳘रुणो ऽनुस᳘मसर्पत्त᳘थो ऽए᳘वैष᳘ ऽएत᳘दिन्द्रिये᳘णैव᳘ व्वी᳘र्येणानुस᳘ᳫँ᳘सर्पति तत्रै᳘कं पुण्ड᳘रीकं प्र᳘यच्छति॥  
## ११
(त्य᳘) अ᳘थ बार्हस्पत्यं᳘ चरुं नि᳘र्व्वपति॥  
ब्र᳘ह्म वै बृ᳘हस्प᳘तिर्ब्र᳘ह्मणैव तद्व᳘रुणो ऽनुस᳘मसर्पत्त᳘थो ऽए᳘वैष᳘ एतद्ब्र᳘ह्मणै᳘वानुस᳘ᳫँ᳘सर्पति तत्रै᳘कं पुण्ड᳘रीकं प्र᳘यच्छति॥  
## १२
(त्य᳘) अ᳘थ व्वारुणं᳘ यवम᳘यं चरुं नि᳘र्व्वपति॥  
स ये᳘नैवौ᳘जसेमाः᳘ प्रजा व्व᳘रुणो᳘ ऽगृह्णात्ते᳘नैव तदो᳘जसा व्व᳘रुणो ऽनुस᳘मसर्पत्ते᳘नो ए᳘वैष तदो᳘जसा ऽनु स᳘ᳫँ᳘सर्पति तत्रै᳘कं पुण्ड᳘रीकं प्र᳘यच्छति॥  
## १३
(त्यु) उपस᳘दो दश᳘म्यो देव᳘ताः॥  
(स्त᳘) त᳘त्र प᳘ञ्च पुण्ड᳘रीकाण्यु᳘पप्र᳘यच्छति तां द्वा᳘दशपुण्डरीकाᳫँ᳭ स्र᳘जं प्र᳘तिमुञ्चते सा᳘ दीक्षा त᳘या दीक्ष᳘या दीक्षते॥  
## १४
(ते᳘ ऽथ) अ᳘थ यद्द्वा᳘दश भ᳘वन्ति॥  
द्वा᳘दश वै मा᳘साः संव्वत्सर᳘स्य स᳘र्व्वं वै᳘ संव्वत्सरः स᳘र्व्वेणै᳘वैनमेत᳘द्दीक्षयति या᳘नि पुण्ड᳘रीकाणि ता᳘नि दिवो᳘ रूपं ता᳘नि न᳘क्षत्राणाᳫँ᳭ रूपं ये व्व᳘धका᳘स्ते ऽन्त᳘रिक्षस्य रूपं या᳘नि बि᳘सानि ता᳘न्यस्यै त᳘देनमेषु᳘ लोकेष्व᳘धि दीक्षयति॥  
## १५
(त्य᳘) अ᳘थ रा᳘जानं क्रीत्वा᳘॥  
द्वे᳘धोपन᳘ह्य प᳘रिवहन्ति त᳘तो ऽर्ध᳘मासन्द्या᳘मासा᳘द्य प्र᳘चरत्य᳘थ य᳘ ऽए᳘षो ऽर्धो᳘ ब्रह्म᳘णो गृहे नि᳘हितो भ᳘वति त᳘मासन्द्या᳘मासा᳘द्यातिथ्ये᳘न प्र᳘चरति य᳘दातिथ्ये᳘न प्रच᳘रत्य᳘थोपस᳘द्भिः प्र᳘चरति य᳘दोपस᳘द्भिः प्रच᳘रति॥  
## १६
(त्य᳘) अ᳘थैता᳘नि हवी᳘ᳫँ᳘षि नि᳘र्व्वपति॥  
(त्या) आग्नेय᳘मष्टा᳘कपालं पुरोडा᳘शᳫँ᳭ सौम्यं᳘ चरुं᳘ व्वैष्णवं त्रि᳘कपालं वा पुरोडा᳘शं चरुं᳘ वा ते᳘न यथे᳘ष्ट्यैवं᳘ यजते॥  
## १७
त᳘दु त᳘था न᳘ कुर्यात्॥  
(द्ध᳘) ह्व᳘लति वा᳘ ऽएष यो᳘ यज्ञपथादेत्ये᳘ति वा᳘ ऽएष᳘ यज्ञपथाद्य᳘ ऽउपसत्पथादे᳘ति त᳘स्मादुपसत्पथा᳘देव᳘ नेयात्॥  
## १८
(त्स) स य᳘दग्निं य᳘जति॥  
(त्य) अग्नि᳘नै᳘वैतत्ते᳘जसा ऽनुस᳘ᳫँ᳘सर्पत्य᳘थ यत्सो᳘मं य᳘जति सो᳘मेनै᳘वैतद्रा᳘ज्ञा ऽनुस᳘ᳫँ᳘सर्पत्य᳘थ यद्वि᳘ष्णुं य᳘जति यज्ञो वै व्वि᳘ष्णुस्त᳘द्यज्ञं᳘ प्रत्य᳘क्षमाप्नोति तं᳘ प्रत्य᳘क्षमा᳘प्त्वा ऽऽत्म᳘न्कुरुते॥  
## १९
स᳘ एष᳘ सप्तद᳘शो ऽग्निष्टोमो᳘ भवति॥  
सप्तदशो वै᳘ प्रजा᳘पतिः प्रजा᳘पतिर्यज्ञस्त᳘द्यज्ञं᳘ प्रत्य᳘क्षमाप्नोति तं᳘ प्रत्य᳘क्षमा᳘प्त्वा ऽऽत्म᳘न्कुरुते॥  
## २०
त᳘स्य द्वा᳘दश प्रथम᳘गर्भाः॥ 
षष्ठौ᳘ह्यो द᳘क्षिणा द्वा᳘दश वै मा᳘साः संव्वत्सर᳘स्य संवत्सरः᳘ प्रजा᳘पतिः प्रजा᳘पतिर्यज्ञस्त᳘द्यज्ञं᳘ प्रत्य᳘क्षमाप्नोति तं᳘ प्रत्य᳘क्षमा᳘प्त्वा ऽऽत्म᳘न्कुरुते॥  
## २१
ता᳘सां द्वा᳘दश ग᳘र्भाः॥  
(स्ता) ताश्च᳘तुर्विᳫँ᳭शतिश्च᳘तुर्विᳫँ᳭शतिर्व्वै᳘ संव्वत्सर᳘स्यार्धमासाः᳘ संव्वत्सरः᳘ प्रजा᳘पतिः प्रजा᳘पतिर्यज्ञस्त᳘द्यज्ञं᳘ प्रत्य᳘क्षमाप्नोति तं᳘ प्रत्य᳘क्षमा᳘प्त्वा ऽऽत्म᳘न्कुरुते॥  
## २२
ता᳘ ब्रह्म᳘णे ददाति॥  
ब्रह्मा हि᳘ यज्ञं᳘ दक्षिण᳘तो ऽभिगोपाय᳘ति त᳘स्मात्ता᳘ ब्रह्म᳘णे ददाति हिरण्म᳘यीᳫँ᳭ स्र᳘जमुद्गात्रे᳘ रुक्मᳫँ᳭ हो᳘त्रे हिरण्म᳘यौ प्राकाशा᳘वध्वर्यु᳘भ्याम᳘श्वं प्रस्तोत्रे᳘ व्वशां᳘ मैत्रावरुणा᳘य ऽर्षभं᳘ ब्राह्मणाच्छᳫँ᳭सि᳘ने व्वा᳘ससी नेष्टापोतृ᳘भ्यामन्यतर᳘तो युक्तं यवाचित᳘मच्छावाका᳘य गा᳘मग्नी᳘धे॥  
## २३
ता वा᳘ ऽएताः [[???]]॥  
(०) द्वा᳘दश वा त्र᳘योदश वा द᳘क्षिणा भवन्ति द्वा᳘दश वा वै त्र᳘योदश वा संव्वत्सर᳘स्य मा᳘साः संव्वत्सरः᳘ प्रजा᳘पतिः प्रजा᳘पतिर्यज्ञस्त᳘द्यज्ञं᳘ प्रत्य᳘क्षमाप्नोति तं᳘ प्रत्य᳘क्षमा᳘प्त्वा ऽऽत्म᳘न्कुरुते॥  
