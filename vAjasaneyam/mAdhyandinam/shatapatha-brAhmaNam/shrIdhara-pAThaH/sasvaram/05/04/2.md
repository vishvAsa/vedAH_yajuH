+++
title = "२"

+++
## ०१
तं वै प्रा᳘ञ्चं ति᳘ष्ठन्तमभि᳘षिञ्चति॥  
पुर᳘स्ताद्ब्राह्म᳘णो ऽभि᳘षिञ्चत्यध्वर्यु᳘र्वा यो᳘ वा ऽस्य पुरो᳘हितो भ᳘वति पश्चादि᳘तरे॥  
## ०२
सो᳘मस्य त्वा द्युम्नेनाभि᳘षिञ्चामी᳘ति॥  
व्वी᳘र्येणैत᳘दाहाग्नेर्भ्रा᳘जसे᳘ति व्वी᳘र्येणै᳘वैत᳘दाह सू᳘र्यस्य व्व᳘र्चसे᳘ति व्वी᳘र्येणै᳘वैत᳘दाहे᳘न्द्रस्येन्द्रियेणे᳘ति व्वी᳘र्येणै᳘वैत᳘दाह क्षत्रा᳘णां क्षत्र᳘पतिरेधी᳘ति रा᳘ज्ञामधिराज᳘ ऽएधी᳘त्ये᳘वैत᳘दाहा᳘ति दिद्यू᳘न्पाहीती᳘षवो वै᳘ दिद्य᳘व ऽइषुवध᳘मे᳘वैनमेतद᳘तिनयति त᳘स्मादाहा᳘ति दिद्यू᳘न्पाही᳘ति॥  
## ०३
(ती) इमं᳘ देवाः॥  
(ऽ) असपत्न᳘ᳫँ᳘ सुवध्वमि᳘तीमं᳘ देवा ऽअभ्रातृव्य᳘ᳫँ᳘ सुवध्वमि᳘त्ये᳘वैत᳘दाह महते᳘ क्षत्रा᳘य महते ज्यै᳘ष्ठ्याये᳘ति ना᳘त्र तिरो᳘हितमिवास्ति महते जा᳘नराज्याये᳘ति महते ज᳘नानाᳫँ᳭ राज्याये᳘त्ये᳘वैत᳘दाहे᳘न्द्रस्येन्द्रियाये᳘ति व्वी᳘र्याये᳘त्ये᳘वैत᳘दाह यदाहे᳘न्द्रस्येन्द्रियाये᳘तीम᳘ममु᳘ष्य पुत्र᳘ममु᳘ष्यै पुत्रमि᳘ति तद्य᳘दे᳘वास्य ज᳘न्म त᳘त ऽए᳘वैत᳘दाहास्यै᳘ व्विश ऽइ᳘ति य᳘स्यै व्विशो रा᳘जा भ᳘वत्येष᳘ वो ऽमी रा᳘जा सो᳘मो ऽस्मा᳘कं ब्राह्मणा᳘नाᳫँ᳭ राजे᳘ति त᳘दस्मा ऽइदᳫँ᳭ स᳘र्वमा᳘द्यं [[???]] करोति ब्राह्मण᳘मे᳘वापो᳘द्धरति त᳘स्माद्ब्राह्म᳘णो ऽनाद्यः सो᳘मराजा हि भ᳘वति॥ [शतम् ३२००]  
## ०४
(त्य᳘) अ᳘थैत᳘मभिषेक᳘म्॥  
(ङ्कृ) कृष्णविषाण᳘या ऽनुवि᳘मृष्टे व्वी᳘र्यं [[???]] वा᳘ ऽएत᳘दपाᳫँ᳭ र᳘सः स᳘म्भृतो भवति ये᳘नैनमेत᳘दभिषिञ्च᳘तीदं᳘ मे व्वी᳘र्यᳫँ᳭ [[???]] स᳘र्व्वमात्मा᳘नमु᳘पस्पृशादि᳘ति त᳘स्माद्वा᳘ ऽअनुवि᳘मृष्टे᳘॥  
## ०५
सो ऽनुवि᳘मृष्टे॥  
प्र प᳘र्वतस्य व्वृषभ᳘स्य पृष्ठादि᳘ति य᳘था ऽयं प᳘र्वतो ऽतिष्ठा᳘वा य᳘थ ऽर्षभः᳘ पशू᳘नतिष्ठा᳘वैवं वा᳘ ऽएष᳘ इदᳫँ᳭ स᳘र्वम᳘तितिष्ठत्यर्व्वा᳘गे᳘वास्मादिदᳫँ᳭ स᳘र्व्वं भवति यो᳘ राजसू᳘येन य᳘जते त᳘स्मादाह प्र प᳘र्वतस्य व्वृषभ᳘स्य पृष्ठान्ना᳘वश्चरन्ति स्वसि᳘च ऽइयानाः [[???]]। ता आ᳘ववृत्रन्नधरागु᳘दक्ता अ᳘हिं बु᳘ध्न्यम᳘नुरी᳘यमाणा ऽइति [[???]]॥  
## ०६
(त्य᳘) अ᳘थैनमन्त᳘रेव᳘ शार्दूलचर्म᳘णि॥ 
व्विष्णुक्रमा᳘न्क्रमयति व्वि᳘ष्णोर्व्विक्र᳘मणमसि व्वि᳘ष्णोर्व्वि᳘क्रान्तमसि व्वि᳘ष्णोः क्रान्त᳘मसी᳘तीमे वै᳘ लोका व्वि᳘ष्णोर्व्विक्र᳘मणं व्वि᳘ष्णोर्व्वि᳘क्रान्तं व्वि᳘ष्णोः क्रान्तं त᳘दिमा᳘नेव᳘ लोका᳘न्त्समारु᳘ह्य स᳘र्व्वमे᳘वेद᳘मुप᳘र्यु᳘परि भवत्यर्व्वा᳘गे᳘वास्मादिदᳫँ᳭ स᳘र्व्वं भवति॥  
## ०७
(त्य᳘) अ᳘थ ब्राह्मण᳘स्य पा᳘त्रे॥  
सᳫँ᳭स्रवा᳘न्त्सम᳘वनयति त᳘द्ब्राह्मणᳫँ᳭ रा᳘जानम᳘नु य᳘शः करोति त᳘स्माद्ब्राह्मणो रा᳘जानम᳘नुय᳘शः॥  
## ०८
(त्य᳘) त᳘द्यो ऽस्य पुत्रः᳘ प्रिय᳘तमो भ᳘वति॥  
त᳘स्मा ऽएतत्पा᳘त्रं प्र᳘यच्छतीदं᳘ मे ऽयं᳘ व्वी᳘र्यं पु᳘त्रो ऽनुसं᳘तनवदिति [[???]]॥  
## ०९
(त्य᳘) अ᳘थ प्रतिपरे᳘त्य गा᳘र्हपत्यमन्वा᳘रब्धे जुहोति॥  
प्र᳘जापते न त्व᳘देता᳘न्यन्यो व्वि᳘श्वा रूपा᳘णि प᳘रि ता᳘ बभूव॥ य᳘त्कामास्ते जुहुमस्त᳘न्नो ऽअस्त्वय᳘ममु᳘ष्य पिते᳘ति तद्यः᳘ पुत्रस्तं᳘ पित᳘रं करो᳘ति यः᳘ पिता तं᳘ पुत्रं त᳘देनयोर्व्वी᳘र्ये व्य᳘तिषजत्यसा᳘वस्य᳘ पिते᳘ति तद्यः᳘ पिता तं᳘ पित᳘रं करो᳘ति यः᳘ पुत्रस्तं᳘ पुत्रं त᳘देनयोर्व्वी᳘र्ये व्यतिष᳘ज्य [[???]] पु᳘नरेव᳘ यथायथं᳘ करोति व्वय᳘ᳫँ᳘ स्याम प᳘तयो रयीणाᳫँ᳭ स्वाहे᳘त्याशी᳘रे᳘वै᳘षैत᳘स्य क᳘र्मण ऽआशि᳘षमे᳘वैतदा᳘शास्ते॥  
## १०
(स्ते᳘ ऽथ) अ᳘थ य᳘ ऽएष᳘ सᳫँ᳭स्रवो᳘ ऽतिरिक्तो भ᳘वति। त᳘माग्नीध्री᳘ये जुहोत्य᳘तिरिक्तो वा᳘ ऽएष᳘ सᳫँ᳭स्रवो᳘ भवत्य᳘तिरिक्त ऽआग्नीध्री᳘यो गा᳘र्हपत्ये हवी᳘ᳫँ᳘षि श्रप᳘यन्त्याहवनी᳘ये जुह्वत्य᳘थैषो᳘ ऽतिरिक्तस्तद᳘तिरिक्त ऽए᳘वैतद᳘तिरिक्तं दधात्युत्तरार्धे᳘ जुहोत्येष᳘ ह्येत᳘स्य देव᳘स्य दिक्त᳘स्मादुत्तरार्धे᳘ जुहोति स᳘ जुहोति रु᳘द्र य᳘त्ते क्रि᳘वि प᳘रं ना᳘म त᳘स्मिन्हुत᳘मस्यमेष्ट᳘मसि स्वाहे᳘ति॥  
