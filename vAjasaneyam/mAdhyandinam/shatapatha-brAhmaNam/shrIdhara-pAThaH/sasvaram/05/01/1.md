+++
title = "१"

+++
## ०१
देवा᳘श्च वा ऽअ᳘सुराश्च॥  
(श्चो) उभ᳘ये प्राजापत्याः᳘ पस्पृधिरे ततो᳘ ऽसुरा ऽअतिमाने᳘नैव क᳘स्मिन्नु᳘ व्वयं᳘ जुहुयामे᳘ति स्वे᳘ष्वे᳘वा᳘स्येषु जु᳘ह्वतश्चेरु᳘स्ते ऽतिमाने᳘नैव प᳘राबभूवुस्त᳘स्मान्ना᳘तिमन्येत पराभव᳘स्य हैतन्मु᳘खं य᳘दतिमानः [[???]]॥  
## ०२
(नो᳘ ऽथ) अ᳘थ देवाः᳘॥  
(ऽ) अ᳘न्यो ऽन्य᳘स्मिन्नेव जु᳘ह्वतश्चेरुस्ते᳘भ्यः प्रजा᳘पतिरात्मा᳘नं प्र᳘ददौ यज्ञो᳘ हैषामास यज्ञो हि᳘ देवा᳘नाम᳘न्नम्॥  
## ०३
ते᳘ होचुः॥  
क᳘स्य न ऽइदं᳘ भविष्यती᳘ति ते म᳘म ममे᳘त्येव न᳘ सम्पादया᳘ञ्चक्रुस्ते हा᳘सम्पाद्योचुराजि᳘मे᳘वास्मि᳘न्नजामहै स यो᳘ न उज्जेष्य᳘ति त᳘स्य न इदं᳘ भविष्यती᳘ति तथे᳘ति त᳘स्मिन्नाजि᳘माजन्त॥  
## ०४
स बृ᳘हस्प᳘तिः॥  
सविता᳘रमेव᳘ प्रसवायो᳘पाधावत्सविता वै᳘ देवा᳘नां प्रसवि᳘तेदं᳘ [[???]] मे प्र᳘सुव त्व᳘त्प्रसूत ऽइदमु᳘ज्जयानी᳘ति त᳘दस्मै सविता᳘ प्रसविता प्रा᳘सुवत्त᳘त्सवितृ᳘प्रसूत ऽउ᳘दजयत्स᳘ इदꣳ स᳘र्व्वमभवत्स᳘ इदꣳ स᳘र्व्वमु᳘दजयत्प्रजा᳘पति᳘ᳫँ᳘ ह्यु᳘द᳘जयत्स᳘र्व्वमु᳘ ह्ये᳘वेदं᳘ प्रजा᳘पतिस्ते᳘ने᳘ष्ट्वैता᳘मे᳘वोर्ध्वां दिशमु᳘दक्रामत्त᳘स्माद्य᳘श्च व्वे᳘द य᳘श्च [[???]] नै᳘षोर्ध्वा बृ᳘हस्प᳘तेर्दिगि᳘त्ये᳘वाहुः॥  
## ०५
(स्त) तद्ये᳘ ह स्म पुरा᳘ व्वाजपे᳘येन य᳘जन्ते॥  
(न्त ऽ) एता᳘ᳫँ᳭ ह स्मै᳘वोर्ध्वां दि᳘शमु᳘त्क्रामन्ति त᳘त ऽऔ᳘पाविनैव᳘ जानश्रुतेये᳘न प्रत्य᳘वरूढं त᳘तो ऽर्व्वाची᳘नं प्रत्य᳘वरोहन्ति॥  
## ०६
तेने᳘न्द्रो ऽयजत॥  
स᳘ इदᳫँ᳭ स᳘र्व्वमभवत्स᳘ इदᳫँ᳭ स᳘र्व्वमु᳘दजयत्प्रजा᳘पति᳘ᳫँ᳘ ह्युद᳘जयत्स᳘र्व्वमु᳘ ह्येवेदं᳘ [[???]] प्रजा᳘पतिस्ते᳘ने᳘ष्ट्वैता᳘मे᳘वोर्ध्वां दि᳘शमु᳘दक्रामत्॥  
## ०७
तद्ये᳘ ह स्म पुरा᳘ व्वाजपे᳘येन य᳘जन्ते॥  
(न्त ऽ) एता᳘ᳫँ᳘ ह स्मै᳘वोर्ध्वां दि᳘शमु᳘त्क्रामन्ति त᳘त ऽऔ᳘पाविनैव᳘ जानश्रुतेये᳘न प्रत्य᳘वरूढं त᳘तो ऽर्व्वाची᳘नं प्रत्य᳘वरोहन्ति॥  
## ०८
स यो᳘ व्वाजपे᳘येन य᳘जते॥  
स᳘ इदᳫँ᳭ स᳘र्व्वं भवति स᳘ इदᳫँ᳭ स᳘र्व्वमु᳘ज्जयति प्रजा᳘पति᳘ᳫँ᳭ ह्युज्जयति [[???]] स᳘र्व्वमु᳘ह्येवेदं᳘ [[???]] प्रजा᳘पतिः॥  
## ०९
(स्त᳘) त᳘दाहुः॥  
(र्न᳘) न᳘ व्वाजपे᳘येन यजे᳘त स᳘र्व्वं वा᳘ ऽएष᳘ ऽइदमु᳘ज्जयति यो᳘ व्वाजपे᳘येन य᳘जते प्रजा᳘पति᳘ᳫँ᳘ ह्युज्ज᳘यति स᳘र्व्वमु᳘ ह्ये᳘वेदं प्रजा᳘पतिः स᳘ ऽइह न कि᳘ञ्चन प᳘रिशिनष्टि त᳘स्येश्वरः᳘ प्रजा पा᳘पीयसी भ᳘वितोरि᳘ति॥  
## १०
त᳘दु वै य᳘जेतैव [[???]]॥  
य᳘ ऽएव᳘मेतं᳘ यज्ञं᳘ कॢप्तं᳘ व्विद्यु᳘र्ऋक्तो᳘ यजुष्टः᳘ सामतो ये᳘ प्रज᳘ज्ञयस्त᳘ ऽएनं याजयेयुरेषा᳘ ह᳘ त्वे᳘वैत᳘स्य यज्ञ᳘स्य स᳘मृद्धिर्य᳘देनं व्विद्वा᳘ᳫँ᳘सो याज᳘यन्ति त᳘स्मादु य᳘जेतैव [[???]]॥  
## ११
स वा᳘ ऽएष᳘ ब्राह्मण᳘स्यैव᳘ यज्ञः [[???]]॥  
(ज्ञो) य᳘देनेन बृ᳘हस्प᳘तिर᳘यजत ब्र᳘ह्म हि बृ᳘हस्प᳘तिर्ब्र᳘ह्म हि᳘ ब्राह्मणो᳘ ऽथो राज᳘न्यस्य [[???]] य᳘देनेनेन्द्रो᳘ ऽयजत क्षत्रᳫँ᳭ ही᳘न्द्रः क्षत्र᳘ᳫँ᳘ राज᳘न्यः [[???]]॥  
## १२
(न्यो) रा᳘ज्ञ एव᳘ राजसू᳘यम्॥  
(ᳫँ᳭) रा᳘जा वै᳘ राजसू᳘येनेष्ट्वा᳘ भवति न वै᳘ ब्राह्मणो᳘ राज्याया᳘लम᳘वरं वै᳘ राजसू᳘यं प᳘रं वाजपे᳘यम्॥  
## १३
(ᳫँ᳭) रा᳘जा वै᳘ राजसू᳘येनेष्ट्वा᳘ भवति॥  
सम्रा᳘ड्वाजपे᳘येना᳘वरᳫँ᳭ हि᳘ राज्यं प᳘रᳫँ᳭ सा᳘म्राज्यं काम᳘येत वै रा᳘जा सम्राड् भ᳘वितुम᳘वरᳫँ᳭ हि᳘ राज्यं प᳘रᳫँ᳭ सा᳘म्राज्यं न᳘ सम्रा᳘ट्कामयेत रा᳘जा भ᳘वितुम᳘वरᳫँ᳭ हि᳘ राज्यं प᳘रᳫँ᳭ सा᳘म्राज्यम्॥  
## १४
(ᳫँ᳭) स यो᳘ व्वाजपे᳘येनेष्ट्वा᳘ सम्राड्भ᳘वति॥  
स᳘ इदᳫँ᳭ स᳘र्व्वᳫँ᳭ सं᳘वृङ्क्ते स क᳘र्मणः कर्मणः पुर᳘स्तादेता᳘ᳫँ᳘ सावित्रीमा᳘हुतिं जुहोति दे᳘व सवितः प्र᳘सुव यज्ञं प्र᳘सुव यज्ञ᳘पतिं भ᳘गाये᳘ति॥  
## १५
तद्य᳘थै᳘वादो बृ᳘हस्प᳘तिः॥  
सविता᳘रं प्रसवा᳘योपा᳘धावत्सविता वै᳘ देवा᳘नां प्रसवि᳘तेदं᳘ मे प्र᳘सुव त्व᳘त्प्रसूत ऽइदमु᳘ज्जयानी᳘ति त᳘दस्मै सविता᳘ प्रसविता प्रा᳘सुवत्त᳘त्सवितृ᳘प्रसूत उद᳘जयदेव᳘मे᳘वैष᳘ ऽएत᳘त्सविता᳘रमेव᳘ प्रसवायो᳘पधावति सविता᳘ वै᳘ देवा᳘नां प्रसवि᳘तेदं᳘ मे प्र᳘सुव त्व᳘त्प्रसूत ऽइदमु᳘ज्जयानी᳘ति त᳘दस्मै सविता [[???]] प्रसविता प्र᳘सौति त᳘त्सवितृ᳘प्रसूत ऽउ᳘ज्जयति॥  
## १६
त᳘स्मादाह॥  
दे᳘व सवितः प्र᳘सुव यज्ञं प्र᳘सुव यज्ञ᳘पतिं भ᳘गाय। दिव्यो᳘ गन्धर्व्वः᳘ केतपूः के᳘तं नः पुनातु व्वाचस्प᳘तिर्व्वा᳘जं नः स्वदतु स्वाहे᳘ति प्रजा᳘पतिर्व्वै᳘ व्वाचस्प᳘तिर᳘न्नं व्वा᳘जः प्रजा᳘पतिर्न ऽइद᳘मद्या᳘न्नᳫँ᳭ स्वदत्वि᳘त्ये᳘वैत᳘दाह स᳘ ऽएता᳘मेवा᳘हुतिं जुहोत्या᳘ श्वः सुत्या᳘या ऽएत᳘द्ध्यस्यैतत्कर्मा᳘रब्धं [[???]] भ᳘वति प्र᳘सन्न ऽएतं᳘ यज्ञं᳘ भवति॥  
