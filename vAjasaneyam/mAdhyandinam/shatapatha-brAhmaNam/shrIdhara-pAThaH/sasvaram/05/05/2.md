+++
title = "२"

+++
## ०१
स वै᳘ प्रयु᳘जाᳫँ᳭ हवि᳘र्भिर्यजते॥  
तद्य᳘त्प्रयु᳘जाᳫँ᳭ हवि᳘र्भिर्य᳘जत ऽऋतून्वा᳘ ऽएत᳘त्सुषुवाणो᳘ युङ्क्ते त᳘ ऽएनमृत᳘वो युक्ता᳘ व्वहन्त्यृतू᳘न्वा प्र᳘युक्तान᳘नुचरति त᳘स्मात्प्रयु᳘जाᳫँ᳭ हवि᳘र्भिर्यजते॥  
## ०२
ता᳘नि वै द्वा᳘दश भवन्ति॥  
द्वा᳘दश वै मा᳘साः संव्वत्सर᳘स्य त᳘स्माद्द्वा᳘दश भवन्ति मासि᳘ मासि यजेते᳘त्याहुः को᳘ व्वेद मनु᳘ष्यस्य [[???]] त᳘स्मान्न᳘ मासि᳘ मासि यजेत शम्यापराव्याधे᳘ शम्यापराव्याध ऽएव᳘ षड्भि᳘र्यजते प्राङ्यान᳘थ पु᳘नरा᳘वृत्तः शम्यापराव्याधे᳘ शम्यापराव्याध ऽएव᳘ षड्भि᳘र्यजते॥  
## ०३
त᳘दु त᳘था न᳘ कुर्यात्॥  
(त्ष᳘) ष᳘डे᳘वैता᳘नि पू᳘र्व्वाणि हवी᳘ᳫँ᳘षि नि᳘र्व्वपति समान᳘बर्हीᳫँ᳭षि ता᳘सां देव᳘तानाᳫँ᳭ रूपं य᳘था शि᳘शिरे युक्त्वा प्रा᳘ञ्च ऽआप्रावृषं᳘ यायुस्तत्ष᳘डृतू᳘न्युङ्क्ते त᳘ ऽएनᳫँ᳭ ष᳘डृत᳘वो युक्ताः प्रा᳘ञ्च ऽआप्रवृषं᳘ व्वहन्ति ष᳘ड्व᳘ ऽर्तून्प्र᳘युक्तानाप्रावृषम᳘नुचरति पूर्व्वाग्निवा᳘हां द्वौ द᳘क्षिणा॥  
## ०४
ष᳘डेवो᳘त्तराणि हवी᳘ᳫँ᳘षि नि᳘र्व्वपति॥  
समान᳘बर्हीᳫँ᳭षि [[???]] ता᳘सां देव᳘तानाᳫँ᳭ रूपं य᳘था पु᳘नराव᳘र्तेरन्वा᳘र्षिकमभि तत्ष᳘डृतू᳘न्युङ्क्ते त᳘ ऽएनᳫँ᳭ ष᳘डृत᳘वो युक्ता व्वा᳘र्षिकमभि᳘ व्वहन्ति ष᳘ड्व ऽर्तून्प्र᳘युक्तान्वा᳘र्षिकम᳘नुचरति पूर्व्वा᳘ग्निवाहां [[???]] द्वौ द᳘क्षिणा तद्य᳘त्पूर्वा᳘ग्निवा᳘हो द᳘क्षिण ऽर्तून्वा᳘ ऽएत᳘त्सुषुवाणो᳘ युङ्क्ते व्व᳘हन्ति वा᳘ ऽअनड्वा᳘हस्त᳘स्मात्पूर्वा᳘ग्निवा᳘हो द᳘क्षिणा॥  
## ०५
त᳘द्ध स्मैत᳘त्पुरा᳘ कुरुपञ्चाला᳘ आहुः॥  
(र्ऋ) ऋत᳘वो वा᳘ ऽअस्मा᳘न्युक्ता᳘ व्वहन्त्यृतू᳘न्वा प्र᳘युक्तान᳘नुचराम ऽइ᳘ति य᳘देषाᳫँ᳭ रा᳘जानो राजसूययाजि᳘न ऽआसुस्त᳘द्ध स्म त᳘द᳘भ्याहुः॥  
## ०६
(रा) आग्ने᳘यो ऽष्टा᳘कपालः पुरोडा᳘शो भवति॥  
सौम्य᳘श्चरुः᳘ सावित्रो द्वा᳘दशकपालो वा ऽष्टा᳘कपालो वा पुरोडा᳘शो बार्हस्पत्य᳘श्चरु᳘स्त्वाष्ट्रो द᳘शकपालः पुरोडा᳘शो व्वैश्वानरो द्वा᳘दशकपाल ऽएता᳘नि षट्पू᳘र्व्वाणि हवी᳘ᳫँ᳘षि भवन्ति॥(शतम् ३३००)  
## ०७
ष᳘डेवो᳘त्तरे चर᳘वः॥  
सारस्वत᳘श्चरुः᳘ पौष्ण᳘श्चरु᳘र्मैत्र᳘श्चरुः᳘ क्षैत्रपत्य᳘श्चरु᳘र्व्वारु᳘ण᳘श्चरु᳘रादित्य᳘श्चरु᳘रेत᳘ ऽउ षडु᳘त्तरे चरवः [[???]]॥  
## ०८
(वो᳘ ऽथ) अ᳘थ श्ये᳘नीं व्वि᳘चित्रगर्भाम᳘दित्या ऽआ᳘लभते॥  
त᳘स्या ऽए᳘षै᳘वावृ᳘द्या ऽष्टा᳘पद्यै व्वशा᳘या ऽइयं वा ऽअ᳘दितिरस्या᳘ ऽए᳘वैनमेतद्ग᳘र्भं करोति त᳘स्या ऽएतादृ᳘श्येव श्ये᳘नी व्वि᳘चित्रगर्भा द᳘क्षिणा॥  
## ०९
(णा᳘ ऽथ) अ᳘थ पृ᳘षतीं व्वि᳘चित्रचर्भां मरु᳘द्भ्य ऽआ᳘लभते॥  
त᳘स्या ए᳘षै᳘वावृद्वि᳘शो वै᳘ मरु᳘तो व्विशा᳘मे᳘वैनमे᳘तद्ग᳘र्भं करोति त᳘स्या ऽएतादृ᳘श्येव पृ᳘षती व्वि᳘चित्रगर्भा द᳘क्षिणा॥  
## १०
(णै) एतौ᳘ पशुबन्धौ [[???]]॥  
त᳘देता᳘वेव स᳘न्तावन्य᳘थेवा᳘लभन्ते याम᳘दित्या ऽआल᳘भन्त ऽआदित्ये᳘भ्यस्तामा᳘लभन्ते स᳘र्व्वं वा᳘ ऽआदित्याः स᳘र्व्वस्यै᳘वैनमेतद्ग᳘र्भं करोति यां᳘ मरु᳘द्भ्य आल᳘भन्ते व्वि᳘श्वेभ्यस्तां᳘ देवे᳘भ्य ऽआ᳘लभन्ते स᳘र्व्वं वै वि᳘श्वेदेवाः स᳘र्व्वस्यै᳘वैनमेतद्ग᳘र्भं करोति॥  
