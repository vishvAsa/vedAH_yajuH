+++
title = "५"

+++
## ०१
ऐन्द्रावैष्णवं द्वा᳘दशकपालं पुरोडा᳘शं नि᳘र्वपति॥  
तद्य᳘देत᳘या य᳘जते व्वृत्रे᳘ ह वा᳘ ऽइदम᳘ग्रे स᳘र्व्वमास यदृ᳘चो यद्य᳘जूᳫँ᳭षि यत्सा᳘मानि त᳘स्मा ऽइ᳘न्द्रो व्व᳘ज्रं प्रा᳘जिहीर्षत्॥  
## ०२
(त्स᳘) स᳘ ह व्वि᳘ष्णुमुवाच॥  
व्वृत्रा᳘य वै व्व᳘ज्रं प्र᳘हरिष्याम्य᳘नु मा तिष्ठस्वे᳘ति तथे᳘ति ह व्वि᳘ष्णुरुवाचा᳘नु त्वा स्थास्ये प्र᳘हरे᳘ति त᳘स्मा ऽइ᳘न्द्रो व्व᳘ज्रमु᳘द्ययाम स ऽउ᳘द्यताद्व᳘ज्राद्वृत्रो᳘ बिभयां᳘चकार॥  
## ०३
स᳘ होवाच॥  
(चा᳘) अ᳘स्ति वा᳘ ऽइदं᳘ व्वी᳘र्यं [[???]] तन्नु᳘ ते प्र᳘यच्छानि मा नु᳘ मे प्र᳘हार्षीरि᳘ति त᳘स्मै य᳘जूᳫँ᳭षि प्रा᳘यच्छत्त᳘स्मै द्विती᳘यमु᳘द्ययाम॥  
## ०४
स᳘ होवाच॥  
(चा᳘) अ᳘स्ति वा᳘ ऽइदं᳘ व्वी᳘र्यं तन्नु᳘ ते प्र᳘यच्छानि मा नु᳘ मे प्र᳘हार्षीरि᳘ति त᳘स्मा ऽऋ᳘चः प्रा᳘यच्छत्त᳘स्मै तृती᳘यमु᳘द्ययाम॥  
## ०५
स᳘होवाच॥
(चा᳘) अ᳘स्ति वा᳘ ऽइदं᳘ व्वी᳘र्यं तन्नु᳘ ते प्र᳘यच्छानि मा नु᳘ मे प्र᳘हार्षीरि᳘ति त᳘स्मै सा᳘मानि प्रा᳘यच्छत्त᳘स्माद᳘प्येत᳘र्ह्येव᳘मे᳘वेतैर्व्वे᳘दैर्यज्ञं᳘ तन्वते य᳘जुर्भिरेवाग्रे᳘ ऽथ ऽर्ग्भिर᳘थ सा᳘मभिरेव᳘ᳫँ᳘ ह्यस्मा ऽएतत्प्रा᳘यच्छत्॥  
## ०६
(त्त᳘) त᳘स्य यो᳘ योनिराशय ऽआ᳘स [[???]]॥  
त᳘मनुपरामृ᳘श्य संलुप्या᳘च्छिन᳘त्सैषे᳘ष्टिरभवत्तद्य᳘देत᳘स्मिन्नाशये [[???]] त्रि᳘धातुरिवैषा᳘ व्विद्या᳘ ऽऽशेत त᳘स्मात्त्रैधातवी नाम [[???]]॥  
## ०७
(मा᳘) अ᳘थ य᳘दैन्द्रावैष्णव᳘ᳫँ᳘ हविर्भ᳘वति॥  
(ती᳘) इ᳘न्द्रो हि व्व᳘ज्रमुद᳘यच्छद्वि᳘ष्णुरन्व᳘तिष्ठत॥  
## ०८
(ता᳘) अ᳘थ यद्द्वा᳘दशकपालो भ᳘वति॥  
द्वा᳘दश वै मा᳘साः संवत्सर᳘स्य संव्वत्सर᳘संमितैषे᳘ष्टिस्त᳘स्माद्द्वा᳘दशकपालो भवति॥  
## ०९
त᳘मुभ᳘येषां व्व्रीहियवा᳘णां गृह्णाति॥  
व्व्रीहिम᳘यमेवा᳘ग्रे पि᳘ण्डम᳘धिश्रयति तद्य᳘जुषाᳫँ᳭ रूपम᳘थ यवम᳘यं त᳘दृचा᳘ᳫँ᳘ रूपम᳘थ व्व्रीहिम᳘यं तत्सा᳘म्नाᳫँ᳭ रूपं त᳘देत᳘त्त्रय्यै᳘ व्विद्या᳘यै रूपं᳘ क्रियते᳘ सैषा᳘ राजसूययाजि᳘न ऽउदवसानीये᳘ष्टिर्भवति॥  
## १०
स᳘र्व्वान्वा᳘ ऽएष᳘ यज्ञक्रतून᳘वरुन्द्धे॥  
स᳘र्व्वा ऽइ᳘ष्टीर᳘पि दर्विहोमान्यो᳘ राजसू᳘येन य᳘जते त᳘स्य यात᳘यामेव यज्ञो᳘ भवति᳘ सो ऽस्मात्प᳘राङिव भवत्येता᳘वान्वै स᳘र्व्वो यज्ञो या᳘वानेष᳘ त्रयो वे᳘दस्त᳘स्यैत᳘द्रूपं᳘ क्रियत ऽएष यो᳘निराशयस्त᳘देते᳘न त्रये᳘ण व्वे᳘देन पु᳘नर्यज्ञमा᳘रभते त᳘था ऽस्या᳘यातयामा यज्ञो भ᳘वति त᳘थो ऽअस्मान्न प᳘राङ् भवति॥  
## ११
स᳘र्व्वान्वा᳘ ऽएष᳘ यज्ञक्रतून᳘वरुन्द्धे॥  
स᳘र्व्वा ऽइ᳘ष्टीर᳘पि दर्विहोमान्यो᳘ राजसू᳘येन य᳘जते देव᳘सृष्टो वा᳘ ऽएषे᳘ष्टिर्य᳘त्त्रैधात᳘व्यन᳘या [[???]] मे᳘ ऽपीष्ट᳘मसदनया᳘पि सूया ऽइ᳘ति त᳘स्माद्वा᳘ ऽएषा᳘ राजसूययाजि᳘न ऽउदवसानीये᳘ष्टिर्भवति॥  
## १२
(त्य᳘) अ᳘थो यः᳘ सह᳘स्रं वा भू᳘यो वा दद्यात् [[???]]॥  
(त्त᳘) त᳘स्य हा᳘प्युदवसानी᳘या स्याद्रिरिचान᳘ ऽइव वा᳘ ऽएष᳘ भवति यः᳘ सह᳘स्रं वा भू᳘यो वा द᳘दात्येतद्वै᳘ सह᳘स्रं व्वाचः प्र᳘जातं य᳘देष᳘ त्रयो व्वे᳘दस्त᳘त्सह᳘स्रेण रिरिचानं पु᳘नरा᳘प्याययति त᳘स्मादु ह तस्या᳘प्युदवसानी᳘या स्यात्॥  
## १३
(द᳘) अ᳘थो ये᳘ दीर्घसत्रमा᳘सीरन्॥  
(न्त्सं) संव्वत्सरं᳘ वा भू᳘यो वा ते᳘षाᳫँ᳭ हा᳘प्युदवसानी᳘या स्यात्स᳘र्व्वं वै ते᳘षामाप्तं᳘ भवति स᳘र्व्वं जितं ये᳘ दीर्घसत्रमा᳘सते संव्वत्सरं᳘ वा भू᳘यो वा स᳘र्व्वमेषा त᳘स्मादु ह ते᳘षाम᳘प्युदवसानी᳘या स्यात्॥  
## १४
(द᳘) अ᳘थो हैनया᳘ ऽप्यभि᳘चरेत्॥  
(दे) एत᳘या वै᳘ भद्रसेन᳘माजातशत्रवमा᳘रुणिरभि᳘चचार क्षिप्रं कि᳘लास्तृणुते᳘ति ह स्माह या᳘ज्ञवल्क्यो᳘ ऽपि ह वा᳘ ऽएनये᳘न्द्रो व्वृत्र᳘स्यास्था᳘नमच्छिनद᳘पि ह वा᳘ ऽएनया ऽऽस्था᳘नं छिनत्ति य᳘ ऽएनया ऽभिच᳘रति त᳘स्मादु हैनया᳘ ऽप्यभि᳘चरेत्॥  
## १५
(द᳘) अ᳘थो हैनया᳘पि भिषज्येत् [[???]]॥  
(द्यं᳘) यं न्वेवै᳘कय ऽर्चा᳘ भिष᳘ज्येदे᳘केन य᳘जुषै᳘केन सा᳘म्ना [[???]] तं᳘ न्वे᳘वागदं᳘ कुर्यात्कि᳘मु यं᳘ त्रये᳘ण व्वे᳘देन त᳘स्मादु हैनया᳘पि भिषज्येत्॥  
## १६
(त्त᳘) त᳘स्यै त्री᳘णि शत᳘मानानि हि᳘रण्यानि द᳘क्षिणा॥  
ता᳘नि ब्रह्म᳘णे ददाति न वै᳘ ब्रह्मा प्र᳘चरति न᳘ स्तुते न᳘ शᳫँ᳭सत्य᳘थ स य᳘शो न वै हि᳘रण्येन किं᳘ चन᳘ कुर्व्वन्त्य᳘थ तद्य᳘शस्त᳘स्मात्त्री᳘णि शत᳘मानानि ब्रह्म᳘णे ददाति॥  
## १७
तिस्रो᳘ धेनूर्हो᳘त्रे॥  
भूमा वै᳘ तिस्रो᳘ धेन᳘वो भूमा हो᳘ता त᳘स्मात्तिस्रो᳘ धेनूर्हो᳘त्रे॥  
## १८
त्री᳘णि व्वा᳘साᳫँ᳭स्यध्वर्य᳘वे॥  
तनुते वा᳘ ऽअध्वर्यु᳘र्यज्ञं᳘ तन्वते व्वा᳘साᳫँ᳭सि त᳘स्मात्त्री᳘णि व्वा᳘साᳫँ᳭स्यध्वर्य᳘वे गा᳘मग्नी᳘धे॥  
## १९
ता वा᳘ ऽएताः [[???]]॥  
(०) द्वा᳘दश वा त्र᳘योदश वा दक्षिणा [[???]] भवन्ति द्वा᳘दश वा वै त्र᳘योदश वा संव्वत्सर᳘स्य मा᳘साः संव्वत्सर᳘संमितैषे᳘ष्टिस्त᳘स्माद्द्वा᳘दश वा त्र᳘योदश वा द᳘क्षिणा भवन्ति॥  
