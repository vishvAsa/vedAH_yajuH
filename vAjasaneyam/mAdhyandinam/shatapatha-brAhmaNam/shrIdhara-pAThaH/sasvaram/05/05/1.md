+++
title = "१"

+++
## ०१
आग्ने᳘यो ऽष्टा᳘कपालः पुरोडा᳘शो भवति॥  
तं᳘ पूर्व्वार्ध ऽआ᳘सादयत्यैन्द्र ऽए᳘कादशकपालः पुरोडा᳘शो भवति सौम्यो᳘ वा चरुस्तं᳘ दक्षिणार्ध ऽआ᳘सादयति व्वैश्वदेव᳘श्चरु᳘र्भवति तं᳘ पश्चार्ध ऽआ᳘सादयति मैत्रावरुणी᳘ पय᳘स्या भवति ता᳘मुत्तरार्ध ऽआ᳘सादयति बार्हस्पत्य᳘श्चरु᳘र्भवति तं᳘ म᳘ध्य ऽआ᳘सादयत्येष᳘ चरुः प᳘ञ्चबिलस्तद्यत्प᳘ञ्च हवी᳘ᳫँ᳘षि भ᳘वन्ति ते᳘षां प᳘ञ्च बि᳘लानि त᳘स्माच्चरुः प᳘ञ्चबिलो ना᳘म॥  
## ०२
तद्य᳘देते᳘न राजसूययाजी य᳘जते॥  
य᳘दे᳘वैनं दि᳘शः समारोह᳘यति य᳘दृतून्यत्स्तो᳘मान्यच्छ᳘न्दाᳫँ᳭सि त᳘स्मादे᳘वैनमेते᳘न नि᳘ष्क्रीणाति स य᳘द्धैते᳘न राजसूय᳘याजी न यजेतो᳘द्वा [[???]] ह मा᳘द्येत्प्र᳘ वा पतेत्त᳘स्माद्वा᳘ ऽएते᳘न राजसूययाजी᳘ यजते॥  
## ०३
स य᳘दाग्नेये᳘नाष्टा᳘कपालेन पुरोडा᳘शेन प्रच᳘रति॥  
य᳘दे᳘वैनं प्रा᳘चीं दि᳘शᳫँ᳭ समारोह᳘यति य᳘दृतून्यत्स्तो᳘मान्यच्छ᳘न्दाᳫँ᳭सि त᳘स्मादे᳘वैनमेते᳘न नि᳘ष्क्रीणाति सᳫँ᳭स्रवं᳘ बार्हस्पत्ये᳘ चराव᳘वनयति॥  
## ०४
(त्य᳘) अ᳘थ य᳘दैन्द्रेणै᳘कादशकपालेन पुरोडा᳘शेन प्रच᳘रति॥  
सौम्ये᳘न वा चरु᳘णा य᳘दे᳘वैनं द᳘क्षिणां दि᳘शᳫँ᳭ समारोह᳘यति य᳘दृतून्यत्स्तो᳘मान्यच्छ᳘न्दाᳫँ᳭सि त᳘स्मादे᳘वैनमेते᳘न नि᳘ष्क्रीणाति सᳫँ᳭स्रवं᳘ बार्हस्पत्ये᳘ चराव᳘वनयति॥  
## ०५
(त्य᳘) अ᳘थ य᳘द्वैश्वदेवे᳘न चरु᳘णा प्रच᳘रति॥  
य᳘दे᳘वैनं प्रती᳘चीं दि᳘शᳫँ᳭ समारोह᳘यति य᳘दृतून्यत्स्तो᳘मान्यच्छ᳘न्दाᳫँ᳭सि त᳘स्मादे᳘वैनमेते᳘न नि᳘ष्क्रीणाति सᳫँ᳭स्रवं᳘ बार्हस्पत्ये᳘ चराव᳘वनयति॥  
## ०६
(त्य᳘) अ᳘थ य᳘न्मैत्रावरुण्या᳘ पय᳘स्यया प्रच᳘रति॥  
य᳘दे᳘वैनमु᳘दीचीं दि᳘शᳫँ᳭ समारोह᳘यति य᳘दृतून्यत्स्तो᳘मान्यच्छ᳘न्दाᳫँ᳭सि त᳘स्मादे᳘वैनमेते᳘न नि᳘ष्क्रीणाति सᳫँ᳭स्रवं᳘ बार्हस्पत्ये᳘ चराव᳘वनयति तद्य᳘त्सᳫं᳭स्रवा᳘न्बार्हस्पत्ये᳘ चरा᳘ववन᳘यति सर्व्व᳘त ऽए᳘वास्मिन्नेत᳘दन्ना᳘द्यं दधाति त᳘स्मादु दिशो᳘ दिश एव रा᳘ज्ञे ऽन्ना᳘द्यमभि᳘ह्रियते॥  
## ०७
(ते᳘ ऽथ) अ᳘थ य᳘द्बार्हस्पत्ये᳘न चरु᳘णा प्रच᳘रति॥  
य᳘दे᳘वैनमूर्ध्वां दि᳘शᳫँ᳭ समारोह᳘यति य᳘दृतून्यत्स्तो᳘मान्यच्छ᳘न्दाᳫँ᳭सि त᳘स्मादे᳘वैनमेते᳘न नि᳘ष्क्रीणाति॥  
## ०८
स य᳘ ऽएष᳘ ऽआग्ने᳘यो ऽष्टा᳘कपालः पूरोडा᳘शो भ᳘वति॥  
त᳘स्य हि᳘रण्यं द᳘क्षिणा ऽऽग्नेयो वा᳘ ऽएष᳘ यज्ञो᳘ भवत्यग्ने रे᳘तो हि᳘रण्यं त᳘स्माद्धि᳘रण्यं द᳘क्षिणा त᳘दग्नी᳘धे ददात्यग्निर्व्वा᳘ ऽएष᳘ निदा᳘नेन यदा᳘ग्नीध्रस्त᳘स्मात्त᳘दग्नी᳘धे ददाति॥  
## ०९
(त्य᳘) अ᳘थ य᳘ ऽएष᳘ ऽऐन्द्र ऽए᳘कादशकपालः पुरोडा᳘शो भ᳘वति॥  
त᳘स्य ऽर्षभो द᳘क्षिणा स᳘ ह्यैन्द्रो य᳘दृषभो य᳘द्यु सौम्य᳘श्चरुर्भ᳘वति त᳘स्य बभ्रुर्गौर्द्द᳘क्षिणा स हि᳘ सौम्यो य᳘द्बभ्रुस्तं᳘ ब्रह्म᳘णे ददाति ब्रह्मा हि᳘ यज्ञं᳘ दक्षिण᳘तो ऽभिगोपाय᳘ति त᳘स्मात्तं᳘ ब्रह्म᳘णे ददाति॥  
## १०
(त्य᳘) अ᳘थ य᳘ ऽएष᳘ व्वैश्वदेव᳘श्चरुर्भ᳘वति॥  
त᳘स्य पृ᳘षन्गौर्द᳘क्षिणा भूमा वा᳘ ऽएत᳘द्रूपा᳘णां यत्पृ᳘षतो गोर्व्वि᳘शो वै व्वि᳘श्वे देवा᳘ भू᳘मा वै व्विट्त᳘स्मात्पृ᳘षन्गौर्द्द᳘क्षिणा तᳫँ᳭ हो᳘त्रे ददाति हो᳘ता हि᳘ भूमा त᳘स्मात्तᳫँ᳭ हो᳘त्रे ददाति॥  
## ११
(त्य᳘) अ᳘थ᳘ यैषा᳘ मैत्रावरुणी᳘ पय᳘स्या भ᳘वति॥  
त᳘स्यै व्वशा द᳘क्षिणा सा हि᳘ मैत्रावरुणी य᳘द्वशा य᳘दि व्वशां न᳘ व्विन्देद᳘पि᳘ यैव का चा᳘प्रवीता स्यात्स᳘र्वा᳘ ह्येव᳘ व्वशा᳘ ऽप्रवीता ता᳘मध्वर्यु᳘भ्यां ददाति प्राणोदानौ व्वा᳘ ऽअध्वर्यू᳘ प्राणोदानौ᳘ मित्राव᳘रुणौ त᳘स्मात्ता᳘मध्वर्यु᳘भ्यां ददाति॥  
## १२
(त्य᳘) अ᳘थ य᳘ ऽएष᳘ बार्हस्पत्य᳘श्चरुर्भ᳘वति॥  
त᳘स्य शितिपृष्ठो गौर्द्द᳘क्षिणैषा वा᳘ ऽऊर्ध्वा बृ᳘हस्प᳘तेर्दिक्त᳘देष᳘ ऽउप᳘रिष्टादर्यम्णः प᳘न्थास्त᳘स्माच्छितिपृष्ठो᳘ बार्हस्पत्य᳘स्य द᳘क्षिणा तं᳘ ब्रह्म᳘णे ददाति बृ᳘हस्प᳘तिर्वै᳘ देवा᳘नां ब्र᳘ह्मैष वा᳘ ऽएत᳘स्य ब्रह्मा᳘ भवति त᳘स्मात्तं᳘ ब्रह्म᳘णे ददाति स᳘ हैतेना᳘पि व्विष्ठाव्व्रा᳘ज्यन्ना᳘द्यकामो [[???]] यजेत᳘ त᳘दस्मिन्त्सर्व्व᳘तो ऽन्ना᳘द्यं दधाति स᳘ हान्नाद᳘ ऽएव᳘ भवति॥  
