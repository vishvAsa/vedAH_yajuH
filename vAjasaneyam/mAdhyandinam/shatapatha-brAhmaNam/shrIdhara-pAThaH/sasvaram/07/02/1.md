+++
title = "१"

+++
## ०१
अथा᳘तो नैर्ऋती᳘र्हरन्ति॥  
(न्त्ये) एतद्वै᳘ देवा गा᳘र्हपत्यं चित्वा᳘ समा᳘रोहन्नयं वै᳘ लोको गा᳘र्हपत्य ऽइम᳘मेव त᳘ल्लोक᳘ᳫँ᳘ संस्कृ᳘त्य समा᳘रोहंस्ते त᳘म ऽए᳘वानतिदृश्य᳘मपश्य᳘न्॥  
## ०२
(श्यं᳘स्ते) ते ऽब्रुवन्॥  
(न्नु᳘) उ᳘प त᳘ज्जानीत य᳘थेदं त᳘मः पाप्मा᳘नमपह᳘नामहा ऽइ᳘ति᳘ ते ऽब्रुवंश्चेत᳘यध्वमि᳘ति चि᳘तिमिच्छते᳘ति वाव त᳘दब्रुवंस्त᳘दिच्छत य᳘थेदं त᳘मः पाप्मा᳘नमपह᳘नामहा ऽइ᳘ति॥  
## ०३
ते᳘ चेत᳘यमानाः॥  
(ऽ) एता ऽइ᳘ष्टका ऽअपश्यन्नैर्ऋतीस्ता ऽउ᳘पादधत ता᳘भिस्तत्त᳘मः पाप्मा᳘नम᳘पाघ्नत पाप्मा वै नि᳘र्ऋतिस्तद्य᳘देता᳘भिः पाप्मा᳘नं नि᳘र्ऋतिमपा᳘घ्नत त᳘स्मादेता᳘ नैर्ऋत्यः॥  
## ०४
(स्त) तद्वा᳘ ऽएत᳘त्क्रियते॥  
य᳘द्देवा ऽअ᳘कुर्वन्निदं नु तत्त᳘मः स᳘ पाप्मा᳘ देवै᳘रेवा᳘पहतो य᳘त्त्वेत᳘त्करो᳘ति य᳘द्देवा ऽअ᳘कुर्वंस्त᳘त्करवाणीत्य᳘थो य᳘ ऽएव᳘ पाप्मा या नि᳘र्ऋतिस्त᳘मेता᳘भिर᳘पहते तद्य᳘देता᳘भिः पाप्मा᳘नं नि᳘र्ऋतिमपहते त᳘स्मादेता᳘ नैर्ऋ᳘त्यः᳘॥
## ०५
(त्यो) य᳘द्वे᳘वैता᳘ नैर्ऋतीर्ह᳘रन्ति॥  
प्रजा᳘पतिं व्वि᳘स्रस्तं य᳘त्र देवाः᳘ सम᳘स्कुर्वंस्त᳘मुखा᳘यां यो᳘नौ रे᳘तोभूत᳘मसिञ्चन्यो᳘निर्वा᳘ ऽउखा त᳘स्मा ऽएता᳘ᳫँ᳭ संवत्सरे᳘ प्रतिष्ठाᳫँ᳭ स᳘मस्कुर्वन्निम᳘मेव᳘ लोक᳘मयं वै᳘ लोको गा᳘र्हपत्यस्त᳘स्मिन्नेनं प्रा᳘जनयंस्त᳘स्य यः᳘ पाप्मा यः᳘ श्लेष्मा यदु᳘ल्बं य᳘ज्जरायु [[???]] त᳘दस्यैता᳘भिर᳘पाघ्नंस्तद्य᳘दस्यैता᳘भिः पाप्मा᳘नं नि᳘र्ऋतिमपा᳘घ्नंस्त᳘स्मादेता᳘ नैर्ऋ᳘त्यः [[???]]॥  
## ०६
(स्त᳘) त᳘थै᳘वैतद्य᳘जमानः॥  
(ऽ) आत्मा᳘नमुखा᳘यां यो᳘नौ रे᳘तोभूत᳘ᳫँ᳘ सिञ्चति यो᳘निर्व्वा᳘ ऽउखा त᳘स्मा ऽएता᳘ᳫँ᳘ संवत्सरे᳘ प्रतिष्ठाᳫँ᳭ सं᳘स्करोतीम᳘मेव᳘ लोक᳘मयं वै᳘ लोको गा᳘र्हपत्यस्त᳘स्मिन्नेनं प्र᳘जनयति त᳘स्य यः᳘ पाप्मा यः᳘ श्लेष्मा यदु᳘ल्बं य᳘ज्जरा᳘यु त᳘दस्यैता᳘भिर᳘पहन्ति तद्य᳘दस्यैता᳘भिः पाप्मा᳘नं नि᳘र्ऋतिमपह᳘न्ति त᳘स्मादेता᳘ नैर्ऋ᳘त्यः [[???]]॥  
## ०७
पादमा᳘त्र्यो भवन्ति॥  
(न्त्य) अधस्पद᳘मेव त᳘त्पाप्मा᳘नं नि᳘र्ऋतिं कुरुते ऽलक्षणा᳘ भवन्ति यद्वै ना᳘स्ति त᳘दलक्षणम᳘सन्त᳘मेव तत्पाप्मा᳘नं [[???]] नि᳘र्ऋतिं कुरुते तुषपक्वा [[???]] भवन्ति नैर्ऋता वै तुषा [[???]] नैर्ऋतै᳘रेव त᳘न्नैर्ऋतं क᳘र्म करोति कृष्णा᳘ भवन्ति कृष्णᳫँ᳭ हि तत्त᳘म ऽआ᳘सीद᳘थो कृष्णा वै नि᳘र्ऋतिः॥  
## ०८
(स्ता᳘) ता᳘भिरेतां दि᳘शं यन्ति॥  
(न्त्ये) एषा वै [[???]] नैर्ऋती दि᳘ङ् नैर्ऋत्या᳘मेव त᳘द्दिशि नि᳘र्ऋतिं दधाति स य᳘त्र स्व᳘कृतं वे᳘रिणᳫँ᳭ श्वभ्रप्रदरो᳘ वा स्यात्त᳘देना ऽउ᳘पदध्याद्य᳘त्र वा᳘ ऽअस्या᳘ ऽअवदीर्य᳘ते य᳘त्र वा ऽस्या ऽओ᳘षधयो न जा᳘यन्ते नि᳘र्ऋतीर्हास्यै त᳘द्गृह्णाति नैर्ऋत᳘ ऽएव तद्भू᳘मेर्नि᳘र्ऋतिं दधाति ताः प᳘राचीर्लोकभा᳘जः कृत्वो᳘पदधाति॥  
## ०९
(त्य᳘) अ᳘सुन्वन्तम᳘यजमानमिच्छे᳘ति॥  
यो वै न᳘ सुनो᳘ति न य᳘जते तं नि᳘र्ऋतिर्ऋच्छति स्तेन᳘स्येत्याम᳘न्विहि त᳘स्करस्ये᳘ति स्तेन᳘स्य चेत्या᳘मन्विहि त᳘स्करस्य चे᳘त्येतद᳘थो य᳘था स्तेनस्त᳘स्करः प्रला᳘यमे᳘त्येवं᳘ प्रला᳘यमिही᳘त्यन्य᳘मस्म᳘दिच्छ सा᳘ त ऽइत्येत्य᳘नित्थंविद्वाᳫँ᳭समिच्छे᳘त्येतन्न᳘मो देवि निर्ऋते तुभ्यमस्त्वि᳘ति [[???]] नमस्कारे᳘णै᳘वैनाम᳘पहते॥  
## १०
न᳘मः सु᳘ ते निर्ऋते तिग्मतेज ऽइ᳘ति॥  
तिग्म᳘तेजा वै नि᳘र्ऋतिस्त᳘स्या ऽएतन्न᳘मस्करोत्ययस्म᳘यं व्वि᳘चृता बन्ध᳘मेतमि᳘त्ययस्म᳘येन ह वै तं᳘ बन्धे᳘न नि᳘र्ऋतिर्बध्नाति यं᳘ बध्ना᳘ति यमे᳘न त्वं᳘ यम्या᳘ संव्विदाने᳘त्यग्निर्वै᳘ यम᳘ ऽइयं᳘ य᳘म्याभ्या᳘ᳫँ᳘ हीदᳫँ᳭ स᳘र्वं यत᳘माभ्यां त्व᳘ᳫँ᳘ संव्विदाने᳘त्येत᳘दुत्तमे ना᳘के ऽअ᳘धिरोहयैनमि᳘ति स्वर्गो वै᳘ लोको ना᳘कः स्वर्गे᳘ लोके य᳘जमानम᳘धिरोहयेत्यतत् [[???]]॥  
## ११
(द्य᳘) य᳘स्यास्ते घोर ऽआस᳘ञ्जुहोमी᳘ति॥  
घोरा वै नि᳘र्ऋतिस्त᳘स्या ऽएत᳘दास᳘ञ्जुहोति य᳘त्तद्देव᳘त्यं क᳘र्म करो᳘त्येषां बन्धा᳘नामवस᳘र्जनाये᳘ति यै᳘र्बन्धै᳘र्बद्धो भ᳘वति यां᳘ त्वा ज᳘नो भू᳘मिरि᳘ति प्रम᳘न्दत ऽइ᳘तीयं वै भू᳘मिरस्यां वै स᳘ भवति यो भ᳘वति नि᳘र्ऋतिं त्वा ऽहं प᳘रिवेद व्विश्व᳘त ऽइ᳘ति नि᳘र्ऋतिरि᳘ति त्वा ऽहं प᳘रिवेद सर्व्व᳘त ऽइ᳘त्येत᳘दियं वै नि᳘र्ऋतिरियं वै तं नि᳘रर्पयति यो᳘ निर्ऋच्छ᳘ति तद्य᳘था वै᳘ ब्रूयाद᳘सावामुष्याय᳘णो ऽसि व्वे᳘द त्वा मा᳘ मा हिᳫँ᳭सीरि᳘त्येव᳘मेत᳘दाह नतराᳫँ᳭ हि᳘ व्विदित ऽआ᳘मन्त्रितो हिन᳘स्ति॥  
## १२
नो᳘पस्पृशति॥  
पाप्मा वै निर्ऋतिर्ने᳘त्पाप्म᳘ना सᳫँ᳭स्पृशा ऽइ᳘ति न᳘ सादयति प्रतिष्ठा वै सा᳘दनं ने᳘त्पाप्मा᳘नं प्रतिष्ठाप᳘यानी᳘ति न सू᳘ददोहसा᳘ ऽधिवदति प्राणो वै सू᳘ददोहा ने᳘त्पाप्मा᳘नं प्राणे᳘न संतन᳘वानि संद᳘धानी᳘ति॥  
## १३
ता है᳘के पर᳘स्तादर्वा᳘चीरु᳘पदधति॥  
पाप्मा वै नि᳘र्ऋतिर्ने᳘त्पाप्मा᳘नं नि᳘र्ऋतिमन्ववा᳘यामे᳘ति न त᳘था कुर्यात्प᳘राचीरेवो᳘पदध्यात्प᳘राञ्चमेव त᳘त्पाप्मा᳘नं नि᳘र्ऋतिम᳘पहते॥  
## १४
तिस्र ऽइ᳘ष्टका ऽउ᳘पदधाति॥  
त्रिव्वृ᳘दग्निर्या᳘वानग्निर्या᳘वत्यस्य मा᳘त्रा ता᳘वतैव त᳘त्पाप्मा᳘नं नि᳘र्ऋतिम᳘पहते॥  
## १५
(ते᳘ ऽथा) अ᳘थासन्दी᳘ᳫँ᳘ शि᳘क्यम् [[???]]॥  
(ᳫँ᳭) रुक्मपाश᳘मि᳘ण्ड्वे त᳘त्परार्धे᳘ न्यस्यति [[???]] नैर्ऋतो वै पा᳘शो निर्ऋतिपाशा᳘देव तत्प्र᳘मुच्यते यं᳘ ते देवी नि᳘र्ऋतिराबब᳘न्ध पा᳘शं ग्रीवा᳘स्वविचृत्य᳘मित्य᳘नेवंविदुषा हाविचृत्यस्तं᳘ ते व्वि᳘ष्याम्या᳘युषो न म᳘ध्यादि᳘त्यग्निर्वा ऽआ᳘युस्त᳘स्यैतन्म᳘ध्यं य᳘च्चितो गा᳘र्हपत्यो भ᳘वत्य᳘चित ऽआहवनी᳘यस्त᳘स्माद्य᳘दि यु᳘वा ऽग्निं᳘ चिनुते य᳘दि स्थ᳘विर ऽआ᳘युषो न म᳘ध्यादि᳘त्ये᳘वाहा᳘थैतं᳘ पितु᳘मद्धि प्र᳘सूत ऽइत्य᳘न्नं वै᳘ पितुर᳘थैतद᳘न्नमद्धि प्र᳘मुक्त ऽइ᳘त्येत᳘त्त्रिष्टु᳘ब्भिर्व्व᳘ज्रो वै त्रिष्टुब्व᳘ज्रेणैव [[???]] त᳘त्पाप्मा᳘नं नि᳘र्ऋतिम᳘पहते॥  
## १६
तिस्र ऽइ᳘ष्टका भवन्ति॥  
(न्त्या) आसन्दी᳘ शि᳘क्यᳫँ᳭ [[???]] रुक्मपाश᳘ ऽइ᳘ण्ड्वे त᳘दष्टा᳘वष्टा᳘क्षरा गायत्री᳘ गाय᳘त्रो ऽग्निर्या᳘वानग्निर्या᳘वत्यस्य मा᳘त्रा ता᳘वतैव त᳘त्पाप्मा᳘नं नि᳘र्ऋतिम᳘पहते॥  
## १७
(ते ऽथा᳘) अथा᳘न्तरेणोदचमसं नि᳘नयति॥  
व्व᳘ज्रो वा ऽआ᳘पो व्व᳘ज्रेणैव त᳘त्पाप्मा᳘नं नि᳘र्ऋतिमन्त᳘र्धत्ते न᳘मो भू᳘त्यै᳘ येदं᳘ चकारे᳘त्युपो᳘त्तिष्ठन्ति भू᳘त्यै वा᳘ ऽएतद᳘ग्रे देवाः क᳘र्माकुर्वत᳘ त᳘स्या ऽएतन्न᳘मो ऽकुर्वन्भू᳘त्या ऽउ ऽए᳘वाय᳘मेतत्क᳘र्म कुरुते त᳘स्या ऽएतन्न᳘मस्करोत्य᳘प्रतीक्षमा᳘यन्त्य᳘प्रतीक्षमेव त᳘त्पाप्मा᳘नं नि᳘र्ऋतिं जहति॥  
## १८
प्रत्ये᳘त्याग्निमु᳘पतिष्ठते॥  
(त ऽ) एतद्वा᳘ ऽएतद᳘यथाय᳘थं करोति य᳘दग्नौ᳘ सामि᳘चित ऽएतां दि᳘शमे᳘ति त᳘स्मा ऽए᳘वैतन्नि᳘ह्नुते᳘ ऽहिᳫँ᳭सायै॥  
## १९
य᳘द्वे᳘वोपति᳘ष्ठते॥  
(ते ऽयं) अयं वै᳘ लोको गा᳘र्हपत्यः प्रतिष्ठा वै गा᳘र्हपत्य ऽइय᳘मु वै᳘ प्रतिष्ठा᳘ ऽथैतद᳘पथमिवैति य᳘देतां दि᳘शमे᳘ति तद्य᳘दुपति᳘ष्ठत ऽइमा᳘मे᳘वैत᳘त्प्रतिष्ठा᳘मभिप्रत्यै᳘त्यस्या᳘मे᳘वैत᳘त्प्रतिष्ठा᳘यां प्र᳘तितिष्ठति॥  
## २०
निवे᳘शनः संग᳘मनो व्व᳘सूनामि᳘ति॥  
निवे᳘शनो᳘ ह्ययं᳘ [[???]] लोकः᳘ संग᳘मनो व्व᳘सूनां व्वि᳘श्वा रू᳘पा ऽभि᳘चष्टे श᳘चीभिरि᳘ति स᳘र्व्वाणि रूपा᳘ण्यभि᳘चष्टे श᳘चीभिरि᳘त्येत᳘द्देव᳘ ऽइव सविता᳘ सत्य᳘धर्मे᳘न्द्रो न᳘ तस्थौ समरे᳘ पथीनामि᳘ति य᳘थैव य᳘जुस्त᳘था ब᳘न्धुः॥  
