+++
title = "४"

+++
## ०१
अ᳘थोदचमसान्नि᳘नयति॥  
(त्ये) एतद्वै᳘ देवा᳘ ऽअब्रुवंश्चेत᳘यध्वमि᳘ति चि᳘तिमिच्छते᳘ति वाव त᳘दब्रुवंस्ते᳘ चेत᳘यमाना व्वृ᳘ष्टिमेव चि᳘तिमपश्यंस्ता᳘मस्मिन्नदधुस्त᳘थै᳘वास्मिन्नय᳘मेत᳘द्दधाति॥  
## ०२
(त्यु) उदचमसा᳘ भवन्ति॥  
(न्त्या᳘) आ᳘पो वै व्वृ᳘ष्टिर्व्वृ᳘ष्टिमे᳘वास्मिन्नेत᳘द्दधात्यौ᳘दुम्बरेण चमसे᳘न त᳘स्योक्तो ब᳘न्धुश्च᳘तुःस्रक्तिना च᳘तस्रो वै दि᳘शः स᳘र्व्वाभ्य ऽए᳘वास्मिन्नेत᳘द्दिग्भ्यो व्वृ᳘ष्टिं दधाति॥  
## ०३
त्रीं᳘स्त्रीनुदचमसान्नि᳘नयति॥  
त्रिव्वृ᳘दग्निर्या᳘वानग्निर्या᳘वत्यस्य मा᳘त्रा ता᳘वतै᳘वास्मिन्नेतद्वृ᳘ष्टिं दधाति॥  
## ०४
द्वा᳘दशोदचमसा᳘न्कृष्टे नि᳘नयति॥  
द्वा᳘दश मा᳘साः संवत्सरः᳘ संवत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वास्मिन्नेतद्वृ᳘ष्टिं दधाति॥  
## ०५
स वै᳘ कृष्टे नि᳘नयति॥  
त᳘स्मात्कृष्टा᳘य व्वर्षति स य᳘त्कृष्ट᳘ ऽएव᳘ निन᳘येन्ना᳘कृष्टे कृष्टा᳘यैव व्व᳘र्षेन्ना᳘कृष्टाया᳘थ यद᳘कृष्ट ऽएव᳘ निन᳘येन्न᳘ कृष्टे᳘ ऽकृष्टायैव व्व᳘र्षेन्न᳘ कृष्टा᳘य कृष्टे चा᳘कृष्टे च नि᳘नयति त᳘स्मात्कृष्टा᳘य चा᳘कृष्टाय च व्वर्षति॥  
## ०६
त्री᳘न्कृष्टे चा᳘कृष्टे च नि᳘नयति॥  
त्रिव्वृ᳘दग्निर्या᳘वानग्निर्या᳘वत्यस्य मा᳘त्रा ता᳘वतै᳘वास्मिन्नेतद्वृ᳘ष्टिं दधाति॥  
## ०७
य᳘द्वे᳘वोदचमसा᳘न्निन᳘यति॥  
(त्ये) एतद्वा᳘ ऽअस्मिन्देवाः᳘ संस्करिष्य᳘न्तः पुर᳘स्ताद᳘पो ऽदधुस्त᳘थै᳘वास्मिन्नय᳘मेत᳘त्संस्करिष्य᳘न्पुर᳘स्तादपो᳘ दधाति॥  
## ०८
त्रीं᳘स्त्रीनुदचमसान्नि᳘नयति॥  
त्रिव्वृ᳘दग्निर्या᳘वानग्निर्या᳘वत्यस्य मा᳘त्रा ता᳘वतै᳘वास्मिन्नेत᳘दपो᳘ दधाति॥  
## ०९
द्वा᳘दशोदचमसा᳘न्कृष्टे नि᳘नयति॥  
द्वा᳘दश मा᳘साः संवत्सरः᳘ संवत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वास्मिन्नेत᳘दपो᳘ दधाति॥  
## १०
स वै᳘ कृष्टे नि᳘नयति॥  
प्राणे᳘षु त᳘दपो᳘ दधाति स य᳘त्कृष्ट᳘ ऽएव᳘ निन᳘येन्ना᳘कृष्टे प्राणे᳘ष्वेवा᳘पः स्युर्ने᳘तरस्मिन्नात्मन्न᳘थ यद᳘कृष्ट ऽएव᳘ निन᳘येन्न᳘ कृष्ट᳘ ऽआत्म᳘न्नेवा᳘पः स्युर्न᳘ प्राणे᳘षु कृष्टे चा᳘कृष्टे च नि᳘नयति त᳘स्मादिमा᳘ ऽउभयत्रा᳘पः प्राणे᳘षु चात्मं᳘श्च॥  
## ११
त्री᳘न्कृष्टे चा᳘कृष्टे च नि᳘नयति॥  
त्रिव्वृ᳘दग्निर्या᳘वानग्निर्या᳘वत्यस्य मा᳘त्रा ता᳘वतै᳘वास्मिन्नेत᳘दपो᳘ दधाति॥  
## १२
प᳘ञ्चदशोदचमसान्नि᳘नयति॥  
पञ्चदशो वै व्व᳘ज्र ऽएते᳘नै᳘वास्यैत᳘त्पञ्चदशे᳘न व्व᳘ज्रेण स᳘र्व्वं पाप्मा᳘नम᳘पहन्ति॥  
## १३
(न्त्य᳘) अ᳘थ सर्व्वौषधं᳘ व्वपति॥  
(त्ये) एतद्वै᳘ देवा᳘ ऽअब्रुवंश्चेत᳘यध्वमि᳘ति चि᳘तिमिच्छते᳘ति वाव त᳘दब्रुवंस्ते᳘ चेत᳘यमाना ऽअ᳘न्नमेव चि᳘तिमपश्यंस्ता᳘मस्मिन्नदधुस्त᳘थै᳘वास्मिन्नय᳘मेत᳘द्दधाति॥  
## १४
सर्व्वौषधं᳘ भवति॥  
स᳘र्व्वमेतद᳘न्नं य᳘त्सर्व्वौषधᳫँ᳭ स᳘र्व्वमे᳘वास्मिन्नेतद᳘न्नं दधाति ते᳘षामे᳘कम᳘न्नमु᳘द्धरेत्त᳘स्य᳘ नाश्नीयाद्यावज्जी᳘वमौ᳘दुम्बरेण चमसे᳘न त᳘स्योक्तो ब᳘न्धुश्च᳘तुःस्रक्तिना च᳘तस्रो वै दि᳘शः स᳘र्व्वाभ्य ऽए᳘वास्मिन्नेत᳘द्दिग्भ्यो᳘ ऽन्नं दधात्यनुष्टु᳘ब्भिर्व्वपति व्वाग्वा᳘ ऽअनुष्टु᳘ब्वा᳘चो वा ऽअ᳘न्नमद्यते॥  
## १५
तिसृ᳘भिस्तिसृभिर्ऋग्भि᳘र्व्वपति॥  
त्रिव्वृ᳘दग्निर्या᳘वानग्निर्या᳘वत्यस्य मा᳘त्रा ता᳘वतै᳘वास्मिन्नेतद᳘न्नं दधाति॥  
## १६
द्वादश᳘भिर्ऋग्भिः᳘ कृष्टे᳘ व्वपति॥  
द्वा᳘दश मा᳘साः संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वास्मिन्नेतद᳘न्नं दधाति॥  
## १७
स वै᳘ कृष्टे᳘ व्वपति॥  
त᳘स्मात्कृष्टे᳘ ऽन्नं पच्यते य᳘त्कृष्ट᳘ ऽएव व्व᳘पेन्ना᳘कृष्टे कृष्ट ऽएवा᳘न्नं [[???]] पच्ये᳘त ना᳘कृष्टे᳘ ऽथ यद᳘कृष्ट ऽएव᳘ व्वपेन्न᳘ [[???]] कृष्टे᳘ ऽकृष्ट ऽएवा᳘न्नं पच्ये᳘त न᳘ कृष्टे᳘ कृष्टे चा᳘कृष्टे च व्वपति त᳘स्मात्कृष्टे चा᳘कृष्टे चा᳘न्नं पच्यते॥  
## १८
तिसृ᳘भिः कृष्टे चा᳘कृष्टे च व्वपति॥  
त्रिव्वृ᳘दग्निर्या᳘वानग्निर्या᳘वत्यस्य मा᳘त्रा ता᳘वतै᳘वास्मिन्नेतद᳘न्नं दधाति॥  
## १९
य᳘द्वेव᳘ सर्व्वौषधं व्व᳘पति॥  
(त्ये) एतद्वा᳘ ऽएनं देवाः᳘ संस्करिष्य᳘न्तः पुर᳘स्तात्स᳘र्व्वेण भेषजे᳘नाभिषज्यंस्त᳘थै᳘वैनमय᳘मेत᳘त्संस्करिष्य᳘न्पुर᳘स्तात्स᳘र्व्वेण भेषजे᳘न भिषज्यति॥  
## २०
सर्व्वौषधं᳘ भवति॥  
स᳘र्व्वमेत᳘द्भेषजं य᳘त्सर्व्वौषधᳫँ᳭ स᳘र्व्वेणै᳘वैनमेत᳘द्भेषजे᳘न भिषज्यति॥  
## २१
तिसृ᳘भिस्तिसृभिर्ऋग्भि᳘र्व्वपति॥  
त्रिव्वृ᳘दग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेत᳘द्भिषज्यति॥  
## २२
द्वादश᳘भिर्ऋग्भिः᳘ कृष्टे᳘ व्वपति॥  
द्वा᳘दश मा᳘साः संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेत᳘द्भिषज्यति॥  
## २३
स वै᳘ कृष्टे᳘ व्वपति॥  
प्राणांस्त᳘द्भिषज्यति स य᳘त्कृष्ट᳘ ऽएव व्व᳘पेन्ना᳘कृष्टे प्राणा᳘नेव᳘ भिषज्येन्ने᳘तरमात्मा᳘नम᳘थ यद᳘कृष्ट ऽएव व्व᳘पेन्न᳘ कृष्ट᳘ ऽआत्मा᳘नमेव᳘ भिषज्येन्न᳘ प्राणा᳘न्कृष्टे चा᳘कृष्टे च व्वपति प्राणां᳘श्च त᳘दात्मा᳘नं च भिषज्यति॥  
## २४
तिसृ᳘भिः कृष्टे चा᳘कृष्टे च व्वपति॥  
त्रिव्वृ᳘दग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेत᳘द्भिषज्यति॥  
## २५
प᳘ञ्चदशोदचमसा᳘न्निन᳘यति॥ 
पञ्चदश᳘भिर्ऋग्भि᳘र्व्वपति त᳘त्त्रिᳫँ᳭श᳘त्त्रिᳫँ᳭श᳘दक्षरा व्विरा᳘ड्विरा᳘डु कृत्स्नम᳘न्नᳫँ᳭ स᳘र्व्वमे᳘वास्मिन्नेत᳘त्कृत्स्नम᳘न्नं दधाति॥  
## २६
या ऽओ᳘षधीः पू᳘र्व्वा जाताः᳘॥  
(०) देवे᳘भ्यस्त्रियुगं᳘ पुरे᳘त्यृत᳘वो वै᳘ देवास्ते᳘भ्य ऽएतास्त्रिः᳘ पुरा᳘ जायन्ते व्वसन्ता᳘ प्रावृ᳘षि शर᳘दि म᳘नै नु᳘ बभ्रू᳘णामहमि᳘ति सो᳘मो वै᳘ बभ्रुः᳘ सौम्या ऽओ᳘षधय ऽओषधः पुरुषः [[???]] शतं धा᳘मानी᳘ति य᳘दिद᳘ᳫँ᳘ शता᳘युः शतार्घः᳘ शत᳘वीर्य्य ऽएता᳘नि हास्य ता᳘नि शतं धा᳘मानि सप्त चे᳘ति य᳘ ऽए᳘वेमे᳘ सप्त᳘ शीर्ष᳘न्प्राणास्ता᳘नेत᳘दाह॥  
## २७
शतं᳘ वो ऽअम्ब धा᳘मानि॥  
सह᳘स्रमुत᳘ वो रु᳘ह ऽइ᳘ति य᳘दिद᳘ᳫँ᳘ शतधा᳘ च सहस्रधा᳘ च व्वि᳘रूढा ऽअ᳘धा शतक्रत्वो यूय᳘मिमं᳘ मे ऽअगदं᳘ कृते᳘ति य᳘मिमं᳘ भिषज्यामी᳘त्येतत् [[???]]॥  
## २८
(त्ता᳘) ता᳘ ऽएता ऽए᳘कव्याख्यानाः॥  
(ऽ) एत᳘मे᳘वाभि य᳘थैत᳘मेव᳘ भिषज्ये᳘देतं᳘ पार᳘येत्ता᳘ ऽअनुष्टु᳘भो भवन्ति व्वाग्वा᳘ ऽअनुष्टुब्वा᳘गु स᳘र्व्वं भेषजᳫँ᳭ स᳘र्व्वेणै᳘वैनमेत᳘द्भेषजे᳘न भिषज्यति॥  
## २९
(त्य) अथा᳘तो निरुक्तानिरुक्ता᳘नामेव [[???]]॥  
य᳘जुषा द्वा᳘वनड्वा᳘हौ युन᳘क्ति तूष्णीमि᳘तरान्य᳘जुषा च᳘तस्रः सी᳘ताः कृष᳘ति तूष्णीमि᳘तरास्तूष्णीं᳘ दर्भस्तम्ब᳘मुपद᳘धाति य᳘जुषा ऽभि᳘जुहोति [[???]] तूष्णी᳘मुदचमसा᳘न्निन᳘यति य᳘जुषा व्वपति॥  
## ३०
प्रजा᳘पतिरे᳘षो ऽग्निः᳘॥  
(रु) उभ᳘यम्वेत᳘त्प्रजा᳘पतिर्नि᳘रुक्तश्चा᳘निरुक्तश्च प᳘रिमितश्चा᳘परिमितश्च तद्यद्य᳘जुषा करो᳘ति य᳘दे᳘वास्यानि᳘रुक्तं प᳘रिमितᳫँ᳭ रूपं त᳘दस्य ते᳘न सं᳘स्करोत्य᳘थ य᳘त्तूष्णीं य᳘दे᳘वास्या᳘निरुक्तम᳘परिमितᳫँ᳭ रूपं त᳘दस्य ते᳘न सं᳘स्करोति स᳘ ह वा᳘ ऽएतᳫँ᳭ सर्व्वं कृत्स्नं᳘ प्रजा᳘पतिᳫँ᳭ सं᳘स्करोति य᳘ ऽएवं᳘ विद्वा᳘नेत᳘देवं᳘ करो᳘ति बा᳘ह्यानि रूपा᳘णि नि᳘रुक्तानि भवन्त्य᳘न्तराण्य᳘निरुक्तानि पुशु᳘रेष य᳘दग्निस्त᳘स्मात्पशोर्बा᳘ह्यानि रूपाणि [[???]] नि᳘रुक्तानि भवन्त्य᳘न्तराण्य᳘निरुक्तानि॥  
