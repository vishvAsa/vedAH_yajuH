+++
title = "१"

+++
## ०१
गा᳘र्हपत्यं चेष्य᳘न्पलाशशाख᳘या व्यु᳘दूहति᳘॥  
(त्य᳘) अ᳘वस्यति हैतद्यद्गा᳘र्हपत्यं चिनो᳘ति य᳘ ऽउ वै के᳘ चाग्निचि᳘तो ऽस्या᳘मेव ते᳘ ऽवसितास्तद्य᳘द्व्युदू᳘हत्य᳘वसितानेव तद् व्यु᳘दूहति नेद᳘वसितानध्यवस्यानीति [[???]]॥  
## ०२
(त्य᳘) अ᳘पेत᳘ व्वीत व्वि᳘ च सर्पता᳘त ऽइ᳘ति॥  
(त्य᳘) अ᳘प चै᳘वैत व्वि᳘ चेत᳘ व्यु च सर्पता᳘त ऽइ᳘त्येतद्य᳘ ऽउदरसर्पि᳘णस्ता᳘नेत᳘दाह ये᳘ ऽत्र स्थ᳘ पुराण ये᳘ च नू᳘तना ऽइ᳘ति ये᳘ ऽत्र स्थ᳘ सनात᳘ना ये᳘ चाधुनात᳘ना ऽइ᳘त्येतत् [[???]]॥  
## ०३
(द᳘) अ᳘दाद्य᳘मो ऽवसा᳘नं पृथिव्या ऽइ᳘ति॥  
यमो᳘ ह वा᳘ ऽअस्या ऽअवसा᳘नस्येष्टे स᳘ ऽएवास्मा ऽअस्या᳘मवसा᳘नं [[???]] ददाति॥  
## ०४
(त्य᳘) अ᳘क्रन्निमं᳘ पित᳘रो लोक᳘मस्मा ऽइ᳘ति॥  
क्षत्रं वै᳘ यमो व्वि᳘शः पित᳘रो य᳘स्मा ऽउ वै᳘ क्षत्रि᳘यो व्विशा᳘ संव्विदा᳘नो ऽस्या᳘मवसा᳘नं द᳘दाति तत्सु᳘दत्तं त᳘थो हास्मै क्षत्रं᳘ यमो᳘ व्विशा᳘ पितृ᳘भिः संव्विदा᳘नो ऽस्या᳘मवसा᳘नं ददाति॥  
## ०५
पलाशशाख᳘या व्यु᳘दूहति॥  
ब्र᳘ह्म वै᳘ पलाशो ब्र᳘ह्मणैव तद᳘वसितान्व्यु᳘दूहति म᳘न्त्रेण ब्र᳘ह्म वै म᳘न्त्रो ब्र᳘ह्मणैव तद᳘वसितान्व्यु᳘दूहति तामु᳘दीचीमु᳘दस्यति॥ (शतम् ३९०० ॥)  
## ०६
(त्य᳘) अथो᳘षान्नि᳘वपति॥  
(त्य) अयं वै᳘ लोको गा᳘र्हपत्यः पश᳘व ऽऊ᳘षा ऽअस्मिंस्त᳘ल्लोके᳘ पशू᳘न्दधाति त᳘स्मादि᳘मे ऽस्मिं᳘ल्लोके᳘ पश᳘वः॥  
## ०७
(वो) य᳘द्वेवो᳘षान्निव᳘पति॥  
प्रजा᳘पतिः प्रजा᳘ ऽअसृजत ता ना᳘नोल्बा ऽअसृजत ता न स᳘मजानत᳘ सो ऽकामयत सं᳘जानीरन्नि᳘ति ताः᳘ समानो᳘ल्बा ऽअकरोत्ता᳘सामू᳘षानु᳘ल्बमकरोत्ताः स᳘मजानत त᳘स्माद᳘प्येत᳘र्हि समानो᳘ल्बाः स᳘मेव᳘ जानते देवैः᳘ समानो᳘ल्बो ऽसानी᳘त्यु वै᳘ यजते यो य᳘जते तद्यदू᳘षान्निव᳘पति देवै᳘रेव त᳘त्समानो᳘ल्बो भवति॥  
## ०८
संज्ञा᳘नमसी᳘ति॥  
सम᳘जानत᳘ ह्येते᳘न कामध᳘रणमि᳘ति पश᳘वो वा ऽऊ᳘षाः पश᳘वः कामध᳘रणं म᳘यि ते कामध᳘रणं भूयादि᳘ति म᳘यि ते पश᳘वो भूयासुरि᳘त्येतत्तैः स᳘र्व्वं गा᳘र्हपत्यं प्र᳘च्छादयति यो᳘निर्वै गा᳘र्हपत्या चि᳘तिरु᳘ल्बमू᳘षाः स᳘र्व्वां तद्यो᳘निमु᳘ल्बेन प्र᳘च्छादयति᳘॥  
## ०९
(त्य᳘) अ᳘थ सि᳘कता नि᳘वपति॥  
(त्य) अग्ने᳘रेत᳘द्वैश्वानर᳘स्य भ᳘स्म यत्सि᳘कता ऽअग्नि᳘मु वा᳘ ऽएतं᳘ व्वैश्वानरं᳘ चेष्य᳘न्भवति न वा᳘ ऽअग्निः स्वं भस्मा᳘तिदहत्य᳘नतिदाहाय॥  
## १०
य᳘द्वेव सि᳘कता निव᳘पति॥  
(त्य) अग्ने᳘रेत᳘द्वैश्वानर᳘स्य रे᳘तो यत्सि᳘कता ऽअग्नि᳘मु वा᳘ ऽएतं᳘ व्वैश्वानरं᳘ चेष्य᳘न्भवति न वा᳘ ऽअरेत᳘स्कात्किं᳘चन व्वि᳘क्रियते ऽस्माद्रे᳘तसो᳘ ऽधि वि᳘क्रियाता ऽइ᳘ति॥  
## ११
(त्य) अग्नेर्भ᳘स्मास्यग्नेः पु᳘रीषमसी᳘ति॥  
यात᳘याम वा᳘ ऽअग्नेर्भस्मा᳘यातयाम्न्यः सि᳘कता ऽअ᳘यातयाममे᳘वैनदेत᳘त्करोति ता᳘भिः स᳘र्वं गा᳘र्हपत्यं प्र᳘च्छादयति यो᳘निर्वै गा᳘र्हपत्या चि᳘ती रे᳘तः सि᳘कताः स᳘र्वस्यां तद्यो᳘नौ रे᳘तो दधाति᳘॥  
## १२
(त्य᳘) अ᳘थैनं परिश्रि᳘द्भिः प᳘रिश्रयति॥  
यो᳘निर्व्वै᳘ परिश्रि᳘त ऽइद᳘मे᳘वैतद्रे᳘तः सिक्तं यो᳘न्या प᳘रिगृह्णाति त᳘स्माद्यो᳘न्या रे᳘तः सिक्तं प᳘रिगृह्यते॥  
## १३
य᳘द्वे᳘वैनं परिश्रिद्भिः परिश्र᳘यति॥  
(त्य) अयं वै᳘ लोको गा᳘र्हपत्य ऽआ᳘पः परिश्रि᳘त ऽइमं तं᳘ लोक᳘मद्भिः प᳘रितनोति समुद्रे᳘ण हैनं तत्प᳘रितनोति सर्व्व᳘तस्त᳘स्मादिमं᳘ लोक᳘ᳫँ᳘ सर्व्व᳘तः समुद्रः प᳘र्येति दक्षिणावृत्त᳘स्मादिमं᳘ लोकं᳘ दक्षिणावृ᳘त्समुद्रः प᳘र्येति खाते᳘न त᳘स्मादिमं᳘ लोकं᳘ खाते᳘न समुद्रः प᳘र्येति॥  
## १४
चि᳘त स्थे᳘ति॥  
चिनो᳘ति᳘ ह्येनाः परिचि᳘त स्थे᳘ति प᳘रि᳘ ह्येनाश्चिनो᳘त्यूर्ध्वचि᳘तः श्रयध्वमि᳘त्यूर्ध्वा᳘ ऽउपद᳘धदाह त᳘स्मादूर्ध्व᳘ ऽएव᳘ समुद्रो᳘ विजते᳘ ऽथ य᳘त्तिर᳘श्चीरुपदध्या᳘त्सकृ᳘द्धैवेदᳫँ᳭ [[???]] स᳘र्व्वᳫँ᳭ समुद्रो नि᳘र्मृज्यान्न᳘ सादयत्य᳘सन्ना ह्या᳘पो न सू᳘ददोहसा᳘ ऽधिवदति᳘॥  
## १५
(त्य᳘) अ᳘स्थीनि वै᳘ परिश्रि᳘तः॥  
प्राणः सू᳘ददोहा न वा ऽअ᳘स्थिषु प्रा᳘णो ऽस्त्ये᳘केन य᳘जुषा बह्वीरि᳘ष्टका ऽउ᳘पदधात्ये᳘क᳘ᳫँ᳘ ह्येत᳘द्रूपं यदापो᳘ ऽथ य᳘द्बह्व्यः [[???]] परिश्रि᳘तो भ᳘वन्ति ब᳘ह्व्यो ह्या᳘पः॥  
## १६
(स्त) तद्वै यो᳘निः परिश्रि᳘तः॥  
(ऽ) उ᳘ल्बमू᳘षा रे᳘तः सि᳘कता बा᳘ह्याः परिश्रि᳘तो भ᳘वन्त्य᳘न्तर ऽऊ᳘षा बा᳘ह्या हि यो᳘निर᳘न्तरमु᳘ल्बं बा᳘ह्य ऽऊ᳘षा भ᳘वन्त्य᳘न्तराः सि᳘कता बा᳘ह्यᳫँ᳭ ह्यु᳘ल्बम᳘न्तरᳫँ᳭ रे᳘त ऽएते᳘भ्यो वै जा᳘यमानो जायते ते᳘भ्य ऽए᳘वैनमेत᳘ज्जनयति॥  
## १७
(त्य᳘) अ᳘थैनम᳘तश्चिनोति॥  
(ती) इद᳘मे᳘वैतद्रे᳘तः सिक्तं व्वि᳘करोति त᳘स्माद्यो᳘नौ रे᳘तः सिक्तं व्वि᳘क्रियते॥  
## १८
स च᳘तस्रः प्रा᳘चीरु᳘पदधाति॥  
द्वे᳘ पश्चा᳘त्तिर᳘श्च्यौ द्वे᳘ पुर᳘स्तात्तद्याश्च᳘तस्रः प्रा᳘चीरुपद᳘धाति स᳘ ऽआत्मा तद्यत्ताश्च᳘तस्रो भ᳘वन्ति च᳘तुर्व्विधो᳘ ह्यय᳘मात्मा᳘ ऽथ [[???]] ये᳘ पश्चात्ते᳘ स᳘क्थ्यौ ये᳘ पुर᳘स्तात्तौ᳘ बाहू य᳘त्र वा᳘ ऽआत्मा त᳘देव शि᳘रः॥  
## १९
(स्तं) तं वा᳘ ऽएतम् [[???]]॥  
(म᳘) अ᳘त्र पक्षपुच्छ᳘वन्तं व्वि᳘करोति यादृग्वै यो᳘नौ रे᳘तो व्विक्रिय᳘ते तादृ᳘ग्जायते तद्य᳘देतम᳘त्र पक्षपुच्छ᳘वन्तं व्विकरो᳘ति त᳘स्मादे᳘षो ऽमु᳘त्र पक्षपुच्छ᳘वाञ्जायते॥  
## २०
तं वै᳘ पक्षपुच्छ᳘वन्तमेव स᳘न्तम्॥  
(न्तं) न᳘ पक्षपुच्छ᳘वन्तमिव पश्यन्ति त᳘स्माद्यो᳘नौ ग᳘र्भं न᳘ यथारूपं᳘ पश्यन्त्य᳘थैनममु᳘त्र पक्षपुच्छ᳘वन्तं पश्यन्ति त᳘स्माज्जातं ग᳘र्भं यथारूपं᳘ पश्यन्ति॥  
## २१
स च᳘तस्रः पू᳘र्व्वा ऽउ᳘पदधाति॥  
(त्या) आत्मा᳘ ह्येवा᳘ग्रे सम्भ᳘वतः सम्भ᳘वति दक्षिणत ऽउ᳘दङ्ङा᳘सीन ऽउत्तरा᳘र्ध्यां प्रथमामु᳘पदधाति त᳘थो हास्यै᳘षो ऽभ्यात्म᳘मे᳘वाग्नि᳘श्चितो᳘ भवति॥  
## २२ 
(त्य) अयꣳ सो᳘ ऽअग्निः᳘॥  
(र्य᳘) य᳘स्मिन्त्सो᳘ममि᳘न्द्रः सुतं᳘ दध ऽइ᳘त्ययं वै᳘ लोको गा᳘र्हपत्य ऽआ᳘पः सो᳘मः सु᳘तो ऽस्मिंस्त᳘ल्लो᳘के ऽप ऽइ᳘न्द्रो ऽधत्त जठ᳘रे व्वावशान ऽइ᳘ति म᳘ध्यं वै᳘ जठ᳘रᳫँ᳭ सहस्रि᳘यं व्वा᳘जम᳘त्यं न स᳘प्तिमित्या᳘पो वै᳘ सहस्रि᳘यो व्वा᳘जः ससवान्त्स᳘न्त्स्तूयसे जातवेद ऽइ᳘ति चितः सं᳘श्चीयसे जातवेद ऽइ᳘त्येतत् [[???]]॥  
## २३
(द᳘) अ᳘ग्ने य᳘त्ते दिवि व्व᳘र्च ऽइ᳘ति॥  
(त्या) आदित्यो वा᳘ ऽअस्य दिवि व्व᳘र्चः पृथिव्यामि᳘त्यय᳘मग्निः᳘ पृथिव्यां यदो᳘षधीष्वप्स्वा᳘ यजत्रे᳘ति य᳘ एवौ᳘षधिषु चाप्सु᳘ चाग्निस्त᳘मेत᳘दाह ये᳘नान्तरिक्षमु᳘र्वाततन्थे᳘ति [[???]] व्वायुः स᳘ त्वेषः स᳘ भानु᳘रर्णवो᳘ नृच᳘क्षा ऽइ᳘ति महान्त्स᳘ भानु᳘रर्णवो᳘ नृच᳘क्षा ऽइ᳘त्येतत् [[???]]॥  
## २४
(द᳘) अ᳘ग्ने दिवो ऽअ᳘र्णम᳘च्छा जिगासीति᳘ [[???]]॥  
(त्या᳘) आ᳘पो वा᳘ ऽअस्य दिवो᳘ ऽर्णस्ता᳘ ऽएष᳘ धूमेना᳘च्छैत्य᳘च्छा देवा᳘ २ँ॥ ऽऊचिषे धि᳘ष्ण्या य ऽइ᳘ति प्राणा वै᳘ देवा धि᳘ष्ण्यास्ते हि स᳘र्वा धि᳘य ऽइष्ण᳘न्ति या᳘ रोचने᳘ पर᳘स्तात्सू᳘र्यस्य या᳘श्चाव᳘स्तादुपति᳘ष्ठन्त ऽआ᳘प ऽइ᳘ति रोचनो᳘ ह ना᳘मैष᳘ लोको य᳘त्रैष᳘ ऽएतत्त᳘पति तद्या᳘श्चैतम् प᳘रेणा᳘पो याश्चा᳘वरेण ता᳘ ऽएत᳘दाह॥  
## २५
पुरी᳘ष्यासो ऽअग्न᳘य ऽइ᳘ति॥  
पश᳘व्यासो ऽग्न᳘य ऽइ᳘त्येत᳘त्प्रावणे᳘भिः सजो᳘षस ऽइ᳘ति प्रायणरूपं प्रा᳘यण᳘ᳫँ᳘ [[???]] ह्येत᳘दग्नेर्यद्गा᳘र्हपत्यो जुष᳘न्तां यज्ञ᳘मद्रुहो ऽनमीवा ऽइ᳘षो [[???]] महीरि᳘ति जुष᳘न्तां यज्ञ᳘मद्रु᳘हो ऽनशनाया ऽइ᳘षो महीरि᳘त्येतत् [[???]]॥  
## २६
(न्ना) नानो᳘पदधाति॥  
ये᳘ नाना कामा᳘ ऽआत्मंस्तांस्त᳘द्दधाति सकृ᳘त्सादयत्ये᳘कं त᳘दात्मा᳘नं करोति सू᳘ददोहसा᳘ ऽधिवदति प्राणो वै सू᳘ददोहाः प्राणे᳘नै᳘वैनमेतत्सं᳘तनोति सं᳘दधाति॥  
## २७
(त्य᳘) अ᳘थ जघ᳘नेन परी᳘त्य॥  
(त्यो) उत्तरतो᳘ दक्षिणा᳘ ऽऽसीनो᳘ ऽपरयोर्द᳘क्षिणाम᳘ग्र ऽउ᳘पदधाती᳘डामग्ने पुरुद᳘ᳫँ᳘सᳫँ᳭ सनिं गोरि᳘ति पश᳘वो वा ऽइ᳘डा पशूना᳘मे᳘वास्मा ऽएता᳘माशि᳘षमा᳘शास्ते शश्वत्तमᳫँ᳭ ह᳘वमानाय साधे᳘ति य᳘जमानो वै ह᳘वमानः स्या᳘न्नः सूनुस्त᳘नयो व्विजावे᳘ति प्रजा वै᳘ सूनुर᳘ग्ने सा᳘ ते सुमति᳘र्भूत्वस्मे ऽइ᳘त्याशि᳘षमा᳘शास्ते॥  
## २८
(स्ते ऽथो᳘) अथो᳘त्तराम्॥  
(म) अयं᳘ ते यो᳘निर्ऋत्वि᳘यो य᳘तो जातो ऽअ᳘रोचथा ऽइ᳘त्ययं᳘ ते यो᳘निर्ऋत᳘व्यः [[???]] सनात᳘नो य᳘तो जातो᳘ ऽदीप्यथा ऽइ᳘त्येतत्तं᳘ जान᳘न्नग्न ऽआ᳘रोहा᳘था नो वर्ध᳘या रयिमि᳘ति य᳘थैव य᳘जुस्त᳘था ब᳘न्धुः॥  
## २९
स᳘क्थ्यावस्यैते [[???]]॥  
ते ना᳘नोपद᳘धाति ना᳘ना सादयति ना᳘ना सू᳘ददोहसा᳘ ऽधिवदति ना᳘ना᳘ हीमे᳘ स᳘क्थ्यौ द्वे᳘ भवतो द्वे᳘ हीमे᳘ स᳘क्थ्यौ पश्चादु᳘पदधाति पश्चा᳘द्धीमे᳘ स᳘क्थ्याव᳘ग्राभ्याᳫँ᳭ स᳘ᳫँ᳘स्पृष्टे भवत ऽएव᳘ᳫँ᳘ हीमे᳘ स᳘क्थ्याव᳘ग्राभ्याᳫँ᳭ स᳘ᳫँ᳘स्पृष्टे॥  
## ३०
(ष्टे ऽअ) अ᳘थ ते᳘नैव पु᳘नः परी᳘त्य॥  
दक्षिणत ऽउ᳘दङ्ङा᳘सीनः पू᳘र्वयोरु᳘त्तराम᳘ग्र ऽउ᳘पदधाति चि᳘दसि त᳘या देव᳘तया ऽङ्गिरस्व᳘द्ध्रुवा᳘ सीदेत्य᳘थ द᳘क्षिणां परिचि᳘दसि त᳘या देव᳘तया ऽङ्गिरस्व᳘द्ध्रुवा᳘ सीदे᳘ति॥  
## ३१
बाहू᳘ ऽअस्यैते [[???]]॥  
ते ना᳘नोपद᳘धाति ना᳘ना सादयति ना᳘ना सू᳘ददोहसा᳘ ऽधिवदति ना᳘ना᳘ हीमौ᳘ बाहू द्वे᳘ भवतो द्वौ᳘ हीमौ᳘ बाहू᳘ पूर्वार्ध ऽउ᳘पदधाति [[???]] पुर᳘स्ता᳘द्धीमौ᳘ बाहू ऽअ᳘ग्राभ्याᳫँ᳭ स᳘ᳫँ᳭स्पृष्टे भवत ऽएव᳘ᳫँ᳘ [[???]] हीमौ᳘ बाहू ऽअ᳘ग्राभ्याᳫँ᳭ स᳘ᳫँ᳘स्पृष्टौ स वा ऽइ᳘तीमा᳘ ऽउपद᳘धाती᳘तीमे ऽइ᳘तीमे त᳘द्दक्षिणावृत्तद्धि᳘ देव᳘त्रा॥  
## ३२
(त्रा ऽष्टा) अष्टावि᳘ष्टका ऽउ᳘पदधाति॥  
(त्य) अष्टा᳘क्षरा गायत्री᳘ गाय᳘त्रो ऽग्निर्या᳘वानग्निर्या᳘वत्यस्य मा᳘त्रा ता᳘वन्तमे᳘वैनमेत᳘च्चिनोति प᳘ञ्चकृ᳘त्वः सादयति प᳘ञ्चचितिको ऽग्निः प᳘ञ्च ऽर्त᳘वः संवत्सरः᳘ संवत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वन्तमे᳘वैनमेत᳘च्चिनोत्यष्टावि᳘ष्टकाः प᳘ञ्चकृ᳘त्वः सादयति तत्त्र᳘योदश त्र᳘योदश मा᳘साः संवत्सरस्त्र᳘योदशाग्ने᳘श्चितिपुरीषा᳘णि या᳘वानग्निर्या᳘वत्यस्य मा᳘त्रा ता᳘वत्त᳘द्भवति॥  
## ३३
(त्य᳘) अ᳘थ लोकम्पृणामु᳘पदधाति॥  
त᳘स्या ऽउप᳘रि ब᳘न्धुस्तिस्रः पू᳘र्वास्त्रिव्वृ᳘दग्निर्या᳘वानग्निर्या᳘वत्यस्य मा᳘त्रा ता᳘वन्तमे᳘वैनमेत᳘च्चिनोति दशो᳘त्तरास्ता᳘सामुप᳘रि ब᳘न्धुर्द्वे वा ऽग्रे᳘ ऽथ दशाथै᳘कामेवᳫँ᳭ हि चि᳘तिं चिन्व᳘न्ति तास्त्र᳘योदश स᳘म्पद्यन्ते त᳘स्योक्तो ब᳘न्धुः॥  
## ३४
(स्ता᳘) ता᳘ ऽउभ᳘य्य ऽए᳘कविᳫँ᳭शतिः स᳘म्पद्यन्ते॥  
द्वा᳘दश मा᳘साः प᳘ञ्च ऽर्त᳘वस्त्र᳘य ऽइमे᳘ लोका᳘ ऽअसा᳘वादित्य᳘ ऽएकवि᳘ᳫँ᳘शो ऽमुं त᳘दादित्य᳘मस्मि᳘न्नग्नौ प्र᳘तिष्ठापयति॥  
## ३५
(त्ये᳘) ए᳘कविᳫँ᳭शतिर्वेव᳘ परिश्रि᳘तः॥  
(तो) द्वा᳘दश मा᳘साः प᳘ञ्च ऽर्त᳘वस्त्र᳘य ऽइमे᳘ लोका᳘ ऽअय᳘मग्नि᳘रमुतो᳘ ऽध्येकविᳫँ᳭श᳘ ऽइमं त᳘दग्नि᳘ममु᳘ष्मिन्नादित्ये प्र᳘तिष्ठापयति तद्य᳘देता᳘ ऽएव᳘मुपद᳘धात्येता᳘वे᳘वैत᳘द᳘न्यो ऽन्य᳘स्मिन्प्र᳘तिष्ठापयति ता᳘वेता᳘व᳘न्यो ऽन्य᳘स्मिन्प्रतिष्ठितौ तौ वा᳘ ऽएताव᳘त्र द्वा᳘वेकविᳫँ᳭शौ स᳘म्पादयत्य᳘त्र᳘ ह्ये᳘वेमौ᳘ त᳘दोभौ भ᳘वत ऽआहवनी᳘यश्च गा᳘र्हपत्यश्च॥  
## ३६
(श्चा᳘) अ᳘थ पु᳘रीषं नि᳘वपति॥  
त᳘स्योप᳘रि ब᳘न्धुस्त᳘च्चात्वालवेला᳘या ऽआ᳘हरत्यग्नि᳘रेष यच्चा᳘त्वालस्त᳘थो हास्यैत᳘दाग्नेय᳘मेव᳘ भवति सा᳘ समम्बिला᳘ स्यात्त᳘स्योक्तो ब᳘न्धुः॥  
## ३७
(र्व्या) व्याममात्री᳘ भवति॥  
व्याममात्रो वै पु᳘रुषः पु᳘रुषः प्रजा᳘पतिः प्रजा᳘पतिरग्नि᳘रात्म᳘सम्मितां तद्यो᳘निं करोति परिमण्डला᳘ भवति परिमण्डला हि यो᳘निर᳘थो ऽअयं वै᳘ लोको गा᳘र्हपत्यः परिमण्डल᳘ ऽउ वा᳘ ऽअयं᳘ लोकः [[???]]॥  
## ३८
(को᳘ ऽथै) अ᳘थैनौ संनि᳘वपति॥  
संज्ञा᳘मे᳘वाभ्यामेत᳘त्करोति स᳘मितᳫँ᳭ सं᳘कल्पेथाᳫँ᳭ सं᳘ वां म᳘नाᳫँ᳭सि सं᳘ व्रता᳘ ऽग्ने त्वं᳘ पुरी᳘ष्यो भ᳘वतं नः स᳘मनसावि᳘ति शम᳘यत्ये᳘वैनावेतद᳘हिᳫँ᳭सायै य᳘था᳘ ना᳘न्यो ऽन्य᳘ᳫँ᳘ हिᳫँ᳭स्या᳘ताम्॥  
## ३९
(ञ्च) चतु᳘र्भिः संनि᳘वपति॥  
तद्ये च᳘तुष्पादाः पश᳘वस्तै᳘रे᳘वाभ्यामेत᳘त्संज्ञां᳘ करोत्य᳘थो ऽअ᳘न्नं वै᳘ पशवो᳘ ऽन्नेनै᳘वाभ्यामेत᳘त्संज्ञां᳘ करोति॥  
## ४०
तां न᳘ रिक्ताम᳘वेक्षेत॥  
ने᳘द्रिक्ता᳘मवे᳘क्षा ऽइ᳘ति य᳘द्रिक्ता᳘मवे᳘क्षेत ग्र᳘सेत हैनम्॥  
## ४१
(म᳘) अ᳘थास्याᳫँ᳭ सि᳘कता ऽआ᳘वपति॥  
(त्य) अग्ने᳘रेत᳘द्वैश्वानर᳘स्य रे᳘तो यत्सि᳘कता ऽअग्नि᳘मे᳘वास्यामेत᳘द्वैश्वानरᳫँ᳭ रे᳘तोभूत᳘ᳫँ᳘ सिञ्चति सा᳘ समम्बिला᳘ स्यात्त᳘स्योक्तो ब᳘न्धुः॥  
## ४२
(र᳘) अ᳘थैनां वि᳘मुञ्चति॥  
(त्य᳘) अ᳘प्रदाहाय यद्धि᳘ युक्तं न᳘ विमुच्य᳘ते प्र त᳘द्दह्यत ऽएतद्वा᳘ ऽएत᳘द्युक्ता रे᳘तो ऽभार्षीदेत᳘मग्निं तम᳘त्राजीजनदथा᳘परं धत्ते यो᳘षा वा᳘ ऽउखा त᳘स्माद्यदा यो᳘षा पू᳘र्वᳫँ᳭ रे᳘तः प्रजन᳘यत्यथा᳘परं धत्ते॥  
## ४३
मा᳘तेव पुत्रं᳘ पृथिवी᳘ पुरी᳘ष्यमि᳘ति [[???]]॥  
मा᳘तेव पुत्रं᳘ पृथिवी᳘ पश᳘व्यमि᳘त्येत᳘दग्निᳫँ᳭ [[???]] स्वे यो᳘नावभारुखे᳘त्यग्निᳫँ᳭ स्वे यो᳘नावभार्षीदुखे᳘त्येतत्तां व्वि᳘श्वैर्देवै᳘र्ऋतु᳘भिः संव्विदानः᳘ प्रजा᳘पतिर्व्विश्व᳘कर्मा व्वि᳘मुञ्चत्वि᳘त्यृत᳘वो वै व्वि᳘श्वे देवास्त᳘देनां व्वि᳘श्वैर्देवै᳘र्ऋतु᳘भिः संव्विदानः᳘ प्रजा᳘पतिर्व्विश्व᳘कर्मा व्वि᳘मुञ्चति ता᳘मुत्तर᳘तो ऽग्नेर्नि᳘दधात्यरत्निमात्रे त᳘स्योक्तो ब᳘न्धुः॥  
## ४४
(र᳘)अ᳘थास्यां प᳘य ऽआ᳘नयति॥  
(त्ये) एतद्वा᳘ ऽएतद्रे᳘तो धत्ते᳘ ऽथ प᳘यो धत्ते यो᳘षा वा᳘ ऽउखा त᳘स्माद्यदा यो᳘षा रे᳘तो धत्ते᳘ ऽथ प᳘यो धत्ते᳘ ऽधराः सि᳘कता भ᳘वन्त्यु᳘त्तरं पयो᳘ ऽधरᳫँ᳭ हि रे᳘त ऽउ᳘त्तरं प᳘यस्तन्म᳘ध्य ऽआ᳘नयति य᳘था तत्प्र᳘ति पुरुषशीर्ष᳘मुपदध्यात् [[???]]॥  
