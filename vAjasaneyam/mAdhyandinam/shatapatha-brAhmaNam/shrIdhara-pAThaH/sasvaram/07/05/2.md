+++
title = "२"

+++
## ०१
पशुशीर्षाण्यु᳘पदधाति॥  
पश᳘वो वै᳘ पशुशीर्षा᳘णि पशू᳘ने᳘वैतदु᳘पदधाति ता᳘न्युखा᳘यामु᳘पदधातीमे वै᳘ लोका᳘ ऽउखा᳘ पश᳘वः पशुशीर्षा᳘ण्येषु त᳘ल्लोके᳘षु पशू᳘न्दधाति त᳘स्मादिम᳘ ऽएषु᳘ लोके᳘षु पश᳘वः॥  
## ०२
(वो) य᳘द्वे᳘वोखा᳘याम्॥  
यो᳘निर्व्वा᳘ ऽउखा᳘ पश᳘वः पशुशीर्षा᳘णि यो᳘नौ त᳘त्पशून्प्र᳘तिष्ठापयति त᳘स्मादद्य᳘मानाः पच्य᳘मानाः पश᳘वो न᳘ क्षीयन्ते योनौ᳘ [[???]] ह्येनान्प्रतिष्ठाप᳘यति॥  
## ०३
य᳘द्वेव᳘ पशुशीर्षा᳘ण्युपद᳘धाति॥  
या वै ताः श्रि᳘य ऽएता᳘नि ता᳘नि पशुशीर्षाण्य᳘थ या᳘नि ता᳘नि कु᳘सिन्धान्येतास्ताः प᳘ञ्च चि᳘तयस्तद्यास्ताः प᳘ञ्च चि᳘तय ऽइमे ते᳘ लोकास्तद्ये त᳘ ऽइमे᳘ लोका᳘ ऽएषा᳘ सोखा [[???]] तद्य᳘दुखा᳘यां पशुशीर्षा᳘ण्युपद᳘धात्येतै᳘रेव त᳘च्छीर्ष᳘भिरेता᳘नि कुसिन्धानि [[???]] सं᳘दधाति॥  
## ०४
ता᳘न्पुर᳘स्तात्प्रती᳘च ऽउ᳘पदधाति॥  
(त्ये) एतद्वै य᳘त्रैता᳘न्प्रजा᳘पतिः पशूना᳘लिप्सत त᳘ ऽआलिप्स्य᳘माना ऽउ᳘दचिक्रमिषंस्ता᳘न्प्राणे᳘षु स᳘मगृह्णात्ता᳘न्प्राणे᳘षु संगृ᳘ह्य पुर᳘स्तात्प्रती᳘च ऽआत्म᳘न्नधत्त॥  
## ०५
तद्वा᳘ ऽएत᳘त्क्रियते॥  
य᳘द्देवा ऽअ᳘कुर्व्वन्निदं᳘ न्वस्मात्ते᳘ [[???]] पश᳘वो नो᳘च्चिक्रमिषन्ति य᳘त्त्वेत᳘त्करो᳘ति य᳘द्देवा ऽअ᳘कुर्वंस्त᳘त्करवाणीत्य᳘थो प्राणे᳘ष्वे᳘वैनानेत᳘त्संगृ᳘ह्य पुर᳘स्तात्प्रती᳘च ऽआत्म᳘न्धत्ते॥  
## ०६
य᳘द्वेव᳘ पशुशीर्षा᳘ण्युपद᳘धाति॥  
प्रजा᳘पतिर्व्वा᳘ ऽइदम᳘ग्र ऽआसीदे᳘क ऽएव᳘ सो ऽकामयता᳘न्नᳫँ᳭ सृजेय प्र᳘जायेये᳘ति स᳘ प्राणे᳘भ्य ऽएवा᳘धि पशून्नि᳘रमिमीत म᳘नसः पु᳘रुषं च᳘क्षुषो᳘ ऽश्वं प्राणाद्गाᳫँ᳭ श्रो᳘त्राद᳘विं व्वा᳘चो ऽजं तद्य᳘देनान्प्राणेभ्यो᳘ ऽधि निर᳘मिमीत त᳘स्मादाहुः प्राणाः᳘ पश᳘व ऽइ᳘ति म᳘नो वै᳘ प्राणा᳘नां प्रथमं तद्यन्म᳘नसः पुरुषं [[???]] निर᳘मिमीत त᳘स्मादाहुः पु᳘रुषः प्रथमः᳘ पशूनां᳘ व्वीर्य᳘वत्तम ऽइ᳘ति म᳘नो वै स᳘र्व्वे प्राणा म᳘नसि हि स᳘र्व्वे प्राणाः प्र᳘तिष्ठितास्तद्यन्म᳘नसः पु᳘रुषं निर᳘मिमीत त᳘स्मादाहुः पु᳘रुषः सर्व्वे᳘ [[???]] पश᳘व ऽइ᳘ति पु᳘रुषस्य᳘ ह्ये᳘वैते स᳘र्व्वे भ᳘वन्ति॥  
## ०७
त᳘देतद᳘न्नᳫँ᳭ सृष्ट्वा᳘॥  
पुर᳘स्तात्प्रत्य᳘गात्म᳘न्नधत्त त᳘स्माद्यः कश्चा᳘न्नᳫँ᳭ सृज᳘ते पुर᳘स्तादे᳘वैनत्प्रत्य᳘गात्म᳘न्धत्ते तद्वा᳘ ऽउखा᳘यामुद᳘रं वा᳘ ऽउ᳘खोद᳘रे तद᳘न्नं दधाति॥  
## ०८
(त्य᳘) अ᳘थैषु हिरण्यशकलान्प्र᳘त्यस्यति॥  
प्राणो वै हि᳘रण्यम᳘थ वा᳘ ऽएते᳘भ्यः पशु᳘भ्यः संज्ञप्य᳘मानेभ्य ऽएव᳘ प्राणा ऽउ᳘त्क्रामन्ति तद्य᳘द्धिरण्यशकला᳘न्प्रत्य᳘स्यति प्राणा᳘ने᳘वैष्वेत᳘द्दधाति॥  
## ०९
सप्त प्र᳘त्यस्यति॥  
सप्त वै᳘ शीर्ष᳘न्प्राणास्ता᳘नस्मिन्नेत᳘द्दधात्य᳘थ य᳘दि प᳘ञ्च पश᳘वः स्युः प᳘ञ्चैव कृ᳘त्वः सप्त᳘ सप्त प्र᳘त्यस्येत्प᳘ञ्च वा᳘ ऽएता᳘न्पशूनु᳘पदधाति सप्त᳘ सप्त वा ऽए᳘कैकस्मिन्पशौ᳘ प्राणास्त᳘देषु स᳘र्व्वेषु प्राणा᳘न्दधाति॥  
## १०
तद्धैके᳘ ऽपि॥  
यद्ये᳘कः पशुर्भ᳘वति प᳘ञ्चैव कृ᳘त्वः सप्त᳘ सप्त प्र᳘त्यस्यन्ति प᳘ञ्च वा᳘ ऽएता᳘न्पशूनु᳘पदधाति सप्त᳘ सप्त वा ऽए᳘कैकस्मिन्पशौ᳘ प्राणास्त᳘देषु स᳘र्व्वेषु प्राणा᳘न्दध्म ऽइ᳘ति न त᳘था कुर्यादेत᳘स्मिन्वै᳘ पशौ स᳘र्व्वेषां पशूना᳘ᳫँ᳘ रूपं तद्य᳘देत᳘स्मिन्प्रत्य᳘स्यति त᳘दे᳘वैषु स᳘र्व्वेषु प्राणा᳘न्दधाति॥  
## ११
मु᳘खे प्रथमं प्र᳘त्यस्यति॥  
सम्य᳘क्स्रवन्ति सरि᳘तो न धे᳘ना ऽइत्य᳘न्नं वै धे᳘नास्त᳘दिद᳘ᳫँ᳘ सम्यङ्मु᳘खमभिस᳘ᳫँ᳘स्रवन्त्यन्त᳘र्त्दृदा म᳘नसा पूय᳘माना ऽइ᳘त्यन्तर्वै त्दृ᳘दयेन म᳘नसा सता᳘ ऽन्नं पूतं य᳘ ऽऋजुस्त᳘स्य घृत᳘स्य धा᳘रा ऽअभि᳘चाकशीमी᳘ति या᳘ ऽए᳘वैत᳘स्मिन्नग्नावा᳘हुतीर्होष्यन्भ᳘वति ता᳘ ऽएत᳘दाह हिरण्य᳘यो व्वेतसो म᳘ध्ये ऽअग्नेरि᳘ति य᳘ ऽए᳘वैष᳘ हिरण्म᳘यः पु᳘रुषस्त᳘मेत᳘दाह॥  
## १२
(हर्चे) ऋचे त्वे᳘तीह᳘॥  
प्राणो वा ऽऋ᳘क्प्राणे᳘न ह्य᳘र्चति रुचे त्वे᳘तीह᳘ प्राणो वै रु᳘क्प्राणे᳘न हि रो᳘चते᳘ ऽथो प्राणा᳘य᳘ हीदᳫँ᳭ स᳘र्वᳫँ᳭ रो᳘चते भासे त्वे᳘तीह ज्यो᳘तिषे त्वे᳘तीह भा᳘स्वती᳘ हीमे ज्यो᳘तिष्मती च᳘क्षुषी ऽअ᳘भूदिदं व्वि᳘श्वस्य भु᳘वनस्य व्वा᳘जिनमग्ने᳘र्व्वैश्वानर᳘स्य चे᳘ती᳘हाग्निर्ज्यो᳘तिषा ज्यो᳘तिष्मान् रुक्मो व्व᳘र्चसा व्व᳘र्चस्वानि᳘तीह व्वि᳘श्वावतीभ्यां व्वि᳘श्वᳫँ᳭ हि श्रो᳘त्रम्॥  
## १३
(म᳘) अ᳘थ पुरुषशीर्षमु᳘द्गृह्णाति॥  
मह᳘यत्ये᳘वैनदेत᳘त्सहस्रदा᳘ ऽअसि सह᳘स्राय त्वे᳘ति स᳘र्वं वै᳘ सह᳘स्रᳫँ᳭ स᳘र्व्वस्य दा᳘ता ऽसि स᳘र्व्वस्मै त्वे᳘त्येतत् [[???]]॥  
## १४
(द᳘) अ᳘थैनानु᳘पदधाति॥  
पु᳘रुषं प्रथमं पु᳘रुषं त᳘द्वी᳘र्येणात्या᳘दधाति म᳘ध्ये पुरुषमभि᳘त ऽइ᳘तरान्पशून्पु᳘रुषं [[???]] त᳘त्पशूनां᳘ मध्य᳘तो ऽत्ता᳘रं दधाति त᳘स्मात्पु᳘रुष ऽएव᳘ पशूनां᳘ मध्य᳘तो ऽत्ता [[???]]॥  
## १५
(त्ता᳘ ऽश्वं) अ᳘श्वं चा᳘विं चोत्तरतः᳘॥  
(ऽ) एत᳘स्यां त᳘द्दि᳘श्येतौ᳘ पशू᳘ दधाति त᳘स्मादेत᳘स्यां दि᳘श्येतौ᳘ पशू भू᳘यिष्ठौ॥  
## १६
गां᳘ चाजं᳘ च दक्षिणतः᳘॥  
(ऽ) एत᳘स्यां त᳘द्दि᳘श्येतौ᳘ पशू᳘ दधाति त᳘स्मादेत᳘स्यां दि᳘श्येतौ᳘ पशू भू᳘यिष्ठौ॥  
## १७
प᳘यसि पु᳘रुषमु᳘पदधाति॥  
पश᳘वो वै प᳘यो य᳘जमानं त᳘त्पशु᳘षु प्र᳘तिष्ठापयत्यादित्यं ग᳘र्भं प᳘यसा स᳘मङ्ग्धी᳘त्यादित्यो वा᳘ ऽएष ग᳘र्भो यत्पु᳘रुषस्तं प᳘यसा स᳘मङ्ग्धी᳘त्येत᳘त्सह᳘स्रस्य प्रतिमां᳘ व्विश्व᳘रूपमि᳘ति पु᳘रुषो वै᳘ सह᳘स्रस्य प्रतिमा पु᳘रुषस्य᳘ ह्येव᳘ सह᳘स्रं भ᳘वति प᳘रिवृङ्ग्धि ह᳘रसा᳘ मा ऽभि᳘मᳫँ᳭स्था ऽइ᳘ति प᳘र्येनं वृङ्ग्ध्यर्चि᳘षा᳘ मैनᳫँ᳭ हिᳫँ᳭सीरि᳘त्येत᳘च्छता᳘युषं कृणुहि चीय᳘मान ऽइ᳘ति पु᳘रुषं त᳘त्पशूना᳘ᳫँ᳘ शता᳘युं करोति त᳘स्मात्पुरुष ऽएव᳘ [[???]] पशूना᳘ᳫँ᳘ शता᳘युः॥  
## १८
(र᳘) अ᳘थोत्तरतो᳘ ऽश्वम्॥  
(म्वा᳘) व्वा᳘तस्य जूतिमि᳘ति व्वा᳘तस्य वा᳘ ऽएष᳘ जूतिर्यद᳘श्वो व्व᳘रुणस्य ना᳘भिमि᳘ति व्वारुणो ह्यश्वो᳘ ऽश्वं जज्ञान᳘ᳫँ᳘ सरिर᳘स्य म᳘ध्य ऽइत्या᳘पो वै᳘ सरिर᳘मप्सुजा᳘ ऽउ वा ऽअ᳘श्वः शि᳘शुं नदी᳘नाᳫँ᳭ ह᳘रिम᳘द्रिबुध्नमि᳘ति गिरिर्वा ऽअ᳘द्रिर्गिरि᳘बुध्ना ऽउ वा ऽआपो᳘ ऽग्ने मा᳘ हिᳫँ᳭सीः परमे᳘ व्योमन्नि᳘तीमे वै᳘ लोकाः᳘ पर᳘मं व्योमैषु᳘ लोके᳘ष्वेनं मा᳘ हिᳫँ᳭सीरि᳘त्येतत् [[???]]॥  
## १९
(द᳘) अ᳘थ दक्षिणतो गाम् [[???]]॥  
(म᳘) अ᳘जस्रमि᳘न्दुमरुषमि᳘ति सो᳘मो वा ऽइ᳘न्दुः स᳘ हैष सोमो᳘ ऽजस्रो यद्गौ᳘र्भुरण्युमि᳘ति भर्ता᳘रमित्येत᳘दग्नि᳘मीडे पूर्व्व᳘चित्तिं न᳘मोभिरि᳘त्याग्नेयो वै गौः᳘ पूर्व्व᳘चित्तिमि᳘ति प्रा᳘ञ्च᳘ᳫँ᳘ ह्यग्नि᳘मुद्ध᳘रन्ति [[???]] प्रा᳘ञ्चमुपच᳘रन्ति स प᳘र्वभिर्ऋतुशः क᳘ल्पमान ऽइ᳘ति यद्वा᳘ ऽएष᳘ चीय᳘ते त᳘देष प᳘र्वभिर्ऋतुशः᳘ कल्पते गां मा᳘ हिᳫँ᳭सीर᳘दितिं व्विरा᳘जमि᳘ति व्विराड्वै गौर᳘न्नं वै᳘ व्विराड᳘न्नमु गौः [[???]]॥  
## २०
(र᳘) अ᳘थोत्तरतो᳘ ऽविम्॥  
(म्व᳘) व्व᳘रूत्रीं त्व᳘ष्टुर्व्व᳘रुणस्य ना᳘भिमि᳘ति व्वारुणी᳘ च हि᳘ त्वाष्ट्री चा᳘विर᳘विं जज्ञानाᳫँ᳭ र᳘जसः प᳘रस्मादि᳘ति श्रो᳘त्रं वै प᳘रᳫँ᳭ र᳘जो दि᳘शो वै श्रो᳘त्रं दि᳘शः प᳘रᳫँ᳭ र᳘जो मही᳘ᳫँ᳘ साहस्रीम᳘सुरस्य मायामि᳘ति महती᳘ᳫँ᳘ साहस्रीम᳘सुरस्य मायामि᳘त्येतद᳘ग्ने मा᳘ हिᳫँ᳭सीः परमे᳘ व्योमन्नि᳘तीमे वै᳘ लोकाः᳘ परमं᳘ [[???]] व्योमैषु᳘ लोके᳘ष्वेनं मा᳘ हिᳫँ᳭सीरि᳘त्येतत् [[???]]॥  
## २१
(द᳘) अ᳘थ दक्षिण᳘तो ऽजम् [[???]]॥  
यो᳘ ऽअग्नि᳘रग्नेरध्य᳘जायते᳘त्यग्निर्व्वा᳘ ऽए᳘षो ऽग्नेर᳘ध्यजायत शो᳘कात्पृथिव्या᳘ ऽउत᳘ वा दिवस्परी᳘ति यद्वै᳘ प्रजा᳘पतेः शो᳘काद᳘जायत त᳘द्दिव᳘श्च पृथिव्व्यै᳘ च शो᳘कादजायत ये᳘न प्रजा᳘ व्विश्व᳘कर्मा जजाने᳘ति व्वाग्वा᳘ ऽअजो᳘ व्वा᳘चो वै᳘ प्रजा᳘ व्विश्व᳘कर्मा जजा᳘न त᳘मग्ने हे᳘डः प᳘रि ते व्वृणक्त्वि᳘ति य᳘थैव य᳘जुस्त᳘था ब᳘न्धुः॥  
## २२
(स्त᳘) त᳘ ऽएते᳘ पश᳘वः॥  
(स्ता) तान्ना᳘नोपद᳘धाति ना᳘ना सादयति ना᳘ना सू᳘ददोहसा᳘ ऽधिवदति ना᳘ना᳘ ह्येते᳘ पशवः [[???]]॥  
## २३
(वो᳘ ऽथ) अ᳘थ पुरुषशीर्ष᳘मभि᳘जुहोति॥  
(त्या᳘) आ᳘हुतिर्व्वै᳘ यज्ञः पु᳘रुषं त᳘त्पशूनां᳘ यज्ञि᳘यं करोति त᳘स्मात्पु᳘रुष ऽएव᳘ पशूनां᳘ यजते॥  
## २४
य᳘द्वे᳘वैनदभिजुहो᳘ति॥  
शीर्षंस्त᳘द्वी᳘र्यं [[???]] दधात्या᳘ज्येन जुहोति व्व᳘ज्रो वा ऽआ᳘ज्यं व्वी᳘र्यं [[???]] वै व्व᳘ज्रो व्वी᳘र्यमे᳘वास्मिन्नेत᳘द्दधाति [[???]] स्रुवे᳘ण व्वृ᳘षा वै᳘ स्रुवो᳘ व्वी᳘र्यं वै व्वृ᳘षा व्वी᳘र्यमे᳘वास्मिन्नेत᳘द्दधाति स्वाहाकारे᳘ण व्वृ᳘षा वै᳘ स्वाहाकारो᳘ व्वी᳘र्यं [[???]] वै व्वृ᳘षा व्वीर्य᳘मे᳘वास्मिन्नेत᳘द्दधाति त्रिष्टु᳘भा व्व᳘ज्रो वै᳘ त्रिष्टुब्वी᳘र्यं [[???]] वै व्व᳘ज्रो व्वी᳘र्यं [[???]] त्रिष्टु᳘ब्वी᳘र्येणै᳘वास्मिन्नेत᳘द्वी᳘र्यं [[???]] दधाति॥  
## २५
स वा᳘ ऽअर्धर्च᳘मनुद्रु᳘त्य स्वा᳘हाकरोति॥  
(त्य᳘) अ᳘स्थि वा ऽऋ᳘गिदं त᳘च्छीर्षकपालं᳘ व्विहा᳘प्य य᳘दिद᳘मन्तरतः᳘ शी᳘र्ष्णो [[???]] व्वी᳘र्यं [[???]] त᳘दस्मिन्दधाति॥  
## २६
(त्य᳘) अथो᳘त्तरमर्धर्च᳘मनुद्रु᳘त्य स्वा᳘हाकरोति॥  
(ती) इदं त᳘च्छीर्षकपाल᳘ᳫँ᳘ संधा᳘य य᳘दिद᳘मुप᳘रिष्टाच्छीर्ष्णो᳘ व्वी᳘र्यं [[???]] त᳘दस्मिन्दधाति॥  
## २७
चित्रं᳘ देवा᳘नामु᳘दगाद᳘नीकमि᳘ति॥  
(त्य) असौ वा᳘ ऽआदित्य᳘ ऽएष पु᳘रुषस्त᳘देत᳘च्चित्रं᳘ देवा᳘नामु᳘देत्य᳘नीकं च᳘क्षुर्मित्र᳘स्य व्व᳘रुणस्याग्नेरि᳘त्युभ᳘येषाᳫँ᳭ हैत᳘द्देवमनुष्या᳘णां च᳘क्षुरा᳘ ऽप्रा द्या᳘वापृथिवी᳘ ऽअन्त᳘रिक्षमि᳘त्यु᳘द्यन्वा᳘ ऽएष᳘ इमाँ᳘ल्लोकाना᳘पूरयति सू᳘र्य ऽआत्मा ज᳘गतस्तस्थु᳘षश्चे᳘त्येष᳘ ह्यस्य [[???]] स᳘र्व्वस्यात्मा य᳘च्च ज᳘गद्य᳘च्च ति᳘ष्ठति॥  
## २८
(त्य᳘) अ᳘थोत्सर्गैरु᳘पतिष्ठते॥  
(त ऽ) एतद्वै᳘ य᳘त्रैता᳘न्प्रजा᳘पतिः पशूना᳘लिप्सत त᳘ ऽआलिप्स्य᳘माना ऽअशोचंस्ते᳘षामेतै᳘रुत्सर्गैः शु᳘चं पाप्मा᳘नम᳘पाहंस्त᳘थै᳘वैषामय᳘मेत᳘देतै᳘रुत्सर्गैः शु᳘चं पाप्मा᳘नम᳘पहन्ति॥  
## २९
तद्धै᳘के॥  
यं᳘यमेव᳘ पशु᳘मुपद᳘धति॥  
त᳘स्यतस्य शु᳘चमु᳘त्सृजन्ति नेच्छु᳘चं पाप्मा᳘नमभ्युपद᳘धामहा ऽइ᳘ति ते᳘ ह ते शु᳘चं पाप्मा᳘नमभ्यु᳘पदधति याᳫँ᳭ हि पू᳘र्व्वस्य शु᳘चमुत्सृज᳘न्ति तामु᳘त्तरेण सहो᳘पदधति॥  
## ३०
विपरिक्रा᳘ममु है᳘क ऽउ᳘पतिष्ठन्ते॥  
(न्त ऽ) ऊर्ध्वाᳫँ᳭ शु᳘चमु᳘त्सृजाम ऽइ᳘ति ते᳘ ह ते शु᳘चं पाप्मा᳘नमनू᳘द्यन्त्यूर्ध्वो᳘ ह्येते᳘न क᳘र्मणै᳘त्यूर्ध्वा᳘मु शु᳘चमु᳘त्सृजन्ति॥  
## ३१
बा᳘ह्येनै᳘वाग्निमुत्सृजेत् [[???]]॥  
(दि) इमे वै᳘ लोका᳘ ऽए᳘षो ऽग्नि᳘रेभ्यस्त᳘ल्लोके᳘भ्यो बहिर्धा शु᳘चं दधाति बहिर्व्वे᳘दीयं वै व्वे᳘दिरस्यै त᳘द्बहिर्धा शु᳘चं दधात्यु᳘दङ् ति᳘ष्ठन्नेत᳘स्याᳫँ᳭ ह दि᳘श्येते᳘ पश᳘वस्तद्य᳘त्रैते᳘ पश᳘वस्त᳘दे᳘वैष्वेतच्छु᳘चं दधाति॥  
## ३२
पु᳘रुषस्य प्रथममु᳘त्सृजति॥  
तᳫँ᳭ हि᳘ प्रथम᳘मुपद᳘धातीमं मा᳘ हिᳫँ᳭सीर्द्विपा᳘दं पशुमि᳘ति द्विपाद्वा᳘ ऽएष᳘ पशुर्यत्पु᳘रुषस्तं मा᳘ हिᳫँ᳭सीरि᳘त्येत᳘त्सहस्राक्षो मे᳘धाय चीय᳘मान ऽइ᳘ति हिरण्यशकलैर्वा᳘ ऽएष᳘ सहस्राक्षो मे᳘धायेत्य᳘न्नाये᳘त᳘न्मयुं᳘ पशुं मे᳘धमग्ने जुषस्वे᳘ति किम्पुरुषो वै᳘ मयुः᳘ किम्पुरुष᳘मग्ने जुषस्वे᳘त्येतत्ते᳘न चिन्वान᳘स्त᳘न्वो नि᳘षीदे᳘त्यात्मा वै᳘ तनूस्ते᳘न चिन्वान᳘ ऽआत्मा᳘नᳫँ᳭ सं᳘स्कुरुष्वे᳘त्येत᳘न्मयुं [[???]] ते शु᳘गृच्छतु यं᳘ द्विष्मस्तं᳘ ते शु᳘गृच्छत्वि᳘ति त᳘न्मयौ᳘ च शु᳘चं द᳘धाति यं᳘ च द्वे᳘ष्टि त᳘स्मिंश्च॥  
## ३३
(श्चा) अथा᳘श्वस्य॥  
(स्ये) इमं मा᳘ हिᳫँ᳭सीरे᳘कशफं पशुमित्ये᳘कशफो वा᳘ ऽएष᳘ पशुर्यद᳘श्वस्तं मा᳘ हिᳫँ᳭सीरि᳘त्येत᳘त्कनिक्रदं᳘ व्वाजि᳘नं व्वा᳘जिनेष्वि᳘ति कनिक्रदो वा᳘ ऽएष᳘ व्वा᳘ज्यु व्वा᳘जिनेषु गौर᳘मारण्यम᳘नु ते दिशामी᳘ति त᳘दस्मै गौर᳘मारण्यम᳘नुदिशति ते᳘न चिन्वानस्त᳘न्वो नि᳘षीदे᳘ति ते᳘न चिन्वान᳘ आत्मा᳘नᳫँ᳭ सं᳘स्कुरुष्वे᳘त्येत᳘द्गौरं᳘ ते शु᳘गृच्छतु यं᳘ द्विषमस्तं᳘ ते शु᳘गृच्छत्वि᳘ति त᳘द्गौरे᳘ च शुचं [[[????]] द᳘धाति यं᳘ च द्वे᳘ष्टि त᳘स्मिंश्च॥  
## ३४
(श्चा) अ᳘थ गोः᳘॥  
(रि) इम᳘ᳫँ᳘ साहस्र᳘ᳫँ᳘ शत᳘धारमु᳘त्समि᳘ति साहस्रो वा᳘ ऽएष᳘ शत᳘धार ऽउ᳘त्सो यद्गौ᳘र्व्यच्य᳘मानᳫँ᳭ सरिर᳘स्य म᳘ध्य ऽइ᳘तीमे वै᳘ लोकाः᳘ सरिर᳘मुपजीव्य᳘मानमेषु᳘ लोकेष्वि᳘त्येत᳘द्धृतं दु᳘हानाम᳘दितिं ज᳘नाये᳘ति घृतं वा᳘ ऽएषा᳘ ऽदितिर्ज᳘नाय दुहे᳘ ऽग्ने मा᳘ हिᳫँ᳭सीः परमे व्योमन्नि᳘तीमे वै᳘ लोकाः᳘ परमं᳘ [[???]] व्योमैषु᳘ लोके᳘ष्वेनं मा᳘ हिᳫँ᳭सीरि᳘त्येत᳘द्गवय᳘मारण्यम᳘नु ते दिशामी᳘ति त᳘दस्मै गवय᳘मारण्यम᳘नुदिशति ते᳘न चिन्वान᳘स्त᳘न्वो नि᳘षीदे᳘ति ते᳘न चिन्वा᳘न ऽआत्मा᳘नᳫँ᳭ सं᳘स्कुरुष्वे᳘त्येत᳘द्गवयं᳘ ते शु᳘गृच्छतु यं᳘ द्विष्मस्तं᳘ ते शु᳘गृच्छत्वि᳘ति त᳘द्गवये᳘ च शु᳘चं द᳘धाति यं᳘ च द्वे᳘ष्टि त᳘स्मिंश्च॥  
## ३५
(श्चा) अथा᳘वेः॥  
(रि) इम᳘मूर्णायुमि᳘त्यूर्णाबलमि᳘त्येतद्व᳘रुणस्य ना᳘भिमि᳘ति व्वारुणो ह्य᳘विस्त्व᳘चं पशूनां᳘ द्विप᳘दां च᳘तुष्पदामि᳘त्युभ᳘येषाᳫँ᳭ हैष᳘ पशूनां त्व᳘ग्द्विप᳘दां च च᳘तुष्पदां च त्व᳘ष्टुः प्रजा᳘नां प्रथमं᳘ जनि᳘त्रमि᳘त्येत᳘द्ध त्व᳘ष्टा प्रथम᳘ᳫँ᳘ रूपं व्वि᳘चकारा᳘ग्ने मा᳘ हिᳫँ᳭सीः परमे᳘ व्योमन्नि᳘तीमे वै᳘ लोकाः᳘ परमं᳘ [[???]] व्योमैषु᳘ लोके᳘ष्वेनं मा᳘ हिᳫँ᳭सीरि᳘त्येतदु᳘ष्ट्रमारण्यम᳘नु ते दिशामी᳘ति त᳘दस्मा ऽउ᳘ष्ट्रमारण्यम᳘नुदिशति ते᳘न चिन्वान᳘स्त᳘न्वो नि᳘षीदे᳘ति ते᳘न चिन्वान᳘ ऽआत्मा᳘नᳫँ᳭ सं᳘स्कुरष्वे᳘त्येतदु᳘ष्ट्रं ते शु᳘गृच्छतु यं᳘ द्विष्मस्तं᳘ ते शु᳘गृच्छत्वि᳘ति तदु᳘ष्ट्रे च शु᳘चं द᳘धाति यं᳘ च द्वे᳘ष्टि त᳘स्मिंश्च॥  
## ३६
(श्चा᳘) अ᳘थाज᳘स्य॥  
(स्या) अजो᳘ ह्यग्नेर᳘जनिष्ट [[???]] शो᳘कादि᳘ति यद्वै᳘ प्रजा᳘पतेः शो᳘काद᳘जायत त᳘दग्नेः शो᳘कादजायत सो᳘ ऽअपश्यज्जनिता᳘रम᳘ग्र ऽइ᳘ति प्रजा᳘पतिर्वै᳘ जनिता᳘ सो ऽपश्यत्प्रजा᳘पतिम᳘ग्र ऽइ᳘त्येतत्ते᳘न देवा᳘ देव᳘ताम᳘ग्रमायन्नि᳘ति व्वाग्वा᳘ ऽअजो᳘ व्वा᳘चो वै᳘ देवा᳘ देव᳘ताम᳘ग्र ऽआयंस्ते᳘न रो᳘हमायन्नु᳘प मे᳘ध्यास ऽइ᳘ति स्वर्गो वै᳘ लोको रो᳘हस्ते᳘न स्वर्गं᳘ लोक᳘मायुन्नु᳘प मे᳘ध्यास ऽइ᳘त्येत᳘च्छरभ᳘मारण्यम᳘नु ते दिशामी᳘ति त᳘दस्मै शरभ᳘मारण्यम᳘नुदिशति ते᳘न चिन्वान᳘स्त᳘न्वो नि᳘षीदे᳘ति ते᳘न चिन्वान᳘ ऽआत्मा᳘नᳫँ᳭ सं᳘स्कुरुष्वे᳘त्येत᳘च्छरभं᳘ ते शु᳘गृच्छतु यं᳘ द्विष्मस्तं᳘ ते शु᳘गृच्छत्वि᳘ति त᳘च्छरभे᳘ च शु᳘चं द᳘धाति यं᳘ च द्वे᳘ष्टि त᳘स्मिंश्च॥  
## ३७
त᳘दाहुः॥  
(र्यां) यां वै त᳘त्प्रजा᳘पतिरेते᳘षां पशूनाᳫँ᳭ शु᳘चं पाप्मा᳘नमपा᳘हंस्त᳘ ऽएते प᳘ञ्च पश᳘वो ऽभवंस्त᳘ ऽएत ऽउ᳘त्क्रान्तमेधा ऽअमेध्या᳘ ऽअयज्ञियास्ते᳘षां ब्राह्मणो᳘ नाश्नीयात्ता᳘नेत᳘स्यां दिशि᳘ दधाति त᳘स्मादेत᳘स्यां दिशि᳘ पर्ज्ज᳘न्यो न व्व᳘र्षुको य᳘त्रैते भ᳘वन्ति॥  
## ३८
प्रत्ये᳘त्याग्निमु᳘पतिष्ठते॥  
(त ऽ) एतद्वा᳘ ऽएतद᳘यथायथं करोति य᳘दग्नौ᳘ सामि᳘चिते बहिर्व्वेद्ये᳘ति त᳘स्मा ऽए᳘वैतन्नि᳘ह्नुते᳘ ऽहिᳫँ᳭साया ऽआग्ने᳘य्या ऽग्न᳘य ऽए᳘वैतन्नि᳘ह्नुते गायत्र्या [[???]] गाय᳘त्रो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वास्मा ऽएतन्नि᳘ह्नुते᳘ ऽनिरुक्तया स᳘र्व्वं वा ऽअ᳘निरुक्तᳫँ᳭ स᳘र्व्वेणैवास्मा ऽएतन्नि᳘ह्नुते [[???]] य᳘विष्ठवत्यैत᳘द्धास्य प्रियं धा᳘म यद्य᳘विष्ठ ऽइ᳘ति यद्वै᳘ जात᳘ ऽइदᳫँ᳭ स᳘र्व्वम᳘युवत त᳘स्माद्य᳘विष्ठः॥  
## ३९
(स्त्वं᳘) त्वं᳘ यविष्ठ दाशु᳘ष ऽइ᳘ति॥  
य᳘जमानो वै᳘ दाश्वान्नॄःँ᳘ पाही᳘ति मनु᳘ष्या वै न᳘रः शृणुधी गि᳘र ऽइ᳘ति शृणु᳘ न ऽइमाᳫँ᳭ स्तु᳘तिमि᳘त्येतद्र᳘क्षा तोक᳘मुत त्मने᳘ति प्रजा वै᳘ तोकᳫँ᳭ र᳘क्ष प्रजां᳘ चात्मा᳘नं चे᳘त्येत᳘त्॥  
## ४०
(दा) आरु᳘ह्याग्निं᳘ जघ᳘नेन स्वयमातृण्णां᳘ परी᳘त्याप᳘स्या ऽउ᳘पदधाति॥  
(त्या᳘) आ᳘प ऽएता य᳘दप᳘स्या ऽअ᳘थ वा᳘ ऽएते᳘भ्यः पशुभ्य ऽआ᳘प ऽउ᳘त्क्रान्ता [[???]] भवन्ति तद्य᳘दप᳘स्या ऽउपद᳘धात्ये᳘ष्वे᳘वैत᳘त्पशु᳘ष्वपो᳘ दधात्य᳘नन्तर्हिताः पशु᳘भ्य ऽउ᳘पदधात्य᳘नन्तर्हितास्त᳘त्पशु᳘भ्यो ऽपो᳘ दधाति प᳘ञ्चपञ्चो᳘पदधाति प᳘ञ्च᳘ ह्येते᳘ पश᳘वः सर्व्वत ऽउ᳘पदधाति सर्व्व᳘त ऽए᳘वैष्वेत᳘दपो᳘ दधाति॥  
## ४१
तद्याः प᳘ञ्चदश पू᳘र्व्वाः॥  
(स्ता᳘) ता᳘ ऽअप᳘स्या व्व᳘ज्रो वा ऽआ᳘पो व्व᳘ज्रः पञ्चदशस्त᳘स्माद्येना᳘पो यन्त्य᳘पैव त᳘त्र पाप्मा᳘नं घ्नन्ति व्व᳘ज्रो हैव तस्या᳘र्धस्य पाप्मा᳘नम᳘पहन्ति त᳘स्माद्व᳘र्षत्य᳘प्रावृतो व्व्रजेदयं᳘ मे व्व᳘ज्रः पाप्मा᳘नम᳘पहनदिति [[???]]॥  
## ४२
(त्य᳘) अ᳘थ याः पञ्चो᳘त्तराः॥  
(स्ता᳘) ता᳘श्छन्द᳘स्याः पश᳘वो वै छ᳘न्दाᳫँ᳭स्य᳘न्नं पशवो᳘ ऽन्नमु पशो᳘र्माᳫँ᳭सम᳘थ वा᳘ ऽएते᳘भ्यः पशु᳘भ्यो माᳫँ᳭सान्यु᳘त्क्रान्तानि भवन्ति तद्य᳘च्छन्द᳘स्या ऽउपद᳘धात्ये᳘ष्वे᳘वैत᳘त्पशु᳘षु माᳫँ᳭सा᳘नि दधात्य᳘नन्तर्हिताः पशु᳘भ्य ऽउ᳘पदधात्य᳘नन्तर्हितानि त᳘त्पशु᳘भ्यो माᳫँ᳭सा᳘नि दधात्य᳘न्तरा ऽअप᳘स्या भ᳘वन्ति बा᳘ह्याश्छन्द᳘स्या ऽअ᳘न्तरा ह्या᳘पो बा᳘ह्यानि माᳫँ᳭सा᳘नि॥  
## ४३
त᳘दाहुः॥  
(र्य᳘) य᳘दिमा ऽआ᳘प ऽएता᳘नि माᳫँ᳭सान्य᳘थ᳘ क्व [[???]] त्व᳘क्व्व [[???]] लोमेत्य᳘न्नं व्वाव᳘ पशोस्त्वग᳘न्नं लो᳘म तद्य᳘च्छन्द᳘स्या ऽउपद᳘धाति᳘ सैव᳘ पशोस्त्वक्तल्लोमा᳘थो या᳘न्यमू᳘न्युखा᳘यामजलोमा᳘नि ता᳘नि लो᳘मानि बा᳘ह्योखा भ᳘वत्य᳘न्तराणि पशुशीर्षा᳘णि बा᳘ह्यानि हि लो᳘मान्य᳘न्तर ऽआत्मा यदी᳘तरेण यदी᳘तरेणे᳘ति ह स्माह शा᳘ण्डिल्यः स᳘र्व्वानेव᳘ व्वयं᳘ कृत्स्ना᳘न्पशून्त्सं᳘स्कुर्म ऽइ᳘ति॥  
## ४४
य᳘द्वे᳘वापस्या ऽअपद᳘धाति [[???]]॥  
प्रजा᳘पतेर्व्वि᳘स्रस्तादा᳘प ऽआयंस्ता᳘स्विता᳘स्वविशद्यद᳘विशत्त᳘स्माद्विᳫँ᳭शतिस्ता᳘ ऽअस्याङ्गु᳘लिभ्यो᳘ ऽध्यस्रवन्न᳘न्तो वा᳘ ऽअङ्गु᳘लयो ऽन्तत᳘ ऽए᳘वास्मात्ता ऽआ᳘प ऽआयन्॥  
## ४५
(न्त्स) स यः स᳘ प्रजा᳘पतिर्व्य᳘स्रᳫँ᳭सत॥  
(ताय᳘) अय᳘मेव स᳘ यो ऽय᳘मग्नि᳘श्चीयते᳘ ऽथ या᳘ ऽअस्मात्ता ऽआ᳘प ऽआ᳘यन्नेतास्ता᳘ ऽअप᳘स्यास्तद्य᳘देता᳘ ऽउपद᳘धाति या᳘ ऽए᳘वास्मात्ता ऽआ᳘प ऽआयंस्ता᳘ [[???]] ऽअस्मिन्नेतत्प्र᳘तिदधाति त᳘स्मादेता᳘ ऽअत्रो᳘पदधाति॥  
## ४६
(त्य) अपां त्वे᳘मन्त्सादयामी᳘ति॥  
व्वायुर्वा᳘ ऽअपामे᳘म यदा᳘ ह्ये᳘वैष᳘ ऽइत᳘श्चेत᳘श्च व्वात्यथा᳘पो यन्ति व्वायौ ता᳘ᳫँ᳘ सादयति॥  
## ४७
(त्य) अपां त्वो᳘द्मन्त्सादयामी᳘ति॥  
(त्यो᳘) ओ᳘षधयो वा᳘ ऽअपामो᳘द्म य᳘त्र ह्या᳘प ऽउन्द᳘न्त्यस्ति᳘ष्ठन्ति तदो᳘षधयो जायन्त ऽओ᳘षधिषु ता᳘ᳫँ᳘ सादयति॥  
## ४८
(त्य) अपां᳘ त्वा भ᳘स्मन्त्सादयामी᳘ति॥  
(त्य᳘) अ᳘भ्रं वा᳘ ऽअपां भ᳘स्माभ्रे ता᳘ᳫँ᳘ सादयति॥  
## ४९
(त्य) अपां᳘ त्वा ज्यो᳘तिषि सादयामी᳘ति॥  
व्विद्युद्वा᳘ ऽअपां ज्यो᳘तिर्व्विद्यु᳘ति ता᳘ᳫँ᳘ सादयति॥  
## ५०
(त्य) अपां त्वा᳘ ऽयने सादयामी᳘ति॥  
(ती) इयं वा᳘ ऽअपाम᳘यनमस्याᳫँ᳭ ह्या᳘पो य᳘न्त्यस्यां ता᳘ᳫँ᳘ सादयति तद्या᳘ ऽअस्यैते᳘भ्यो रूपे᳘भ्य ऽआ᳘प ऽआ᳘यंस्ता᳘ ऽअस्मिन्नेतत्प्र᳘तिदधात्य᳘थो ऽएता᳘न्ये᳘वास्मिन्नेत᳘द्रूपा᳘णि दधाति॥  
## ५१
(त्य) अर्णवे᳘ त्वा स᳘दने सादयामी᳘ति॥  
प्राणो वा᳘ ऽअर्णवः᳘ प्राणे ता᳘ᳫँ᳘ सादयति॥  
## ५२
समुद्रे᳘ त्वा स᳘दने सादयामी᳘ति॥  
म᳘नो वै᳘ समुद्रो म᳘नसो वै᳘ समुद्रा᳘द्वाचा᳘ ऽभ्र्या देवा᳘स्त्रयीं᳘ व्विद्यां नि᳘रखनंस्त᳘देष श्लो᳘को᳘ ऽभ्युक्तो ये᳘ समुद्रा᳘न्निर᳘खनन्देवा᳘स्तीक्ष्णा᳘भिर᳘भ्रिभिः। सुदेवो᳘ ऽअद्य त᳘द्विद्याद्य᳘त्र निर्व्व᳘पणं दधुरि᳘ति म᳘नः समुद्रो व्वा᳘क्तीक्ष्णा᳘ ऽभ्रिस्त्रयी᳘ व्विद्या᳘ निर्व्व᳘पणमेत᳘देष श्लो᳘को᳘ ऽभ्युक्तो म᳘नसि ता᳘ᳫँ᳘ सादयति॥  
## ५३
सरिरे᳘ त्वा स᳘दने सादयामी᳘ति॥  
व्वाग्वै᳘ सरिरं᳘ व्वाचि ता᳘ᳫँ᳘ सादयति॥  
## ५४
(त्य) अपां᳘ त्वा क्ष᳘ये सादयामी᳘ति॥  
च᳘क्षुर्वा᳘ ऽअपां क्ष᳘यस्त᳘त्र हि᳘ सर्व्व᳘दैवा᳘पः क्षिय᳘न्ति च᳘क्षुषि ता᳘ᳫँ᳘ सादयति॥  
## ५५
(त्य) अपां᳘ त्वा स᳘धिषि सादयामी᳘ति॥  
श्रो᳘त्रं वा᳘ ऽअपाᳫँ᳭ स᳘धिः श्रो᳘त्रे ता᳘ᳫँ᳘ सादयति तद्या᳘ ऽअस्यैते᳘भ्यो रूपे᳘भ्यो ऽआ᳘प ऽआ᳘यंस्ता᳘ ऽअस्मिन्नेतत्प्र᳘तिदधात्य᳘थो ऽएता᳘न्ये᳘वास्मिन्नेत᳘द्रूपा᳘णि दधाति॥  
## ५६
(त्य) अपां᳘ त्वा स᳘दने सादयामी᳘ति॥  
द्यौर्वा᳘ ऽअपाᳫँ᳭ स᳘दनं दिवि ह्या᳘पः सन्ना᳘ दिवि ता᳘ᳫँ᳘ सादयति॥  
## ५७
(त्य) अपां᳘ त्वा सध᳘स्थे सादयामी᳘ति॥ 
(त्य) अन्त᳘रिक्षं व्वा᳘ अपा᳘ᳫँ᳘ सध᳘स्थमन्त᳘रिक्षे ता᳘ᳫँ᳘ सादयति॥  
## ५८
(त्य) अपां᳘ त्वा यो᳘नौ सादयामी᳘ति॥  
समुद्रो वा᳘ ऽअपां यो᳘निः समुद्रे ता᳘ᳫँ᳘ सादयति॥  
## ५९
(त्य) अपां᳘ त्वा पु᳘रीषे सादयामी᳘ति॥  
सि᳘कता वा᳘ ऽअपां पु᳘रीषᳫँ᳭ सि᳘कतासु ता᳘ᳫँ᳘ सादयति॥  
## ६०
(त्य) अपां᳘ त्वा पा᳘थसि सादयामी᳘ति॥  
(त्य᳘) अ᳘न्नं वा᳘ ऽअपां पाथो᳘ ऽन्ने ता᳘ᳫँ᳘ सादयति तद्या᳘ ऽअस्यैते᳘भ्यो रूपे᳘भ्य ऽआ᳘प आ᳘यंस्ता᳘ ऽअस्मिन्नेतत्प्र᳘तिदधात्य᳘थो ऽएता᳘न्ये᳘वास्मिन्नेत᳘द्रूपा᳘णि दधाति॥  
## ६१
गायत्रे᳘ण त्वा च्छ᳘न्दसा सादयामि॥  
त्रै᳘ष्टुभेन त्वा च्छ᳘न्दसा सादयामि जा᳘गतेन त्वा च्छ᳘न्दसा सादयाम्या᳘नुष्टुभेन त्वा च्छ᳘न्दसा सादयामि पा᳘ङ्क्तेन त्वा च्छ᳘न्दसा सादयामी᳘ति तद्या᳘ ऽअस्यैते᳘भ्यश्छ᳘न्दोभ्य ऽआ᳘प ऽआ᳘यंस्ता᳘ ऽअस्मिन्नेतत्प्र᳘तिदधात्य᳘थो ऽएता᳘न्ये᳘वास्मिन्नेतच्छ᳘न्दाᳫँ᳭सि दधाति॥  
## ६२
ता᳘ ऽएता᳘ ऽअङ्गु᳘लयः॥  
(स्ताः᳘) ताः᳘ सर्व्व᳘त ऽउ᳘पदधाति सर्व्व᳘तो᳘ हीमा᳘ अङ्गु᳘लयो᳘ ऽन्तेषू᳘पदधात्य᳘न्तेषु᳘ हीमा᳘ ऽअङ्गु᳘लयश्चतुर्धो᳘पदधाति चतुर्धा᳘ हीमा᳘ ऽअङ्गु᳘लयः प᳘ञ्चपञ्चो᳘पदधाति प᳘ञ्चपञ्च᳘ हीमा᳘ ऽअङ्गु᳘लयो नानो᳘पदधाति ना᳘ना᳘ हीमा᳘ ऽअङ्गु᳘लयः सकृ᳘त्सकृत्सादयति समानं त᳘त्करोति त᳘स्मात्समान᳘सम्बन्धनाः॥  
