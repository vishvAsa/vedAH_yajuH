+++
title = "१"

+++
## ०१
कूर्म्ममु᳘पदधाति॥  
र᳘सो वै᳘ कूर्म्मो र᳘समे᳘वैतदु᳘पदधाति यो वै स᳘ ऽएषां᳘ लोका᳘नामप्सु प्र᳘विद्धानां प᳘राङ्र᳘सो ऽत्य᳘क्षरत्स᳘ ऽएष᳘ कूर्म्मस्त᳘मे᳘वैतदुपदधाति [[???]] या᳘वानु वै र᳘सस्ता᳘वानात्मा स᳘ ऽएष᳘ ऽइम᳘ ऽएव᳘ लोकाः [[???]]॥  
## ०२
(स्त᳘) त᳘स्य यद᳘धरं कपा᳘लम्॥  
(म) अयᳫँ᳭ स᳘ लोकस्तत्प्र᳘तिष्ठितमिव भवति प्र᳘तिष्ठित ऽइव᳘ ह्ययं᳘ [[???]] लोको᳘ ऽथ यदु᳘त्तरᳫँ᳭ सा द्यौस्तद्व्य᳘वगृहीतान्तमिव भवति व्व्य᳘वगृहीतान्तेव हि द्यौर᳘थ य᳘दन्तरा त᳘दन्त᳘रिक्षᳫँ᳭ स᳘ ऽएष᳘ ऽइम᳘ ऽएव᳘ लोका᳘ ऽइमा᳘ने᳘वैत᳘ल्लोकानु᳘पदधाति॥  
## ०३
त᳘म᳘भ्यनक्ति [[???]]॥  
दध्ना म᳘धुना घृते᳘न द᳘धि है᳘वास्य᳘ लोक᳘स्य रूपं᳘ घृत᳘मन्त᳘रिक्षस्य म᳘ध्वमुष्य [[???]] स्वे᳘नै᳘वैनमेत᳘द्रूपे᳘ण स᳘मर्धयत्य᳘थो द᳘धि है᳘वास्य᳘ लोक᳘स्य र᳘सो घृत᳘मन्त᳘रिक्षस्य म᳘ध्वमुष्य [[???]] स्वे᳘नै᳘वैनमेतद्र᳘सेन स᳘मर्धयति॥  
## ०४
म᳘धु व्वा᳘ता ऽऋतायत ऽइ᳘ति॥  
यां वै᳘ देव᳘तामृ᳘गभ्य᳘नूक्ता यां य᳘जुः᳘ सैव᳘ देव᳘ता स᳘ ऽर्क्सो देव᳘ता तद्य᳘जुस्त᳘द्धैतन्म᳘ध्वे᳘वैष᳘ त्रिचो र᳘सो वै म᳘धु र᳘समे᳘वास्मिन्नेत᳘द्दधाति गायत्री᳘भिस्तिसृ᳘भिस्त᳘स्योक्तो ब᳘न्धुः॥  
## ०५
स य᳘त्कूर्म्मो ना᳘म॥  
(मै) एतद्वै᳘ रूपं᳘ कृत्वा᳘ प्रजा᳘पतिः प्रजा᳘ ऽअसृजत यद᳘सृजता᳘करोत्तद्यद᳘करोत्त᳘स्मात्कूर्म्मः᳘ कश्य᳘पो वै᳘ कूर्म्मस्त᳘स्मादाहुः स᳘र्व्वाः प्रजाः का᳘श्यप्य ऽइ᳘ति॥  
## ०६
स यः स᳘ कू᳘र्म्मो ऽसौ स᳘ ऽआदि᳘त्यः॥  
(त्यो ऽमु᳘) अमु᳘मे᳘वैत᳘दादित्यमु᳘पदधाति तं᳘ पुर᳘स्तात्प्रत्य᳘ञ्चमु᳘पदधात्यमुं त᳘दादित्यं᳘ पुर᳘स्तात्प्रत्य᳘ञ्चं दधाति त᳘स्मादसा᳘वादित्यः᳘ पुर᳘स्तात्प्रत्य᳘ङ्धीयते दक्षिणतो᳘ ऽषाढायै व्वृ᳘षा वै᳘ कूर्म्मो योषा᳘ ऽषाढा दक्षिणतो वै व्वृ᳘षा यो᳘षामु᳘पशेते ऽरत्निमा᳘त्रे ऽरत्निमात्राद्धि व्वृ᳘षा यो᳘षामुपशे᳘ते᳘ सैषा स᳘र्व्वासामि᳘ष्टकानां म᳘हिषी यद᳘षाढैत᳘स्यै दक्षिणतः सन्त्स᳘र्व्वासामि᳘ष्टकानां दक्षिणतो᳘ भवति॥  
## ०७
य᳘द्वेव᳘ कूर्म्म᳘मुपद᳘धाति॥  
प्राणो वै᳘ कूर्म्मः᳘ प्राणो᳘ हीमाः स᳘र्व्वाः प्रजाः᳘ करो᳘ति प्राण᳘मे᳘वैतदु᳘पदधाति तं᳘ पुर᳘स्तात्प्रत्य᳘ञ्चमु᳘पदधाति पुर᳘स्तात्त᳘त्प्रत्य᳘ञ्चं प्राणं᳘ दधाति त᳘स्मात्पुर᳘स्तात्प्रत्य᳘ङ् प्राणो᳘ धीयते पु᳘रुषमभ्या᳘वृत्तं य᳘जमाने त᳘त्प्राणं᳘ दधाति दक्षिणतो᳘ ऽषाढायै प्राणो वै᳘ कूर्म्मो व्वाग᳘षाढा प्राणो वै᳘ व्वाचो व्वृ᳘षा प्राणो᳘ मिथुन᳘म्॥  
## ०८
(म) अपां ग᳘म्भन्त्स्तीदे᳘ति॥  
(त्ये) एत᳘द्धापां ग᳘म्भिष्ठं य᳘त्रैष᳘ ऽएतत्त᳘पति मा᳘ त्वा सू᳘र्य्यो ऽभि᳘ताप्सी᳘न्मा ऽग्नि᳘र्व्वैश्वानर ऽइ᳘ति᳘ मैव᳘ त्वा सू᳘र्य्यो हिᳫँ᳭सी᳘न्मो ऽअग्नि᳘र्व्वैश्वानर ऽइ᳘त्येतद᳘च्छिन्नपत्राः प्रजा᳘ ऽअनु᳘वीक्षस्वे᳘तीमा वै स᳘र्व्वाः प्रजा या᳘ ऽइमा ऽइ᳘ष्टकास्ता ऽअ᳘रिष्टा ऽअ᳘नार्ता ऽअनु᳘वीक्षस्वे᳘त्येतद᳘नु त्वा दिव्या व्वृ᳘ष्टिः सचतामि᳘ति य᳘थै᳘वैनं दिव्या व्वृ᳘ष्टिरनुस᳘चेतैव᳘मेत᳘दाह॥  
## ०९
(हा᳘) अ᳘थैनमेजयति॥  
त्री᳘न्त्समुद्रान्त्स᳘मसृपत्स्वर्गानि᳘तीमे वै त्र᳘यः समुद्राः᳘ स्वर्गा᳘ लोकास्ता᳘नेष᳘ कूर्म्मो᳘ भृ᳘त्वा ऽनुस᳘ᳫँ᳘ससर्पापां प᳘तिर्व्वृषभ ऽइ᳘ष्टकानामि᳘त्यपा᳘ᳫँ᳘ ह्येष प᳘तिर्व्वृषभ ऽइ᳘ष्टकानां पु᳘रीषं व्व᳘सानः सुकृत᳘स्य लोक ऽइ᳘ति पश᳘वो वै पु᳘रीषं पशून्व᳘सानः सुकृत᳘स्य लोक ऽइ᳘त्येतत्त᳘त्र गच्छ य᳘त्र पू᳘र्वे प᳘रेता ऽइ᳘ति त᳘त्र गच्छ य᳘त्रैते᳘न पू᳘र्व्वे क᳘र्मणेयुरि᳘त्येत᳘त्॥  
## १०
(न्म) मही द्यौः᳘ पृथिवी᳘ च न ऽइ᳘ति॥  
महती द्यौः᳘ पृथिवी᳘ च न ऽइ᳘त्येत᳘दिमं᳘ यज्ञं᳘ मिमिक्षतामि᳘तीमं᳘ यज्ञ᳘मवतामि᳘त्येत᳘त्पिपृतां᳘ नो भ᳘रीमभिरि᳘ति बिभृतां᳘ नो भ᳘रीमभिरि᳘त्येत᳘द्द्यावापृथि᳘व्ययोत्तमयो᳘पदधाति [[???]] द्यावापृथि᳘व्यो हि᳘ कूर्म्मः᳘॥  
## ११
(स्त्रि) त्रिभिरु᳘पदधाति॥  
त्र᳘य ऽइमे᳘ लोका ऽअ᳘थो त्रिव्वृ᳘दग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतदु᳘पदधाति त्रिभि᳘र᳘भ्यनक्ति [[???]] तत्षट् त᳘स्योक्तो ब᳘न्धुर᳘वका ऽअध᳘स्ताद्भ᳘वन्त्य᳘वका ऽउप᳘रिष्टादा᳘पो वा ऽअ᳘वका ऽअपा᳘मे᳘वैनमेत᳘न्मध्यतो᳘ दधाति सादयित्वा सू᳘ददोहसा᳘ ऽधिवदति त᳘स्योक्तो ब᳘न्धुः॥  
## १२
(र᳘) अ᳘थोलूखलमुसले ऽउ᳘पदधाति॥  
व्वि᳘ष्णुरकामयतान्नादः᳘ स्यामि᳘ति स᳘ ऽएते ऽइ᳘ष्टके ऽअपश्यदुलूखलमुसले ते ऽउ᳘पाधत्त ते᳘ ऽउपधा᳘यान्ना᳘दो ऽभवत्त᳘थै᳘वैतद्य᳘जमानो य᳘दुलूखलमुसले᳘ ऽउपद᳘धाति ये᳘न रूपे᳘ण यत्क᳘र्म कृत्वा व्वि᳘ष्णुरन्नादो᳘ ऽभवत्ते᳘न रूपे᳘ण तत्क᳘र्म कृ᳘त्वा ऽन्ना᳘दो ऽसानी᳘ति त᳘देतत्स᳘र्व्वम᳘न्नं य᳘दुलूखलमुसले᳘ ऽउलूखलमुसला᳘भ्या᳘ᳫँ᳘ ह्येवा᳘न्नं क्रिय᳘त ऽउलूखलमुसला᳘भ्यामद्यते॥  
## १३
ते᳘ रेतःसि᳘चोर्व्वे᳘लयो᳘पदधाति॥  
पृष्ट᳘यो वै᳘ रेतःसि᳘चौ म᳘ध्यमु पृष्ट᳘यो मध्यत᳘ ऽए᳘वास्मिन्नेतद᳘न्नं दधात्यु᳘त्तरे ऽउ᳘त्तरमे᳘वास्मादेतद᳘न्नं दधात्यरत्निमा᳘त्रे ऽरत्निमात्राद्ध्य᳘न्नमद्य᳘ते॥  
## १४
प्रादेशमात्रे᳘ भवतः॥  
प्रादेशमात्रो वै ग᳘र्भो व्वि᳘ष्णुर᳘न्नमेत᳘दात्म᳘संमितमे᳘वास्मिन्नेतद᳘न्नं दधाति य᳘दु वा᳘ ऽआत्म᳘संमितम᳘न्नं त᳘दवति तन्न᳘ हिनस्ति यद्भू᳘यो हिन᳘स्ति तद्यत्क᳘नीयो न त᳘दवति॥  
## १५
(त्यौ᳘) औ᳘दुम्बरे भवतः॥  
(ऽ) ऊर्ग्वै र᳘स ऽउदुम्ब᳘र ऽऊ᳘र्जमे᳘वास्मिन्नेतद्र᳘सं दधात्य᳘थो स᳘र्व्व ऽएते व्व᳘नस्प᳘तयो य᳘दुदुम्ब᳘र ऽएते᳘ ऽउपद᳘धत्स᳘र्वान्व᳘नस्प᳘तीनु᳘पदधाति रेतःसि᳘चोर्व्वे᳘लयेमे वै᳘ रेतःसि᳘चावन᳘योस्तद्व᳘नस्प᳘तीन्दधाति त᳘स्मादन᳘योर्व्व᳘नस्प᳘तयश्च᳘तुःस्रक्ति भवति च᳘तस्रो वै दि᳘शः स᳘र्व्वासु त᳘द्दिक्षु व्व᳘नस्प᳘तीन्दधाति त᳘स्मात्स᳘र्व्वासु दिक्षु व्व᳘नस्प᳘तयो म᳘ध्ये सं᳘गृहीतं भवत्युलूखलरूप᳘तायै॥  
## १६
य᳘द्वे᳘वोलूखलमुसले᳘ ऽउपद᳘धाति॥  
प्रजा᳘पतेर्व्वि᳘स्रस्तात्प्राणो᳘ मध्यत ऽउ᳘दचिक्रमिषत्तम᳘न्नेनागृह्णात्त᳘स्मात्प्राणो᳘ ऽन्नेन गृहीतो यो᳘ ह्येवा᳘न्नम᳘त्ति स प्रा᳘णिति॥  
## १७
प्राणे᳘ गृही᳘ते᳘ ऽस्माद᳘न्नमु᳘दचिक्रमिषत्त᳘त्प्राणे᳘नागृह्णात्त᳘स्मात्प्राणेना᳘न्नं गृहीतं यो᳘ ह्येव प्रा᳘णिति सो᳘ ऽन्नमत्ति॥  
## १८
(त्त्ये) एत᳘योरुभ᳘योर्गृहीत᳘योः॥  
(र) अस्मादूर्गु᳘दचिक्रमिषत्ता᳘मेता᳘भ्यामुभा᳘भ्यामगृह्णात्त᳘स्मादेता᳘भ्यामुभा᳘भ्यामू᳘र्ग्गृहीता यो᳘ ह्येवा᳘न्नम᳘त्ति स प्रा᳘णिति त᳘मूर्जयति॥  
## १९
(त्यू) ऊर्जि᳘ गृहीता᳘याम्॥  
(म) अस्मादेते᳘ ऽउभे ऽउ᳘दचिक्रमिषतां ते᳘ ऽऊ᳘र्जा ऽगृह्णात्त᳘स्मादेते᳘ ऽउभे᳘ ऊर्जा᳘ गृहीते य᳘ᳫँ᳘ ह्ये᳘वोर्ज᳘यति स प्रा᳘णिति सो᳘ ऽन्नमत्ति॥  
## २०
ता᳘न्येता᳘न्य᳘न्यो ऽन्ये᳘न गृहीता᳘नि॥  
ता᳘न्य᳘न्यो ऽन्ये᳘न गृही᳘त्वा ऽऽत्मन्प्रा᳘पादयत त᳘देतद᳘न्नं प्रप᳘द्यमानᳫँ᳭ स᳘र्व्वे देवा᳘ ऽअनुप्रा᳘पद्यन्ता᳘न्नजीवन᳘ᳫँ᳘ हीदᳫँ᳭ स᳘र्व्वम्॥  
## २१
त᳘देष श्लो᳘को᳘ ऽभ्युक्तः॥  
(स्त) तद्वै स᳘ प्रा᳘णो ऽभवदि᳘ति तद्धि स᳘ प्राणो᳘ ऽभवन्महा᳘न्भूत्वा᳘ प्रजा᳘पतिरि᳘ति महान् हि स तद᳘भवद्य᳘देनमेते᳘ देवाः प्रा᳘पद्यन्त भु᳘जो भुजि᳘ष्या व्वित्त्वे᳘ति प्राणा वै भुजो᳘ ऽन्नं भुजि᳘ष्या ऽएतत्स᳘र्व्वं व्वित्त्वे᳘त्येतद्य᳘त्प्राणान्प्रा᳘णयत्पुरी᳘त्यात्मा वै पूर्यद्वै᳘ प्राणान्प्रा᳘णयत्त᳘स्मात्प्राणा᳘ देवा ऽअ᳘थ य᳘त्प्रजा᳘पतिः प्रा᳘णयत्त᳘स्मादु प्रजा᳘पतिः प्राणो यो वै स᳘ प्राण᳘ ऽएषा सा᳘ गायत्र्य᳘थ यत्तद᳘न्नमेष स व्वि᳘ष्णुर्देवता᳘ ऽथ या सो᳘र्गेष स᳘ ऽउदुम्ब᳘रः᳘॥  
## २२
सो ऽब्रवीत्॥  
(द) अयं वाव᳘ मा स᳘र्व्वस्मात्पाप्म᳘न ऽउ᳘दभार्षीदि᳘ति यद᳘ब्रवीदु᳘दभार्षीन्मे᳘ति त᳘स्मादुदुम्भ᳘र ऽउदुम्भ᳘रो ह वै त᳘मुदुम्ब᳘र ऽइत्या᳘चक्षते परो᳘क्षं परो᳘क्षकामा हि᳘ देवा᳘ ऽउरु᳘ मे ऽकरदि᳘ति त᳘स्मादुरू᳘करमुरू᳘करᳫँ᳭ ह वै त᳘दुलू᳘खलमित्या᳘चक्षते परो᳘क्षं परो᳘क्षकामा हि᳘ देवाः᳘ सैषा स᳘र्व्वेषां प्राणा᳘नां यो᳘निर्य᳘दुलू᳘खलᳫँ᳭ शि᳘रो वै᳘ प्राणा᳘नां यो᳘निः॥  
## २३
(स्त᳘) त᳘त्प्रादेशमात्रं᳘ भवति॥  
प्रादेशमात्र᳘मिव हि शि᳘रश्च᳘तुःस्रक्ति भवति च᳘तुःस्रक्तीव हि शि᳘रो म᳘ध्ये संगृहीतं [[???]] भवति मध्ये [[???]] संगृहीत᳘मिव हि शि᳘रः॥  
## २४
(स्तं) तं य᳘त्र देवाः᳘ सम᳘स्कुर्व्वन्॥  
(र्व्वंस्त᳘) त᳘दस्मिन्नेतत्स᳘र्व्वं मध्य᳘तो ऽदधुः प्राणम᳘न्नमू᳘र्जं त᳘थै᳘वास्मिन्नय᳘मेत᳘द्दधाति रेतःसि᳘चोर्व्वे᳘लया पृष्ट᳘यो वै᳘ रेतःसि᳘चौ म᳘ध्यमु पृष्ट᳘यो मध्यत᳘ ऽए᳘वास्मिन्नेतत्स᳘र्व्वं दधाति॥  
## २५
व्वि᳘ष्णोः क᳘र्माणि पश्यते᳘ति॥  
व्वी᳘र्यं [[???]] वै क᳘र्म व्वि᳘ष्णोर्व्वी᳘र्याणि पश्यते᳘त्येतद्य᳘तो व्रता᳘नि पस्पश ऽइत्य᳘न्नं वै᳘ व्व्रतं यतो᳘ ऽन्नᳫँ᳭ स्पाशयां᳘चक्र ऽइ᳘त्येतदि᳘न्द्रस्य यु᳘ज्यः सखेती᳘न्द्रस्य᳘ ह्येष यु᳘ज्यः स᳘खा द्विदेव᳘त्ययो᳘पदधाति द्वे᳘ ह्युलूखलमुसले᳘ सकृ᳘त्सादयति समानं त᳘त्करोति समान᳘ᳫँ᳘ [[???]] ह्येतद᳘न्नमेव᳘ सादयित्वा सूददोहसा᳘ ऽधिवदति [[???]] त᳘स्योक्तो ब᳘न्धुः॥  
## २६
(र᳘) अ᳘थोखामु᳘पदधाति॥ 
यो᳘निर्व्वा ऽउखा यो᳘निमे᳘वैतदु᳘पदधाति ता᳘मुलू᳘खल ऽउ᳘पदधात्यन्त᳘रिक्षं वा᳘ ऽउलू᳘खलं यद्वै किं᳘ चास्या᳘ ऽऊर्ध्व᳘मन्त᳘रिक्षमेव तन्म᳘ध्यं वा᳘ ऽअन्त᳘रिक्षं मध्यतस्तद्यो᳘निं दधाति त᳘स्मात्स᳘र्व्वेषां भूता᳘नां मध्यतो यो᳘निर᳘पि व्व᳘नस्प᳘तीनाम्॥  
## २७
य᳘द्वे᳘वोखा᳘मुपद᳘धाति॥  
यो वै स᳘ प्रजा᳘पतिर्व्य᳘स्रᳫँ᳭सतैषा᳘ सो᳘खेमे वै᳘ लोका᳘ ऽउ᳘खेमे᳘ लोकाः᳘ प्रजा᳘पतिस्ता᳘मुलू᳘खल ऽउ᳘पदधाति त᳘देनमेत᳘स्मिन्त्स᳘र्व्वस्मिन्प्र᳘तिष्ठापयति प्राणे᳘ ऽन्न ऽऊर्ज्य᳘थो ऽएत᳘स्मादे᳘वैनमेतत्स᳘र्व्वस्माद᳘नन्तर्हितं दधाति॥  
## २८
(त्य᳘) अ᳘थोपशयां᳘ पिष्ट्वा [[???]]॥  
लोकभा᳘जमुखां᳘ कृत्वा᳘ पुर᳘स्तादुखा᳘या ऽउपनि᳘वपत्येष᳘ हैत᳘स्यै लोकस्त᳘थो हास्यैषा᳘ ऽनन्तरिता भवति॥  
## २९
त᳘दाहुः॥  
कथ᳘मस्यैषा᳘ पक्वा᳘ शृतो᳘पहिता भवती᳘ति य᳘देव य᳘जुष्कृता तेना᳘थो यद्वै किं᳘ चैत᳘मग्निं᳘ व्वैश्वानर᳘मुपनिग᳘च्छति त᳘त ऽएव त᳘त्पक्व᳘ᳫँ᳘ शृतमुपहितं [[???]] भवति॥  
## ३०
ध्रु᳘वा ऽसि धरुणे᳘ति॥  
त᳘स्योक्तो ब᳘न्धुरितो᳘ जज्ञे प्रथम᳘मेभ्यो यो᳘निभ्यो ऽअ᳘धि जात᳘वेदा ऽइ᳘त्येते᳘भ्यो हि यो᳘निभ्यः प्रथमं᳘ जात᳘वेदा ऽअ᳘जायत स᳘ गायत्र्या᳘ त्रिष्टु᳘भा ऽनुष्टु᳘भा च देवे᳘भ्यो हव्व्यं᳘ व्वहतु प्रजानन्नि᳘त्येतैर्वा᳘ ऽएष छ᳘न्दोभिर्देवे᳘भ्यो हव्व्यं᳘ व्वहति प्रजान᳘न्॥  
## ३१
(न्नि) इषे᳘ राये᳘ रमस्व॥  
स᳘हसे द्युम्न᳘ ऽऊर्जे ऽअ᳘पत्याये᳘त्येत᳘स्मै स᳘र्व्वस्मै रमस्वे᳘त्येत᳘त्सम्रा᳘डसि स्वरा᳘डसी᳘ति सम्रा᳘ट् च ह्येष᳘ स्वरा᳘ट् च सारस्वतौ त्वो᳘त्सौ प्रा᳘वतामि᳘ति म᳘नो वै स᳘रस्वान्वाक्स᳘रस्वत्येतौ᳘ सारस्वता ऽउ᳘त्सौ तौ᳘ त्वा प्रा᳘वतामि᳘त्येतद्द्वा᳘भ्यामु᳘पदधाति त᳘स्योक्तो ब᳘न्धुर᳘थो द्वय᳘ᳫँ᳘ [[???]] ह्ये᳘वैत᳘द्रूपं मृच्चा᳘पश्च सादयित्वा सू᳘ददोहसा᳘ ऽधिवदति त᳘स्योक्तो ब᳘न्धुः॥  
## ३२
(र᳘) अ᳘थैनामभि᳘जुहोति॥  
(त्ये) एतद्वा᳘ ऽअस्यामेतत्पू᳘र्वᳫँ᳭ रे᳘तः सिक्तं᳘ भवति सि᳘कतास्त᳘देत᳘दभि᳘करोति त᳘स्माद्यो᳘नौ रे᳘तः सिक्त᳘मभि᳘क्रियत ऽआ᳘ज्येन जुहोति स्रुवे᳘ण स्वाहाकारे᳘ण द्वा᳘भ्यामाग्नेयी᳘भ्यां गायत्री᳘भ्यां त᳘स्योक्तो ब᳘न्धुः॥  
## ३३
(र᳘) अ᳘ग्ने युक्ष्वा हि ये त᳘व॥  
युक्ष्वा हि᳘ देवहू᳘तमानि᳘ति युक्त᳘वतीभ्यामिद᳘मे᳘वैतद्यो᳘नौ रे᳘तो युनक्ति त᳘स्माद्यो᳘नौ रे᳘तो युक्तं न नि᳘ष्पद्यते॥  
## ३४
स य᳘दि संव्वत्सर᳘भृतः स्यात् [[???]]॥  
(द᳘) अ᳘थाभि᳘जुहुयात्स᳘र्व्वं वै तद्य᳘त्संव्वत्सरभृतः स᳘र्व्वं तद्य᳘दभिजुहोत्य᳘थ यद्य᳘संव्वत्सर᳘भृतः स्यादु᳘पैव᳘ तिष्ठेता᳘सर्व्वं वै तद्यद᳘संव्वत्सरभृतो᳘ ऽसर्व्वं तद्य᳘दुपति᳘ष्ठते ऽभि᳘ त्वेव᳘ जुहुयात्॥  
## ३५
(त्प) पशु᳘रेष य᳘दग्निः [[???]]॥  
सो᳘ ऽत्रैव स᳘र्व्वः कृत्स्नः सं᳘स्कृतस्तस्या᳘वाङ् प्राणः᳘ स्वयमातृण्णा श्रो᳘णी द्वि᳘यजुः पृष्ट᳘यो रेतःसि᳘चौ की᳘कसा व्विश्व᳘ज्योतिः क᳘कुदमृत᳘व्ये ग्रीवा ऽअ᳘षाढा शि᳘रः कूर्मो ये᳘ कूर्मे᳘ प्राणा ये᳘ शीर्ष᳘न्प्राणास्ते ते॥  
## ३६
तं वा᳘ ऽएत᳘म्॥  
(मि) इत᳘ ऽऊर्ध्वं प्रा᳘ञ्चं चिनोत्यसौ वा᳘ ऽआदित्य᳘ ऽए᳘षो ऽग्नि᳘रमुं त᳘दादित्य᳘मित᳘ ऽऊर्ध्वं प्रा᳘ञ्चं दधाति त᳘स्मादसा᳘वादित्य᳘ ऽइत᳘ ऽऊर्ध्वः प्रा᳘ङ्धीयते॥  
## ३७
(ते᳘ ऽथै) अ᳘थैनं प्रसलव्या᳘वर्तयति॥  
(त्य) अमुं त᳘दादित्यं᳘ प्रसलव्या᳘वर्त्तयति त᳘स्मादसा᳘वादित्य᳘ ऽइमां᳘ल्लोका᳘न्प्रसल᳘व्यनुपर्यै᳘ति [[???]]॥  
## ३८
(त्यु) उद᳘रमुखा [[???]]॥  
यो᳘निरुलू᳘खलमु᳘त्तरोखा भ᳘वत्य᳘धरमुलू᳘खलमु᳘त्तर᳘ᳫँ᳘ [[???]] ह्युद᳘रम᳘धरा यो᳘निः शिश्नं मु᳘सलं त᳘द्वृत्त᳘मिव भवति व्वृत्त᳘मिव हि᳘ शिश्नं त᳘द्दक्षिणत ऽउ᳘पदधाति दक्षिणतो वै व्वृ᳘षा यो᳘षामु᳘पशेते य᳘दु पशोः सं᳘स्कृतस्या᳘न्नं त᳘द्दूर्व्वेष्टका त᳘स्य वा᳘ ऽएतस्यो᳘त्तरो᳘ ऽर्ध ऽउदा᳘हिततरो भवति पशुरेष [[???]] य᳘दग्निस्त᳘स्मात्पशोः सु᳘हितस्यो᳘त्तरः कुक्षिरु᳘न्नततरो भवति॥  
