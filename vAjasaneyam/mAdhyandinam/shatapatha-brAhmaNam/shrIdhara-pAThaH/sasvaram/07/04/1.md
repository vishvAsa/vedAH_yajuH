+++
title = "१"

+++
## ०१
आत्म᳘न्नग्निं᳘ गृह्णीते चेष्य᳘न्॥  
(न्ना) आत्म᳘नो वा᳘ ऽएतम᳘धि जनयति यादृ᳘शाद्वै जा᳘यते तादृ᳘ङ्ङेव᳘ भवति स य᳘दात्मन्न᳘गृहीत्वा ऽग्निं᳘ चिनुया᳘न्मनु᳘ष्यादेव᳘ मनु᳘ष्यं जन᳘येन्म᳘र्त्त्यान्म᳘र्त्यमनपहतपाप्मनो᳘ ऽनपहतपाप्मानम᳘थ य᳘दात्म᳘न्नग्निं᳘ गृहीत्वा᳘ चिनो᳘ति त᳘दग्ने᳘रेवा᳘ध्यग्निं᳘ जन᳘यत्यमृ᳘तादमृ᳘तम᳘पहतपाप्मनो᳘ ऽपहतपाप्मानम्॥  
## ०२
(ᳫँ᳭) स᳘ गृह्णाति॥  
म᳘यि गृह्णाम्य᳘ग्रे ऽअग्निमि᳘ति त᳘दात्म᳘न्नेवा᳘ग्रे ऽग्निं᳘ गृह्णीते रायस्पो᳘षाय सुप्रजास्त्वा᳘य सुवी᳘र्याये᳘ति त᳘दु स᳘र्व्वा ऽआशि᳘ष ऽआत्म᳘न्गृह्णीते मा᳘मु देव᳘ताः सचन्तामि᳘ति त᳘दु स᳘र्व्वान्देवा᳘नात्म᳘न्गृह्णीते तद्यत्किं᳘ चात्मनो᳘ ऽधिजनयिष्यन्भ᳘वति तत्स᳘र्व्वमात्म᳘न्गृह्णीते स वै ति᳘ष्ठन्नात्म᳘न्नग्निं᳘ गृही᳘त्वा ऽनूपवि᳘श्य चिनोति पशु᳘रेष य᳘दग्निस्त᳘स्मात्पशुस्ति᳘ष्ठन्ग᳘र्भं धि᳘त्वा ऽनूपवि᳘श्य व्वि᳘जायते॥  
## ०३
(ते᳘ ऽथ) अ᳘थ सत्यᳫँ᳭ सा᳘म गायति॥  
(त्ये) एतद्वै᳘ देवा᳘ ऽअब्रुवन्त्सत्य᳘मस्य मु᳘खं करवाम ते᳘ सत्यं᳘ भविष्या᳘मः सत्यं नो᳘ ऽनुवर्त्स्यति सत्यो᳘ नः स का᳘मो भविष्यति य᳘त्कामा ऽएत᳘त्करिष्या᳘मह ऽइ᳘ति॥  
## ०४
त᳘ ऽएत᳘त्सत्यᳫँ᳭ सा᳘म पुर᳘स्तादगायन्॥  
(यँस्त᳘) त᳘दस्य सत्यं मुखमकुर्वंस्ते᳘ [[???]] सत्य᳘मभवन्त्सत्य᳘मेनान᳘न्ववर्त्तत सत्य᳘ ऽएषां स का᳘मो ऽभवद्य᳘त्कामा ऽएतद᳘कुर्वत॥  
## ०५
त᳘थै᳘वैतद्य᳘जमानः॥  
(नो) य᳘त्सत्यᳫँ᳭ सा᳘म पुर᳘स्ताद्गा᳘यति त᳘दस्य सत्यं मु᳘खं करोति स᳘ सत्यं᳘ भवति सत्य᳘मेनम᳘नुवर्त्तते स᳘त्यो ऽस्य स का᳘मो भवति य᳘त्काम ऽएत᳘त्कुरुते॥  
## ०६
तद्यत्त᳘त्सत्यम् [[???]]॥  
(मा᳘) आ᳘प ऽएव तदा᳘पो हि वै᳘ सत्यं त᳘स्माद्येना᳘पो य᳘न्ति त᳘त्सत्य᳘स्य रूपमि᳘त्याहुरप᳘ ऽएव त᳘दस्य स᳘र्व्वस्या᳘ग्रमकुर्वंस्त᳘स्माद्य᳘दैवा᳘पो यन्त्य᳘थेदᳫँ᳭ स᳘र्व्वं जायते य᳘दिदं किं᳘ च॥  
## ०७
(दा᳘) अ᳘थ पुष्करपर्णमु᳘पदधाति॥  
यो᳘निर्व्वै᳘ पुष्करपर्णं यो᳘निमे᳘वैतदु᳘पदधाति॥  
## ०८
य᳘द्वेव᳘ पुष्करपर्ण᳘मुपद᳘धाति॥  
(त्या᳘) आ᳘पो वै पु᳘ष्करं ता᳘सामियं᳘ पर्णं य᳘था ह वा᳘ ऽइदं᳘ पुष्करपर्ण᳘म᳘प्स्वध्या᳘हितमेव᳘मिय᳘म᳘प्स्वध्या᳘हिता᳘ [[???]] सेयं यो᳘निरग्ने᳘रिय᳘ᳫँ᳘ ह्यग्नि᳘रस्यै [[???]] हि स᳘र्व्वो ऽग्नि᳘श्चीय᳘त ऽइमा᳘मे᳘वैतदु᳘पदधाति ताम᳘नन्तर्हिताᳫँ᳭ सत्यादु᳘पदधातीमां त᳘त्सत्ये प्र᳘तिष्ठापयति त᳘स्मादिय᳘ᳫँ᳘ सत्ये प्र᳘तिष्ठिता त᳘स्माद्विय᳘मेव᳘ सत्य᳘मिय᳘ᳫँ᳘ ह्ये᳘वैषां᳘ लोका᳘नामद्धातमा᳘म्॥  
## ०९
(म) अपां᳘ पृष्ठ᳘मसि यो᳘निरग्नेरि᳘ति॥  
(त्य) अपा᳘ᳫँ᳘ हीयं᳘ पृष्ठं यो᳘नि᳘र्हीय᳘मग्नेः᳘ समुद्र᳘मभि᳘तः पि᳘न्वमानमि᳘ति समुद्रो᳘ हीमा᳘मभि᳘तः पि᳘न्वते व्व᳘र्धमानो महाँ २॥ ऽआ᳘ च पु᳘ष्कर ऽइ᳘ति व्व᳘र्धमानो महीयस्व पु᳘ष्कर ऽइ᳘त्येत᳘द्दिवो मा᳘त्रया व्वरिम्णा᳘ प्रथस्वे᳘त्यनुवि᳘मार्ष्ट्यसौ वा᳘ ऽआदित्य᳘ ऽए᳘षो ऽग्नि᳘र्नो हैत᳘मन्यो᳘ दिवो᳘ व्वरिमा य᳘न्तुमर्हति द्यौ᳘र्भू᳘त्वैनं यच्छे᳘त्ये᳘वैत᳘दाह स्वराजो᳘पदधाति स्वा᳘राज्य᳘ᳫँ᳘ ह्यपा᳘ᳫँ᳘ [[???]] सादयित्वा सू᳘ददोहसा᳘ ऽधिवदति त᳘स्योक्तो ब᳘न्धुः॥  
## १०
(र᳘) अ᳘थ रुक्ममु᳘पदधाति॥  
(त्य) असौ वा᳘ ऽआदित्य᳘ ऽएष᳘ रुक्म᳘ ऽएष᳘ हीमाः स᳘र्व्वाः प्रजा᳘ ऽअतिरो᳘चते रोचो᳘ ह वै त᳘ᳫँ᳘ रुक्म ऽइत्या᳘चक्षते परो᳘क्षं परो᳘क्षकामा हि᳘ देवा᳘ ऽअमु᳘मे᳘वैत᳘दादित्यमु᳘पदधाति स᳘ हिरण्म᳘यो भवति परिमण्डल ऽए᳘कविᳫँ᳭शतिनिर्बाधस्त᳘स्योक्तो ब᳘न्धुरध᳘स्तान्निर्बाधमु᳘पदधाति रश्म᳘यो वा᳘ ऽएत᳘स्य निर्बाधा᳘ अव᳘स्तादु वा᳘ ऽएत᳘स्य रश्म᳘यः॥  
## ११
(स्तं᳘) तं᳘ पुष्करपर्ण ऽउ᳘पदधाति॥  
यो᳘निर्व्वै᳘ पुष्करपर्णं यो᳘नावे᳘वैनमेतत्प्र᳘तिष्ठापयति॥  
## १२
य᳘द्वेव᳘ पुष्करपर्ण᳘ ऽउपद᳘धाति॥  
प्रतिष्ठा वै᳘ पुष्करपर्ण᳘मियं वै᳘ पुष्करपर्ण᳘मिय᳘मु वै᳘ प्रतिष्ठा यो वा᳘ ऽअस्याम᳘प्रतिष्ठितो᳘ ऽपि दूरे सन्न᳘प्रतिष्ठित ऽएव स᳘ रश्मि᳘भिर्व्वा᳘ ऽए᳘षो ऽस्यां प्र᳘तिष्ठितो ऽस्या᳘मे᳘वैनमेत᳘त्प्रतिष्ठा᳘यां प्र᳘तिष्ठापयति॥  
## १३
य᳘द्वेव᳘ पुष्करपर्ण᳘ ऽउपद᳘धाति॥  
(ती᳘) इ᳘न्द्रो वृत्र᳘ᳫँ᳘ हत्वा᳘ नास्तृषी᳘ति म᳘न्यमानो ऽपः प्रा᳘विशत्ता᳘ ऽअब्रवीद्बिभे᳘मि वै पु᳘रं मे कुरुते᳘ति स᳘ यो ऽपाᳫँ᳭ र᳘स ऽआ᳘सीत्त᳘मूर्ध्व᳘ᳫँ᳘ समु᳘दौहंस्ता᳘मस्मै पु᳘रमकुर्वंस्तद्य᳘दस्मै पु᳘रम᳘कुर्वंस्त᳘स्मात्पू᳘ष्करं पू᳘ष्करᳫँ᳭ ह वै तत्पु᳘ष्करमित्या᳘चक्षते परो᳘क्षं परो᳘ ऽक्षकामा हि᳘ देवास्तद्य᳘त्पुष्करपर्ण᳘ ऽउपद᳘धाति य᳘मे᳘वास्मै तमा᳘पो र᳘सᳫँ᳭ समुदौ᳘हन्या᳘मस्मै पु᳘रम᳘कुर्वंस्त᳘स्मिन्ने᳘वैनमेतत्प्र᳘तिष्ठापयति॥  
## १४
ब्र᳘ह्म जज्ञानं᳘ प्रथमं᳘ पुर᳘स्तादि᳘ति॥  
(त्य) असौ वा᳘ ऽआदित्यो ब्रह्मा᳘ ऽहरहः पुर᳘स्ताज्जायते व्वि᳘ सीमतः᳘ सुरु᳘चो व्वेन᳘ ऽआवरि᳘ति म᳘ध्यं वै᳘ सी᳘मेमे᳘ लोकाः᳘ सुरु᳘चो ऽसा᳘वादित्यो᳘ व्वेनो यद्वै᳘ प्रजि᳘जनिषमाणो᳘ ऽवेनत्त᳘स्माद्वेनस्ता᳘नेष᳘ सीमतो᳘ मध्यतो᳘ व्विवृण्वन्नुदेति [[???]] स᳘ बु᳘ध्न्या ऽउपमा᳘ ऽअस्य व्विष्ठा ऽइ᳘ति दि᳘शो वा᳘ ऽअस्य बु᳘ध्न्या ऽउपमा᳘ व्विष्ठास्ता᳘ ह्येष᳘ ऽउपविति᳘ष्ठते सत᳘श्च यो᳘निम᳘सतश्च व्वि᳘वरि᳘तीमे वै᳘ लोकाः᳘ सत᳘श्च यो᳘निर᳘सतश्च य᳘च्च ह्य᳘स्ति य᳘च्च न त᳘देभ्य᳘ ऽएव᳘ लोके᳘भ्यो जायते त्रिष्टुभो᳘पदधाति त्रै᳘ष्टभो᳘ ह्येष᳘ सादयित्वा सू᳘ददोहसा᳘ ऽधिवदति त᳘स्योक्तो ब᳘न्धुः॥  
## १५
(र᳘) अ᳘थ पु᳘रुषमु᳘पदधाति॥  
स᳘ प्रजा᳘पतिः᳘ सो ऽग्निः स य᳘जमानः स᳘ हिरण्म᳘यो भवति ज्यो᳘तिर्व्वै हि᳘रण्यं ज्यो᳘तिरग्नि᳘रमृ᳘तᳫँ᳭ हि᳘रण्यममृ᳘तमग्निः पु᳘रुषो भवति पु᳘रुषो हि᳘ प्रजा᳘पतिः॥  
## १६
(र्य᳘) य᳘द्वेव पु᳘रुषमुपद᳘धाति॥  
प्रजा᳘पतेर्व्वि᳘स्रस्ताद्र᳘म्या तनू᳘र्मध्यत ऽउ᳘दक्रामत्त᳘स्यामेनमुत्क्रान्तायां [[???]] देवा᳘ ऽअजहुस्तं य᳘त्र देवाः᳘ सम᳘स्कुर्वंस्त᳘दस्मिन्नेता᳘ᳫँ᳘ र᳘म्यां तनूं᳘ मध्य᳘तो ऽदधुस्त᳘स्यामस्य देवा᳘ ऽअरमन्त तद्य᳘दस्यैत᳘स्याᳫँ᳭ र᳘म्यायां त᳘न्वां देवा ऽअ᳘रमन्त त᳘स्माद्धि᳘रम्यᳫँ᳭ हि᳘रम्यᳫँ᳭ ह वै तद्धि᳘रण्यमित्या᳘चक्षते परो᳘ ऽक्षं परो᳘ ऽक्षकामा हि᳘ देवास्त᳘थै᳘वास्मिन्नय᳘मेता᳘ᳫँ᳘ र᳘म्यां तनूं᳘ मध्यतो᳘ दधाति त᳘स्यामस्य देवा᳘ रमन्ते प्राणो वा᳘ ऽअस्य सा᳘ र᳘म्या तनूः᳘ प्राण᳘मे᳘वास्मिन्नेतं᳘ मध्यतो᳘ दधाति॥  
## १७
त᳘ᳫँ᳘ रुक्म ऽउ᳘पदधाति॥  
(त्य) असौ वा᳘ ऽआदित्य᳘ ऽएष᳘ रुक्मो᳘ ऽथ य᳘ ऽएष᳘ एत᳘स्मिन्म᳘ण्डले पु᳘रुषः स᳘ ऽएष त᳘मे᳘वैतदु᳘पदधाति॥  
## १८
(त्यु) उत्तानमु᳘पदधाति॥  
(त्ये) एतद्वै᳘ देवा᳘ ऽअब्रुवन्य᳘दि वा᳘ ऽइमा᳘वर्वा᳘ञ्चा ऽउपधास्या᳘मः स᳘र्व्वमे᳘वेदं प्र᳘धक्ष्यतो य᳘द्यु प᳘राञ्चौ प᳘राञ्चावेव᳘ तप्स्यतो य᳘द्यु सम्य᳘ञ्चावन्त᳘रै᳘वैता᳘वेतज्ज्यो᳘तिर्भविष्यत्य᳘थो ऽअ᳘न्यो ऽन्य᳘ᳫँ᳘ हिᳫँ᳭सिष्यत ऽइ᳘ति᳘ ते ऽर्वा᳘ञ्चमन्य᳘मुपा᳘दधुः प᳘राञ्चमन्यᳫँ᳭ स᳘ ऽएष᳘ रश्मि᳘भिरर्व्वा᳘ङ् तपति रुक्मः᳘ प्राणै᳘रेष᳘ ऽऊर्ध्वः पु᳘रुषः प्रा᳘ञ्चमु᳘पदधाति प्राङ्ह्ये᳘षो ऽग्नि᳘श्चीय᳘ते॥  
## १९
हिरण्यगर्भः स᳘मवर्तता᳘ग्र ऽइ᳘ति॥  
हिरण्यगर्भो᳘ ह्येष᳘ सम᳘वर्त्तता᳘ग्रे भूत᳘स्य जातः प᳘तिरे᳘क ऽआसीदि᳘त्येष᳘ ह्यस्य [[???]] स᳘र्वस्य भूत᳘स्य जातः प᳘तिरे᳘क ऽआ᳘सीत्स᳘ दाधार पृथिवीं द्या᳘मुतेमामि᳘त्येष [[???]] वै दि᳘वं च पृथिवीं᳘ च दाधार क᳘स्मै देवा᳘य हवि᳘षा व्विधेमे᳘ति प्रजा᳘पतिर्व्वै कस्त᳘स्मै हवि᳘षा व्विधेमे᳘त्येत᳘त्॥  
## २०
(द्द्र) द्रप्स᳘श्चस्कन्द पृथिवीम᳘नु द्यामि᳘ति॥  
(त्य) असौ वा᳘ ऽआदित्यो᳘ द्रप्सः स दि᳘वं च पृथिवीं᳘ च स्कन्दती᳘त्यमूमि᳘तीमा᳘मिमं᳘ च यो᳘निम᳘नु य᳘श्च पू᳘र्व ऽइ᳘तीमं᳘ च लोक᳘ममुं चे᳘त्येतद᳘थो य᳘च्चेद᳘मेत᳘र्हि चीय᳘ते य᳘च्चादः पू᳘र्वम᳘चीयते᳘ति समानं यो᳘निम᳘नु संच᳘रन्तमिति समान᳘ᳫँ᳘ ह्येष᳘ ऽएतं यो᳘निम᳘नु संच᳘रति द्रप्सं᳘ जुहोम्य᳘नु सप्त हो᳘त्रा ऽइ᳘त्यसौ वा᳘ ऽआदित्यो᳘ द्रप्सो दि᳘शः सप्त हो᳘त्रा अमुं त᳘दादित्यं᳘ दिक्षु प्र᳘तिष्ठापयति॥  
## २१
द्वा᳘भ्यामुपदधाति [[???]]॥  
द्विपाद्य᳘जमानो य᳘जमानो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतदु᳘पदधाति त्रिष्टु᳘ब्भ्यां त्रै᳘ष्टुभो᳘ [[???]] ह्येष᳘ सादयित्वा सू᳘ददोहसा᳘ ऽधिवदति त᳘स्योक्तो ब᳘न्धुः॥  
## २२
(र᳘) अ᳘थ सा᳘म गायति॥  
(त्ये) एतद्वै᳘ देवा᳘ ऽएतं पु᳘रुषमुपधा᳘य त᳘मेतादृ᳘शमे᳘वापश्यन्य᳘थैतच्छुष्कं [[???]] फ᳘लक᳘म्॥  
## २३
(न्ते) ते ऽब्रुवन्॥  
(न्नु᳘) उ᳘प त᳘ज्जानीत य᳘था ऽस्मिन्पु᳘रुषे व्वी᳘र्य्यं [[???]] द᳘धामे᳘ति᳘ ते ऽब्रुवंश्चेत᳘यध्वमि᳘ति चि᳘तिमिच्छते᳘ति वाव त᳘दब्रुवं᳘स्त᳘दिच्छत य᳘था ऽस्मिन्पुरुषे [[???]] व्वी᳘र्य्यं [[???]] द᳘धामे᳘ति॥  
## २४
ते᳘ चेत᳘यमानाः॥  
(ऽ) एतत्सा᳘मापश्यंस्त᳘दगायंस्त᳘दस्मिन्वी᳘र्य्यमदधुस्त᳘थै᳘वास्मिन्नय᳘मेत᳘द्दधाति [[???]] पुरुषे [[???]] गायति पु᳘रुषे त᳘द्वी᳘र्य्यं दधाति चित्रे᳘ गायति स᳘र्व्वाणि हि᳘ चित्रा᳘ण्यग्निस्त᳘मुपधा᳘य न᳘ पुर᳘स्तात्प᳘रीयान्ने᳘न्मा ऽय᳘मग्नि᳘र्हिन᳘सदिति [[???]]॥  
## २५
(त्य᳘) अ᳘थ सर्पनामैरु᳘पतिष्ठते॥  
(त) इमे वै᳘ लोकाः᳘ सर्पास्ते᳘ हाने᳘न स᳘र्व्वेण सर्पन्ति य᳘दिदं किं᳘ च स᳘र्व्वेषामु [[???]] हैष᳘ देवा᳘नामात्मा य᳘दग्निस्ते᳘ देवा᳘ ऽएत᳘मात्मा᳘नमुपधा᳘याबिभयुर्यद्वै᳘ न ऽइमे᳘ लोका᳘ ऽअने᳘नात्म᳘ना न स᳘र्पेयुरि᳘ति॥  
## २६
त᳘ ऽएता᳘नि सर्पनामा᳘न्यपश्यन्॥  
(श्यँस्तै) तैरु᳘पातिष्ठन्त तै᳘रस्मा ऽइमाँ᳘ल्लोका᳘नस्थापयंस्तै᳘रनमयन्यद᳘नमयंस्त᳘स्मात्सर्पनामा᳘नि त᳘थै᳘वैतद्य᳘जमानो य᳘त्सर्पनामै᳘रुपति᳘ष्ठत ऽइमा᳘ने᳘वास्मा ऽएत᳘ल्लोका᳘न्त्स्थाप᳘यतीमाँ᳘ल्लोका᳘न्नमयति त᳘थो हास्यैत᳘ ऽएते᳘नात्म᳘ना न᳘ सर्पन्ति॥  
## २७
य᳘द्वेव᳘ सर्पनामै᳘रुपति᳘ष्ठते॥  
(त) ऽइमे वै᳘ लोकाः᳘ सर्पा यद्धि किं᳘ च स᳘र्पत्ये᳘ष्वेव त᳘ल्लोके᳘षु सर्पति तद्य᳘त्सर्पनामै᳘रुपति᳘ष्ठते᳘ यै᳘वैषु᳘ लोके᳘षु नाष्ट्रा यो᳘ व्व्यध्वरो या शि᳘मिदा त᳘दे᳘वैतत्स᳘र्व्वᳫँ᳭ शमयति॥  
## २८
न᳘मो ऽस्तु सर्पे᳘भ्यः॥  
(भ्यो) ये के᳘ च पृथिवीम᳘नु। ये᳘ ऽअन्त᳘रिक्षे ये᳘ दिवि ते᳘भ्यः सर्पे᳘भ्यो न᳘म ऽइ᳘ति य᳘ ऽए᳘वैषु᳘ त्रिषु [[???]] लोके᳘षु सर्पा᳘स्ते᳘भ्य ऽएतन्न᳘मस्करोति॥  
## २९
या ऽइ᳘षवो यातुधा᳘नानामि᳘ति॥  
यातुधा᳘नप्रेषिता है᳘के दशन्ति ये᳘ वा व्व᳘नस्प᳘तीँ १॥ र᳘नु॥ ये᳘ वा ऽवटे᳘षु शे᳘रते ते᳘भ्यः सर्पे᳘भ्यो न᳘म ऽइ᳘ति ये᳘ चैव व्व᳘नस्प᳘तिषु सर्पा ये᳘ चावटे᳘षु शे᳘रते ते᳘भ्य ऽएतन्न᳘मस्करोति॥  
## ३०
ये᳘ वा ऽमी᳘ रोचने᳘ दिवः॥  
(वो) ये᳘ वा सू᳘र्यस्य रश्मि᳘षु॥ ये᳘षामप्सु स᳘दस्कृतं ते᳘भ्यः सर्पे᳘भ्यो न᳘म ऽइ᳘ति य᳘त्र यत्रैते त᳘दे᳘वैभ्य ऽएतन्न᳘मस्करोति न᳘मो न᳘म ऽइ᳘ति यज्ञो वै न᳘मो यज्ञे᳘नै᳘वैनानेत᳘न्नमस्कारे᳘ण नमस्यति त᳘स्मादु ह᳘ नायज्ञियं᳘ ब्रूयान्न᳘मस्त ऽइ᳘ति य᳘था हैनं ब्रूया᳘द्यज्ञ᳘स्त ऽइ᳘ति तादृक् त᳘त्॥  
## ३१
(त्त्रि) त्रिभिरु᳘पतिष्ठते॥  
त्र᳘य ऽइमे᳘ लोका ऽअ᳘थो त्रिव्वृ᳘दग्निर्या᳘वानग्निर्या᳘वत्यस्य मा᳘त्रा ता᳘वतै᳘वास्मा ऽएत᳘दिमाँ᳘ल्लोका᳘न्त्स्थाप᳘यत्य᳘थो ता᳘वतै᳘वैत᳘दिदᳫँ᳭ स᳘र्वᳫँ᳭ शमयति ति᳘ष्ठन्नु᳘पतिष्ठते ति᳘ष्ठन्तीव वा᳘ ऽइमे᳘ लोका ऽअ᳘थो ति᳘ष्ठन्वै᳘ व्वी᳘र्यवत्तरः [[???]]॥  
## ३२
(रो᳘ ऽथै) अ᳘थैनमुपवि᳘श्याभि᳘जुहोति॥  
(त्या᳘) आ᳘ज्येन पञ्चगृहीते᳘न त᳘स्योक्तो ब᳘न्धुः सर्व्व᳘तः परिस᳘र्पᳫँ᳭ स᳘र्व्वाभ्य ऽए᳘वैनमेत᳘द्दिग्भ्यो᳘ ऽन्नेन प्रीणाति॥  
## ३३
य᳘द्वे᳘वैनमभिजुहो᳘ति॥  
(त्ये) एतद्वै᳘ देवा᳘ ऽएत᳘मात्मा᳘नमुपधा᳘याबिभयुर्यद्वै᳘ न ऽइम᳘मिह र᳘क्षाᳫँ᳭सि नाष्ट्रा न᳘ हन्युरि᳘ति त᳘ ऽएता᳘न्राक्षोघ्ना᳘न्प्रतिसरा᳘नपश्यन् कृणुष्व पा᳘जः प्र᳘सितिं न᳘ पृथ्वीमि᳘ति राक्षोघ्ना वै᳘ प्रतिसरास्त᳘ ऽएतैः᳘ प्रतिसरैः स᳘र्व्वाभ्यो दिग्भ्यो र᳘क्षाᳫँ᳭सि नाष्ट्रा᳘ ऽअपहत्या᳘भये ऽनाष्ट्र᳘ ऽएत᳘मात्मा᳘नᳫँ᳭ स᳘मस्कुर्वत त᳘थै᳘वैतद्य᳘जमान ऽएतैः᳘ प्रतिसरैः स᳘र्व्वाभ्यो दिग्भ्यो र᳘क्षाᳫँ᳭सि नाष्ट्रा᳘ ऽअपहत्या᳘भये ऽनाष्ट्र᳘ एत᳘मात्मा᳘नᳫँ᳭ सं᳘स्कुरुते॥  
## ३४
(त ऽ) आ᳘ज्येन जुहोति॥  
व्व᳘ज्रो वा ऽआ᳘ज्यं व्व᳘ज्रेणै᳘वैतद्र᳘क्षाᳫँ᳭सि नाष्ट्रा ऽअ᳘पहन्ति पञ्चगृहीते᳘न प᳘ञ्चचितिको ऽग्निः प᳘ञ्च ऽर्त᳘वः संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैतद्र᳘क्षाᳫँ᳭सि नाष्ट्रा ऽअ᳘पहन्त्याग्नेयी᳘भिरग्निर्वै ज्यो᳘ती रक्षो᳘हा ऽग्नि᳘नै᳘वैतद्र᳘क्षाᳫँ᳭सि नाष्ट्रा ऽअ᳘पहन्ति त्रिष्टु᳘ब्भिर्व्व᳘ज्रो᳘ वै᳘ त्रिष्टुब्व᳘ज्रेणै᳘वैतद्र᳘क्षाᳫँ᳭सि नाष्ट्रा ऽअ᳘पहन्ति सर्व्व᳘तः परिस᳘र्पᳫँ᳭ स᳘र्व्वाभ्य ऽए᳘वैत᳘द्दिग्भ्यो र᳘क्षाᳫँ᳭सि नाष्ट्रा ऽअ᳘पहन्ति॥  
## ३५
पश्चाद᳘ग्नेः प्राङा᳘सीनः॥  
(नो᳘ ऽथो) अ᳘थोत्तरतो᳘ दक्षिणा᳘ ऽथ पुर᳘स्तात्प्रत्यङ्ङ᳘थ जघ᳘नेन परी᳘त्य दक्षिणत ऽउ᳘दङ्ङा᳘सीनस्त᳘द्दक्षिणावृत्तद्धि᳘ देवत्रा᳘ ऽथानुपरी᳘त्य पश्चात्प्राङा᳘सीनस्त᳘थो हास्यैतत्प्रा᳘गेव क᳘र्म कृतं᳘ भवति॥  
## ३६
(त्य᳘) अ᳘थ स्रु᳘चा ऽउ᳘पदधाति॥  
बाहू वै स्रु᳘चौ बाहू᳘ ऽए᳘वास्मिन्नेतत्प्र᳘तिदधाति ते यत्स्रुचौ [[???]] भ᳘वतः स्रुचौ [[???]] हि᳘ बाहू᳘ ऽइद᳘मेव᳘ कपु᳘च्छलमयं᳘ दण्डो द्वे᳘ भवतो द्वौ᳘ हीमौ᳘ बाहू᳘ पार्श्वत ऽउ᳘पदधाति पार्श्वतो᳘ हीमौ᳘ बाहू᳘॥  
## ३७
कार्ष्मर्यम᳘यीं दक्षिणत ऽउ᳘पदधाति॥  
(त्ये) एतद्वै᳘ देवा᳘ ऽअबिभयुर्यद्वै᳘ नो यज्ञं᳘ दक्षिणतो र᳘क्षाᳫँ᳭सि नाष्ट्रा न᳘ हन्युरि᳘ति त᳘ ऽएत᳘ᳫँ᳘ रक्षोह᳘णं व्व᳘नस्प᳘तिमपश्यन्कार्ष्म᳘र्यं त᳘ ऽएते᳘न व्व᳘नस्प᳘तिना दक्षिणतो र᳘क्षाᳫँ᳭सि नाष्ट्रा᳘ ऽअपहत्या᳘भये ऽनाष्ट्र᳘ ऽएतं᳘ यज्ञ᳘मतन्वत त᳘थै᳘वैतद्य᳘जमान एते᳘न व्व᳘नस्प᳘तिना दक्षिणतो र᳘क्षाᳫँ᳭सि नाष्ट्रा᳘ ऽअपहत्या᳘भये ऽनाष्ट्र᳘ ऽएतं᳘ यज्ञं᳘ तनुत ऽआ᳘ज्येन पूर्णा᳘ भवति व्व᳘ज्रो वा ऽआ᳘ज्यं व्व᳘ज्रेणै᳘वैत᳘द्दक्षिणतो र᳘क्षाᳫँ᳭सि नाष्ट्रा ऽअ᳘पहन्ति॥  
## ३८
(न्त्य) अथौ᳘दुम्बरीमुत्तरत ऽउ᳘पदधाति॥  
(त्यू) ऊर्ग्वै र᳘स ऽउदुम्ब᳘र ऽऊ᳘र्जमे᳘वास्मिन्नेतद्र᳘सं दधाति दध्ना᳘ पूर्णा᳘ भवति र᳘सो वै द᳘धि र᳘समे᳘वास्मिन्नेत᳘द्दधाति॥  
## ३९
य᳘द्वेव स्रु᳘चा ऽउपद᳘धाति॥  
प्रजा᳘पतेर्व्वि᳘स्रस्तस्याग्निस्ते᳘ज ऽआदा᳘य दक्षि᳘णा ऽकर्षत्सो ऽत्रो᳘दरमद्य᳘त्कृ᳘ष्ट्वोद᳘रमत्त᳘स्मात्कार्ष्मर्यो᳘ ऽथास्ये᳘न्द्र ऽओ᳘ज ऽआदायो᳘दङ्ङु᳘दक्रामत्स᳘ ऽउदुम्ब᳘रो ऽभवत्॥  
## ४०
(त्ता᳘) ता᳘वब्रवीत्॥  
(दु᳘) उ᳘प मे᳘तं प्र᳘ति म ऽएत᳘द्धत्तं ये᳘न मे युव᳘मुद᳘क्रमिष्टमि᳘ति ता᳘भ्यां वै᳘ नौ स᳘र्व्वम᳘न्नं प्र᳘यच्छे᳘ति तौ वै᳘ मा बाहू᳘ भूत्वा प्र᳘पद्येथामि᳘ति तथे᳘ति ता᳘भ्यां वै स᳘र्व्वम᳘न्नं प्रा᳘यच्छत्ता᳘वेनं बाहू᳘ भूत्वा प्रा᳘पद्येतां त᳘स्माद्बाहु᳘भ्यामेवा᳘न्नं क्रिय᳘ते बाहु᳘भ्यामद्यते बाहु᳘भ्याᳫँ᳭ हि स स᳘र्व्वम᳘न्नं प्रा᳘यच्छत्॥  
## ४१
(त्स᳘) स᳘ कार्ष्मर्यम᳘यीं दक्षिणत ऽउ᳘पदधाति॥  
(त्य) अग्ने᳘ष्ट्वा ते᳘जसा सादयामी᳘ति य᳘दे᳘वास्य त᳘दग्निस्ते᳘ज ऽआदा᳘य दक्षिणा᳘ ऽकर्षत्त᳘दस्मिन्नेतत्प्र᳘तिदधात्यग्नि᳘र्मूर्धा᳘ दिवः᳘ ककुदि᳘त्येष᳘ ऽउ᳘ सो ऽग्नि᳘र्गायत्र्या᳘ गाय᳘त्रो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनामेतदु᳘पदधाति घृते᳘न पूर्णा᳘ भवत्याग्नेयं वै᳘ घृतᳫँ᳭ स्वे᳘नै᳘वैनमेत᳘द्भागे᳘न स्वे᳘न र᳘सेन प्रीणाति॥  
## ४२
(त्य) अथौ᳘दुम्बरीमुत्तरत ऽउ᳘पदधाति॥  
(ती᳘) इ᳘न्द्रस्य त्वौ᳘जसा सादयामी᳘ति य᳘दे᳘वास्य तदि᳘न्द्र ऽओ᳘ज ऽआदायो᳘दङ्ङुद᳘क्रामत्त᳘दस्मिन्नेतत्प्र᳘तिदधाति भु᳘वो यज्ञ᳘स्य र᳘जसश्च नेते᳘त्येष᳘ ऽउ स ऽइ᳘न्द्रः सा य᳘दाग्ने᳘य्यग्निकर्म [[???]] ह्य᳘थ य᳘त्त्रिष्टुप्त्रै᳘ष्टुभो ही᳘न्द्र ऽऐन्द्रा᳘ग्नो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनामेतदु᳘पदधातीन्द्राग्नी वै स᳘र्व्वे देवाः᳘ सर्व्वदेव᳘त्यो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनामेतदु᳘पदधाति दध्ना᳘ पूर्णा᳘ भवत्यैन्द्रं वै द᳘धि स्वे᳘नै᳘वैनमेत᳘द्भागे᳘न स्वे᳘न र᳘सेन प्रीणाति॥  
## ४३
ता᳘वस्यैता᳘विन्द्राग्नी᳘ ऽएव᳘ बाहू [[???]]॥  
ता᳘वेनं ते᳘जसा च व्वी᳘र्येण च सह प्र᳘पद्येते स᳘ सम्प्रत्यु᳘रः पु᳘रुषमाका᳘श्य य᳘त्राभ्याप्नो᳘ति त᳘दालि᳘ख्यैने ऽउ᳘पदधात्येष᳘ हैत᳘योर्लोकः [[???]]॥ (अर्धप्रपाठकः)॥  
## ४४
(स्ते) ते है᳘के तिर᳘श्च्या ऽउ᳘पदधति॥  
तिर्य᳘ञ्चौ वा᳘ ऽइमौ᳘ बाहू ऽइ᳘ति न त᳘था कुर्यात्प्रा᳘च्यावेवो᳘पदध्यात्प्रा᳘ङ्ह्ये᳘षो ऽग्नि᳘श्चीयते᳘ ऽथो ऽएवं वै᳘ बाहू᳘ व्वीर्य᳘वत्तरौ ते ना᳘नोपद᳘धाति ना᳘ना सादयति ना᳘ना सू᳘ददोहसा᳘ ऽधिवदति ना᳘ना᳘ हीमौ᳘ बाहू [[???]]॥  
## ४५
त᳘दाहुः᳘॥  
(र्नै) नैत᳘स्य पुरुषस्य [[???]] बाहू᳘ कुर्यादेतौ वा᳘ ऽअस्य बाहू ये᳘ ऽएते स्रु᳘चौ ने᳘दतिरेच᳘यानी᳘ति स वै᳘ कुर्या᳘दे᳘वैतौ वा᳘ ऽअस्य बाहू अ᳘न्वेते स्रु᳘चाव᳘थो ऽएतौ᳘ पक्षाव᳘थो या᳘न्येत᳘स्मिन्नग्नौ᳘ रूपा᳘ण्युपधास्यन् भवति यान्त्स्तो᳘मान्या᳘नि पृष्ठा᳘नि या᳘नि च्छ᳘न्दाᳫँ᳭स्येत᳘योरेव सा सं᳘स्कृतिरेत᳘योर्व्वृ᳘द्धिस्त᳘स्मादु कुर्या᳘दे᳘वैत᳘स्य पु᳘रुषस्य बाहू [[???]]॥  
