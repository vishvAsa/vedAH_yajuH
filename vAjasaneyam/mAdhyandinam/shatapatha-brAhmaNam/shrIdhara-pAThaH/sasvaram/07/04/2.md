+++
title = "२"

+++
## ०१
स्वयमातृण्णामु᳘पदधाति॥  
(ती) इयं वै᳘ स्वयमातृ᳘ण्णेमा᳘मे᳘वैतदु᳘पदधाति ताम᳘नन्तर्हितां पु᳘रुषादु᳘पदधात्य᳘न्नं वै᳘ स्वयमातृ᳘ण्णेयं वै᳘ स्वयमातृ᳘ण्णेय᳘मु वा ऽअ᳘न्नमस्याᳫँ᳭ हि स᳘र्व्वम᳘न्नं पच्यते᳘ ऽनन्तर्हितमे᳘वास्मादेतद᳘न्नं दधात्यु᳘त्तरामुत्तरमे᳘वास्मादेतद᳘न्नं [[???]] दधाति॥  
## ०२
य᳘द्वेव᳘ स्वयमातृण्णा᳘मुपद᳘धाति॥  
प्राणो वै᳘ स्वयमातृण्णा᳘ प्राणो᳘ ह्ये᳘वैत᳘त्स्वय᳘मात्म᳘न ऽआतृन्ते᳘ प्राण᳘मेवैतदु᳘पदधाति ताम᳘नन्तर्हितां पु᳘रुषादु᳘पदधाति प्राणो वै᳘ स्वयमातृ᳘ण्णेयं वै स्वयमातृ᳘ण्णेय᳘मु वै᳘ प्राणो यद्धि किं᳘ च प्रा᳘णीयं तत्स᳘र्वं बिभर्त्त्य᳘नन्तर्हितमे᳘वास्मादेत᳘त्प्राणं᳘ दधात्युत्तरामु᳘त्तरमे᳘वास्मादेत᳘त्प्राणं᳘ दधाति॥  
## ०३
य᳘द्वेव᳘ स्वयमातृण्णा᳘मुपद᳘धाति॥  
प्रजापतिं [[???]] व्वि᳘स्रस्तं देव᳘ता ऽआदा᳘य व्व्यु᳘दक्रामंस्ता᳘सु व्युत्क्रा᳘मन्तीषु प्रतिष्ठा᳘मभिपद्यो᳘पाविशत्॥  
## ०४
(त्स) स यः स᳘ प्रजा᳘पतिर्व्य᳘स्रᳫँ᳭सत॥  
(ताय᳘) अय᳘मेव स᳘ यो ऽय᳘मग्नि᳘श्चीयते᳘ ऽथ या सा᳘ प्रति᳘ष्ठैषा सा᳘ प्रथमा᳘ स्वयमातृण्णा तद्य᳘देताम᳘त्रोप᳘दधाति य᳘दे᳘वास्यै᳘षा ऽऽत्म᳘नस्त᳘दस्मिन्नेतत्प्र᳘तिदधाति त᳘स्मादेतामत्रो᳘पदधाति [[???]]॥  
## ०५
तां वै᳘ प्रजा᳘पतिनो᳘पदधाति॥  
प्रजा᳘पति᳘र्ह्ये᳘वैत᳘त्स्वय᳘मात्म᳘नः प्रत्य᳘धत्त ध्रु᳘वा ऽसी᳘ति स्थि᳘रा ऽसी᳘त्येतद᳘थो प्र᳘तिष्ठिता ऽसी᳘ति धरुणे᳘ति प्रतिष्ठा वै᳘ धरु᳘णमा᳘स्तृता व्विश्व᳘कर्मणे᳘ति प्रजा᳘पतिर्वै᳘ व्विश्व᳘कर्मा तेना᳘स्तृता ऽसी᳘त्येतन्मा᳘ त्वा समुद्र ऽउ᳘द्वधीन्मा᳘ सुपर्ण ऽइ᳘ति रुक्मो वै᳘ समुद्रः पुरुषः [[???]] सुपर्णस्तौ᳘ त्वा मो᳘द्वधिष्टामि᳘त्येतद᳘व्यथमाना पृथिवीं᳘ दृᳫँ᳭हे᳘ति य᳘थैव य᳘जुस्त᳘था ब᳘न्धुः॥  
## ०६
प्रजा᳘पतिष्ट्वा सादयत्वि᳘ति॥  
प्रजा᳘पति᳘र्ह्येतां᳘ प्रथमां चि᳘तिम᳘पश्यदपां᳘ पृष्ठे᳘ समुद्रस्ये᳘मन्नि᳘त्यपा᳘ᳫँ᳘ हीयं᳘ पृष्ठ᳘ᳫँ᳘ समुद्र᳘स्य᳘ हीयमे᳘मा व्व्य᳘चस्वतीं प्र᳘थस्वतीमि᳘ति व्व्य᳘चस्वती च᳘ हीयं प्र᳘थस्वती च प्र᳘थस्व पृथिव्य᳘सी᳘ति प्र᳘थस्व पृथिवी᳘ चासी᳘त्येतत्॥  
## ०७
(द्भू᳘) भू᳘रसी᳘ति॥  
भू᳘र्हीयं भू᳘मिरसी᳘ति भू᳘मि᳘र्हीयम᳘दितिरसी᳘तीयं वा ऽअ᳘दितिरिय᳘ᳫँ᳘ [[???]] हीदᳫँ᳭ स᳘र्व्वं द᳘दते व्विश्व᳘धाया ऽइ᳘त्यस्या᳘ᳫँ᳘ हीदᳫँ᳭ स᳘र्वᳫँ᳭ हितं व्वि᳘श्वस्य भु᳘वनस्य धर्त्री᳘ति स᳘र्व्वस्य भु᳘वनस्य धर्त्री᳘त्येत᳘त्पृथिवीं᳘ यच्छ पृथिवीं᳘ दृᳫँ᳭ह पृथिवीं मा᳘ हिᳫँ᳭सीरि᳘त्यात्मा᳘नं यच्छात्मा᳘नं दृᳫँ᳭हात्मा᳘नं मा᳘ हिᳫँ᳭सीरि᳘त्येतत्॥  
## ०८
(द्वि᳘) व्वि᳘श्वस्मै प्राणा᳘यापाना᳘य॥  
व्व्याना᳘योदानाये᳘ति प्राणो वै᳘ स्वयमातृण्णा स᳘र्व्वस्मा ऽउ वा᳘ ऽएत᳘स्मै प्राणः᳘ प्रतिष्ठा᳘यै चरि᳘त्राये᳘तीमे वै᳘ लोकाः᳘ स्वयमातृण्णा ऽइम᳘ ऽउ लोकाः᳘ प्रतिष्ठा᳘ चरि᳘त्रमग्नि᳘ष्ट्वा ऽभि᳘पात्वि᳘त्यग्नि᳘ष्ट्वा ऽभि᳘गोपायत्वि᳘त्येत᳘न्मह्या᳘ स्वस्त्ये᳘ति महत्या᳘ स्वस्त्ये᳘त्येत᳘च्छर्दि᳘षा शं᳘तमेने᳘ति य᳘च्छर्दिः शं᳘तमं तेने᳘त्येत᳘त्सादयित्वा सू᳘ददोहसा᳘ ऽधिवदति त᳘स्योक्तो ब᳘न्धुर᳘थ सा᳘म गायति त᳘स्योप᳘रि ब᳘न्धुः॥  
## ०९
(स्त᳘) त᳘दाहुः॥  
कथ᳘मेष पुरुषः [[???]] स्वयमातृण्णया᳘ ऽनभिनिहितो भवतीत्य᳘न्नं वै᳘ स्वयमातृण्णा᳘ प्राणः᳘ स्वयमातृण्णा᳘ ऽनभिनिहितो वै पुरुषो᳘ ऽन्नेन [[???]] च प्राणे᳘न च॥  
## १०
(चा᳘) अ᳘थ दूर्व्वेष्टकामु᳘पदधाति॥  
पश᳘वो वै᳘ दूर्व्वेष्टका᳘ पशू᳘ने᳘वैतदुपदधाति [[???]] तद्यै᳘र᳘दो ऽग्निर᳘नन्तर्हितैः पशु᳘भिरुपैत्त᳘ ऽएते ता᳘ने᳘वैतदु᳘पदधाति ताम᳘नन्तर्हिताᳫँ᳭ [[???]] स्वयमातृण्णा᳘या ऽउ᳘पदधातीयं वै᳘ स्वयमातृण्णा᳘ ऽनन्तर्हितांस्त᳘दस्यै᳘ पशू᳘न्दधात्यु᳘त्तरामु᳘त्तरांस्त᳘दस्यै᳘ पशू᳘न्दधाति॥  
## ११
य᳘द्वेव᳘ दूर्व्वेष्टकामुपद᳘धाति [[???]]॥  
प्रजा᳘पतेर्व्वि᳘स्रस्तस्य या᳘नि लो᳘मान्य᳘शीयन्त ता᳘ ऽइमा ऽओ᳘षधयो ऽभवन्न᳘थास्मात्प्राणो᳘ मध्यत ऽउ᳘दक्रामत्त᳘स्मिन्नु᳘त्क्रान्ते ऽपद्यत᳘॥  
## १२
सो ऽब्रवीत्॥  
(द) अयं वाव᳘ मा ऽधूर्व्वीदि᳘ति यद᳘ब्रवीद᳘धूर्व्वीन्मे᳘ति त᳘स्माद्धू᳘र्व्वा धू᳘र्व्वा ह वै तां दूर्व्वेत्या᳘चक्षते परो᳘ ऽक्षं परो᳘ ऽक्षकामा हि᳘ देवास्त᳘देत᳘त्क्षत्रं᳘ प्राणो᳘ ह्येष र᳘सो लो᳘मान्यन्या ऽओ᳘षधय ऽएता᳘मुपद᳘धत्स᳘र्व्वा ऽओ᳘षधीरु᳘पदधाति॥  
## १३
तं य᳘त्र देवाः᳘ सम᳘स्कुर्वन्॥  
(र्व्वंस्त᳘) त᳘दस्मिन्नेतं᳘ प्राणᳫँ᳭ र᳘सं मध्य᳘तो ऽदधुस्त᳘थै᳘वास्मिन्नय᳘मेत᳘द्दधाति ताम᳘नन्तर्हिताᳫँ᳭ स्वयमातृण्णा᳘य ऽउ᳘पदधातीयं वै᳘ स्वयमातृण्णा᳘ ऽनन्तर्हितास्त᳘दस्या ऽओ᳘षधीर्द्दधात्यु᳘त्तरामु᳘त्तरास्त᳘दस्या ऽओ᳘षधीर्द्दधाति सा᳘ स्यात्स᳘मूला सा᳘ग्रा कृत्स्न᳘तायै य᳘था स्वयमातृण्णा᳘यामु᳘पहिता भू᳘मिं प्राप्नुया᳘देवमुपदध्यादस्या᳘ᳫँ᳘ [[???]] ह्ये᳘वैता जा᳘यन्त ऽइमाम᳘नुप्ररो᳘हन्ति॥  
## १४
का᳘ण्डात्काण्डात्प्ररो᳘हन्ती॥  
प᳘रुषः परुषस्परी᳘ति का᳘ण्डात्काण्डा᳘द्ध्येषा प᳘र्व्वणः पर्व्वणः प्ररो᳘हत्येवा᳘ नो दूर्व्वे प्र᳘तनु सह᳘स्रेण शते᳘न चे᳘ति य᳘थैव य᳘जुस्त᳘था ब᳘न्धुः॥  
## १५
(र्य्या᳘) या᳘ शते᳘न प्रतनो᳘षि॥  
सह᳘स्रेण व्विरो᳘हसी᳘ति शते᳘न᳘ ह्येषा᳘ प्रतनो᳘ति सह᳘स्रेण व्विरो᳘हति त᳘स्यास्ते देवीष्टके व्विधे᳘म हवि᳘षा व्वयमि᳘ति य᳘थैव य᳘जुस्त᳘था ब᳘न्धुर्द्वा᳘भ्यामु᳘पदधाति त᳘स्योक्तो ब᳘न्धुः सादयित्वा सू᳘ददोहसा᳘ ऽधिवदति त᳘स्योक्तो ब᳘न्धुः॥  
## १६
(र᳘) अ᳘थ द्वि᳘यजुषमु᳘पदधाति॥  
(ती) इन्द्राग्नी᳘ ऽअकामयेताᳫँ᳭ स्वर्गं᳘ लोक᳘मियावे᳘ति ता᳘वेतामि᳘ष्टकामपश्यतां द्वि᳘यजुषमिमा᳘मेव तामुपादधातां [[???]] ता᳘मुपधा᳘यास्यै᳘ प्रतिष्ठा᳘यै [[???]] स्वर्गं᳘ लोक᳘मैतां त᳘थै᳘वैतद्य᳘जमानो यद्द्वि᳘यजुषमुपद᳘धाति ये᳘न रूपे᳘ण यत्क᳘र्म कृ᳘त्वेन्द्राग्नी᳘ स्वर्गं᳘ लोकमै᳘तां ते᳘न रूपे᳘ण तत्क᳘र्म कृत्वा᳘ स्वर्गं᳘ लोक᳘मयानी᳘ति सा यद्द्वि᳘यजुर्ना᳘म द्वे᳘ ह्येतां᳘ देव᳘ते ऽअ᳘पश्यतां य᳘द्वेव द्वि᳘यजुषमुपद᳘धाति य᳘जमानो वै द्वि᳘यजुः॥  
## १७
(स्त᳘) त᳘दाहुः॥  
(र्य्य᳘) य᳘दसा᳘वेव य᳘जमानो᳘ यो ऽसौ᳘ हिरण्म᳘यः पु᳘रुषो᳘ ऽथ कतम᳘दस्येद᳘ᳫँ᳘ रूपमि᳘ति दै᳘वो वा᳘ ऽअस्य स᳘ ऽआत्मा᳘ मनु᳘षो ऽयं तद्यत्स᳘ हिरण्म᳘यो भ᳘वत्यमृ᳘तं वा᳘ अस्य त᳘द्रूपं᳘ देवरूप᳘ममृ᳘तᳫँ᳭ हि᳘रण्यम᳘थ य᳘दियं᳘ मृदः᳘ कृता भ᳘वति मानुष᳘ᳫँ᳘ ह्यस्येद᳘ᳫँ᳘ रूपम् [[???]]॥  
## १८
(ᳫँ᳭) स य᳘दमू᳘मे᳘वोपदध्या᳘त्॥  
(न्ने) नेमा᳘मपशिᳫँ᳭ष्या᳘त्क्षिप्रे᳘ हास्मा᳘ल्लोकाद्य᳘जमानः प्रे᳘याद᳘थ य᳘दिमा᳘मपशिन᳘ष्टि य᳘दे᳘वास्येदं᳘ मानुष᳘ᳫँ᳘ रूपं त᳘दस्यैतद᳘पशिनष्टि त᳘थो हाने᳘नात्म᳘ना स᳘र्व्वमा᳘युरेति॥  
## १९
स य᳘न्नानूपदध्यात् [[???]]॥  
(न्न᳘) न᳘ हैतं दै᳘वमात्मा᳘नमनुप्र᳘जानीयाद᳘थ य᳘दनूपद᳘धाति त᳘थो हैतं दै᳘वमात्मा᳘नमनुप्र᳘जानाति ताम᳘नन्तर्हितां दूर्व्वेष्टका᳘या ऽउ᳘पदधाति पश᳘वो वै᳘ दूर्व्वेष्टका य᳘जमानं त᳘त्पशु᳘षु प्र᳘तिष्ठापयति॥  
## २०
त᳘दाहुः॥  
कथ᳘मस्यैता᳘वात्मा᳘नौ प्राणे᳘न सं᳘तताव᳘व्यवच्छिन्नौ भ᳘वत ऽइ᳘ति प्राणो वै᳘ स्वयमातृण्णा᳘ प्राणो᳘ दूर्व्वेष्टका य᳘जमानो द्वि᳘यजुः स यद᳘नन्तर्हिताᳫँ᳭ स्वयमातृण्णा᳘यै दूर्व्वेष्टका᳘मुपद᳘धाति प्राणे᳘नैव त᳘त्प्राणᳫँ᳭ सं᳘तनोति सं᳘दधात्य᳘थ यद᳘नन्तर्हितां दूर्व्वेष्टका᳘यै द्वि᳘यजुषमुपद᳘धाति प्राणो वै᳘ दूर्व्वेष्टका य᳘जमानो द्वि᳘यजुरेव᳘मु हास्यैता᳘वात्मा᳘नौ प्राणे᳘न सं᳘तताव᳘व्यवच्छिन्नौ भवतः॥  
## २१
(तो) या᳘स्ते ऽअग्ने सू᳘र्य्ये रु᳘चः॥  
(चो) या᳘ वो देवाः सू᳘र्य्ये रु᳘च ऽइ᳘ति रु᳘चᳫँ᳭ रु᳘चमि᳘त्यमृतत्वं वै रु᳘गमृतत्व᳘मे᳘वास्मिन्नेत᳘द्दधाति द्वा᳘भ्यामु᳘पदधाति त᳘स्योक्तो ब᳘न्धुर᳘थो द्वय᳘ᳫँ᳘ [[???]] ह्ये᳘वैत᳘द्रूपं मृच्चा᳘पश्च सादयित्वा सू᳘ददोहसा᳘ ऽधिवदति त᳘स्योक्तो ब᳘न्धुः॥  
## २२
(र᳘) अ᳘थ रेतःसि᳘चा ऽउ᳘पदधाति॥  
(ती) इमौ वै᳘ लोकौ᳘ रेतःसि᳘चाविमौ᳘ ह्येव᳘ लोकौ रे᳘तः सिञ्च᳘त ऽइतो वा᳘ ऽअय᳘मूर्ध्वᳫँ᳭ रे᳘तः सिञ्चति धूम᳘ᳫँ᳘ सा ऽमु᳘त्र व्वृ᳘ष्टिर्भवति ता᳘मसा᳘वमु᳘तो व्वृ᳘ष्टिं त᳘दिमा ऽअ᳘न्तरेण प्रजाः प्र᳘जायन्ते त᳘स्मादिमौ᳘ लोकौ᳘ रेतःसि᳘चौ॥  
## २३
व्विराड्ज्यो᳘तिरधारयदि᳘ति॥  
(त्य) अयं वै᳘ लोको᳘ व्विराट् स᳘ ऽइम᳘मग्निं ज्यो᳘तिर्धारयति स्वराड्ज्यो᳘तिरधारयदि᳘त्यसौ वै᳘ लोकः᳘ स्वरा᳘ट् सो ऽमु᳘मादित्यं ज्यो᳘तिर्धारयति व्विराड्व᳘हेमौ᳘ लोकौ᳘ स्वरा᳘ट् च नानो᳘पदधाति ना᳘ना᳘ हीमौ [[???]] लोकौ᳘ सकृ᳘त्सादयति समानं त᳘त्करोति त᳘स्मादु हान᳘योर्लोक᳘योर᳘न्ताः समा᳘यन्ति॥  
## २४
य᳘द्वेव᳘ रेतःसि᳘चा ऽउपद᳘धाति॥  
(त्या) आण्डौ वै᳘ रेतःसि᳘चौ य᳘स्य᳘ ह्याण्डौ भ᳘वतः स᳘ ऽएव रे᳘तः सिञ्चति व्विराड्ज्यो᳘तिरधारयत्स्वराड् ज्यो᳘तिरधारयदि᳘ति व्विरा᳘ड्व᳘हेमा᳘वाण्डौ᳘ स्वरा᳘ट् च ता᳘वेतज्ज्यो᳘तिर्धारयतो रे᳘त ऽएव᳘ प्र᳘जातिमेव [[????]] नानो᳘पदधाति ना᳘ना᳘ होमा᳘वाण्डौ᳘ सकृ᳘त्सादयति समानं त᳘त्करोति त᳘स्मात्समान᳘सम्बन्धनौ ते ऽअ᳘नन्तर्हिते द्वि᳘यजुष ऽउ᳘पदधाति य᳘जमानो वै द्वि᳘यजुर᳘नन्तर्हितौ तद्य᳘जमानादाण्डौ᳘ दधाति॥  
## २५
(त्य᳘) अ᳘थ व्विश्व᳘ज्योतिषमु᳘पदधाति॥  
(त्य) अग्निर्वै᳘ प्रथमा᳘ व्विश्व᳘ज्योतिरग्नि᳘र्ह्ये᳘वास्मिँ᳘ल्लोके व्वि᳘श्वं ज्यो᳘तिरग्नि᳘मे᳘वैतदु᳘पदधाति ताम᳘नन्तर्हिताᳫँ᳭ रेतःसि᳘ग्भ्यामु᳘पदधातीमौ वै᳘ लोकौ᳘ रेतःसि᳘चाव᳘नन्तर्हितं त᳘दाभ्यां᳘ लोका᳘भ्यामग्निं᳘ दधात्यन्त᳘रेवो᳘पदधात्यन्त᳘रेव᳘ हीमौ᳘ लोका᳘वग्निः [[???]]॥  
## २६
(र्य᳘) य᳘द्वेव᳘ व्विश्व᳘ज्योतिषमुपद᳘धाति॥  
प्रजा वै᳘ व्विश्व᳘ज्योतिः प्रजा᳘ ह्येव व्वि᳘श्वं ज्यो᳘तिः प्रज᳘ननमे᳘वैतदु᳘पदधाति ताम᳘नन्तर्हिताᳫँ᳭ रेतःसि᳘ग्भ्यामु᳘पदधात्याण्डौ वै᳘ रेतःसि᳘चाव᳘नन्तर्हितां त᳘दाण्डा᳘भ्यां प्र᳘जातिं दधात्यन्त᳘रेवो᳘पदधात्यन्त᳘रेव᳘ ह्याण्डौ᳘ प्रजाः᳘ प्रजा᳘यन्ते॥  
## २७
प्रजा᳘पतिष्ट्वा सादयत्वि᳘ति॥  
प्रजा᳘पति᳘र्ह्येतां᳘ प्रथमां चि᳘तिम᳘पश्यत्पृष्ठे᳘ पृथिव्या ज्यो᳘तिष्मतीमि᳘ति पृष्ठे᳘ ह्ययं᳘ पृथिव्यै ज्यो᳘तिष्मानग्निः [[???]]॥  
## २८
(र्व्वि᳘) व्वि᳘श्वस्मै प्राणा᳘यापाना᳘य॥  
व्व्यानाये᳘ति प्राणो वै᳘ व्विश्व᳘ज्योतिः स᳘र्वस्मा ऽउ वा᳘ ऽएत᳘स्मै प्राणो व्वि᳘श्वं ज्यो᳘तिर्यच्छे᳘ति स᳘र्व्वं ज्यो᳘तिर्यच्छे᳘त्येत᳘दग्निष्टे᳘ ऽधिपतिरि᳘त्यग्नि᳘मे᳘वास्या ऽअ᳘धिपतिं करोति सादयित्वा सूददोहसा᳘ ऽधिवदति [[???]] त᳘स्योक्तो ब᳘न्धुः॥  
## २९
(र᳘) अ᳘थ ऽर्त᳘व्ये ऽउ᳘पदधाति॥  
(त्यृ) ऋत᳘व ऽएते य᳘दृत᳘व्ये ऽऋतू᳘ने᳘वैतदु᳘पदधाति म᳘धुश्च मा᳘धवश्च व्वा᳘सन्तिकावृतू ऽइ᳘ति ना᳘मनी ऽएनयोरेते ना᳘मभ्यामे᳘वैने ऽएतदु᳘पदधाति द्वे ऽइ᳘ष्टके भवतो द्वौ हि मा᳘सावृतुः᳘ सकृ᳘त्सादयत्ये᳘कं त᳘दृतुं᳘ करोति॥  
## ३०
तद्य᳘देते ऽअ᳘त्रोपद᳘धाति॥  
संव्वत्सर᳘ ऽए᳘षो ऽग्नि᳘रिम᳘ ऽउ लोकाः᳘ संव्वत्सरस्त᳘स्याय᳘मेव᳘ लोकः᳘ प्रथमा चि᳘तिरय᳘मस्य लोको᳘ व्वसन्त᳘ ऽऋतुस्तद्य᳘देते ऽअ᳘त्रोपद᳘धाति य᳘दे᳘वास्यैते᳘ ऽआत्म᳘नस्त᳘दस्मिन्नेतत्प्र᳘तिदधाति त᳘स्मादेते ऽअत्रो᳘पदधाति॥  
## ३१
य᳘द्वे᳘वैते ऽअ᳘त्रोपद᳘धाति॥  
प्रजा᳘पतिरे᳘षो ऽग्निः᳘ संव्वत्सर᳘ ऽउ प्रजा᳘पतिस्त᳘स्य प्रति᳘ष्ठैव᳘ प्रथमा चि᳘तिः प्रति᳘ष्ठो ऽअस्य व्वसन्त᳘ ऽऋतुस्तद्य᳘देते ऽअ᳘त्रोपद᳘धाति य᳘दे᳘वास्यैते᳘ ऽआत्म᳘नस्त᳘दस्मिन्नेतत्प्र᳘तिदधाति त᳘स्मादेते ऽअत्रो᳘पदधाति ते ऽअ᳘नन्तर्हिते व्विश्व᳘ज्योतिष ऽउ᳘पदधाति प्रजा वै᳘ व्विश्व᳘ज्योतिर᳘नन्तर्हितास्त᳘त्प्रजा᳘ ऽऋतु᳘भ्यो दधाति त᳘स्मात्प्रजा᳘ ऽऋतू᳘ने᳘वानुप्र᳘जायन्त ऽऋतु᳘भि᳘र्ह्येव ग᳘र्भे स᳘न्तᳫँ᳭ सम्प᳘श्यन्त्यृतु᳘भिर्जातम् [[???]]॥  
## ३२
(म) अथा᳘षाढामु᳘पदधाति॥  
(ती) इयं वा ऽअ᳘षाढेमा᳘मे᳘वैतदु᳘पदधाति तां᳘ पूर्वार्ध ऽउ᳘पदधाति प्रथमा᳘ हीयम᳘सृज्यत॥  
## ३३
सा यद᳘षाढा ना᳘म॥  
देवाश्चा᳘सुराश्चोभ᳘ये प्राजापत्या᳘ ऽअस्पर्धन्त ते᳘ देवा᳘ ऽएतामि᳘ष्टकामपश्यन्न᳘षाढामिमा᳘मेव तामु᳘पादधत ता᳘मुपधाया᳘सुरान्त्सप᳘त्नान्भ्रा᳘तृव्व्यानस्मात्स᳘र्व्वस्मादसहन्त यद᳘सहन्त त᳘स्माद᳘षाढा त᳘थै᳘वैतद्य᳘जमान ऽएता᳘मुपधा᳘य दिष᳘न्तं भ्रा᳘तृव्व्यमस्मात्स᳘र्व्वस्मात्सहते॥  
## ३४
य᳘द्वेवा᳘षाढामुपद᳘धाति॥  
व्वाग्वा ऽअ᳘षाढा व्वा᳘चैव त᳘द्देवा ऽअ᳘सुरान्त्सप᳘त्नान्भ्रा᳘तृव्व्यानस्मात्स᳘र्व्वस्मादसहन्त त᳘थै᳘वैतद्य᳘जमानो व्वा᳘चैव᳘ द्विष᳘न्तं भ्रा᳘तृव्व्यमस्मात्स᳘र्व्वस्मात्सहते व्वा᳘चमेव त᳘द्देवा ऽउ᳘पादधत त᳘थै᳘वैतद्य᳘जमानो व्वा᳘चमेवो᳘पधत्ते᳘॥  
## ३५
सेयं᳘ व्वामभृ᳘त्॥  
(त्प्रा) प्राणा वै᳘ व्वामं यद्धि किं᳘ च प्रा᳘णीयं तत्स᳘र्व्वं बिभर्त्ति ते᳘नेयं᳘ व्वामभृद्वा᳘ग्घ᳘ त्वेव᳘ व्वामभृ᳘त्प्राणा वै᳘ व्वामं᳘ व्वाचि वै᳘ प्राणेभ्यो᳘ ऽन्नं धीयते त᳘स्माद्वा᳘ग्वामभृत् [[???]]॥  
## ३६
(त्त᳘) त᳘ ऽएते स᳘र्व्वे प्राणा यद᳘षाढा॥  
तां᳘ पूर्वार्ध ऽउ᳘पदधाति पुर᳘स्तात्त᳘त्प्राणा᳘न्दधाति त᳘स्मादिमे᳘ पुर᳘स्तात्प्राणास्ता᳘न्नान्य᳘या य᳘जुष्मत्ये᳘ष्टकया पुर᳘स्तात्प्रत्यु᳘पदध्यादेत᳘स्यां चि᳘तौ ने᳘त्प्राणा᳘नपिद᳘धानी᳘ति॥  
## ३७
य᳘द्वप᳘स्याः प᳘ञ्च पुर᳘स्तादुपद᳘धाति [[???]]॥  
(त्य᳘) अ᳘न्नं वा ऽआपो᳘ ऽनपिहिता वा ऽअ᳘न्नेन प्राणास्ताम᳘नन्तर्हितामृत᳘व्याभ्यामु᳘पदधात्यृतु᳘षु तद्वा᳘चं प्र᳘तिष्ठापयति᳘ सेयं व्वा᳘गृतु᳘षु प्र᳘तिष्ठिता व्वदति॥  
## ३८
त᳘दाहुः॥  
(र्य᳘) य᳘त्प्रजा᳘ व्विश्व᳘ज्योतिर्व्वाग᳘षाढा᳘ ऽथ क᳘स्माद᳘न्तरेण ऽर्त᳘व्ये ऽउ᳘पदधाती᳘ति संव्वत्सरो वा᳘ ऽऋत᳘व्ये संव्वत्सरे᳘ण त᳘त्प्रजा᳘भ्यो व्वा᳘चमन्त᳘र्दधाति त᳘स्मात्संव्वत्सरवेला᳘यां प्रजा व्वा᳘चं प्र᳘वदन्ति॥  
## ३९
(न्त्य᳘) अ᳘षाढा ऽसि स᳘हमाने᳘ति॥  
(त्य᳘) अ᳘सहन्त ह्येत᳘या देवा ऽअ᳘सुरान्त्स᳘हस्वा᳘रातीः स᳘हस्व पृतनायत ऽइ᳘ति य᳘थैव य᳘जुस्त᳘था ब᳘न्धुः सह᳘स्रवीर्या ऽसि [[???]]] सा᳘ मा जिन्वे᳘ति स᳘र्व्वं वै᳘ सह᳘स्रᳫँ᳭ स᳘र्व्ववीर्या ऽसि सा᳘ मा जिन्वे᳘त्येत᳘त्सादयित्वा सू᳘ददोहसा᳘ ऽधिवदति त᳘स्योक्तो ब᳘न्धुः॥  
## ४०
(स्त᳘) त᳘दाहुः॥  
क᳘स्मादभिस्वयमातृण्ण᳘मन्या ऽइ᳘ष्टका ऽउपधीय᳘न्ते प्रा᳘च्य ऽएता ऽइ᳘ति द्वौ वै यो᳘नी ऽइ᳘ति ब्रूयाद्देवयोनि᳘रन्यो᳘ मनुष्ययोनि᳘रन्यः᳘ प्राची᳘नप्रजनना वै᳘ देवाः᳘ प्रतीची᳘नप्रजनना मनु᳘ष्यास्तद्य᳘देताः प्रा᳘चीरुपद᳘धाति देवयोने᳘रे᳘वैतद्य᳘जमानं प्र᳘जनयति॥  
