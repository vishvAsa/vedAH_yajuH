+++
title = "२"

+++
## ०१
आप्या᳘नवतीभ्यामभिमृ᳘श्य॥  
प्रत्ये᳘त्यातिथ्ये᳘न प्र᳘चरत्यातिथ्ये᳘न प्रच᳘र्य प्रवर्ग्योपस᳘द्भ्यां प्र᳘चरति प्रवर्ग्योपस᳘द्भ्यां प्रचर्या᳘थैतां च᳘र्मणि चि᳘तिᳫँ᳭ सम᳘वशमयन्ति तद्यच्च᳘र्मणि च᳘र्म वै᳘ रूप᳘ᳫँ᳘ रूपा᳘णामु᳘पाप्त्यै लोमतो लो᳘म वै᳘ रूप᳘ᳫँ᳘ रूपा᳘णामु᳘पाप्त्यै रो᳘हिते रो᳘हिते ह स᳘र्व्वाणि रूपा᳘णि स᳘र्व्वेषाᳫँ᳭ रूपा᳘णामुपाप्त्या ऽआ᳘नडुहे ऽग्नि᳘रेष [[???]] य᳘दनड्वा᳘नग्निरूपा᳘णामु᳘पाप्त्यै प्राची᳘नग्रीवे तद्धि᳘ देवत्रा [[???]]॥  
## ०२
तद᳘ग्रेण गा᳘र्हपत्यम्॥  
(म) अन्तर्व्वेद्यु᳘त्तरलोम प्राची᳘नग्रीवमु᳘पस्तृणाति त᳘देतां चि᳘तिᳫँ᳭ सम᳘वशमयन्त्य᳘थ प्रो᳘क्षति तद्य᳘त्प्रोक्ष᳘ति शुद्ध᳘मे᳘वैतन्मे᳘ध्यं करोत्या᳘ज्येन तद्धि᳘ शुद्धं मे᳘ध्यम᳘थो ऽअ᳘नभ्यारोहाय न हि किं᳘च᳘नान्य᳘द्धविरा᳘ज्येन प्रोक्ष᳘न्ति तूष्णीम᳘निरुक्तं वै तद्य᳘त्तूष्णीᳫँ᳭ स᳘र्व्वं वा ऽअ᳘निरुक्तᳫँ᳭ स᳘र्व्वेणै᳘वैत᳘च्छुद्धं मे᳘ध्यं करोत्य᳘थो ऽअ᳘नभ्यारोहाय न हि किं᳘ च᳘नान्य᳘द्धवि᳘स्तूष्णीं᳘ प्रोक्ष᳘न्ति॥  
## ०३
य᳘द्वेव᳘ प्रोक्ष᳘ति॥  
हविर्व्वा᳘ ऽएतत्त᳘देत᳘दभि᳘घारयति यद्वै᳘ हवि᳘र᳘भ्यक्तं [[???]] य᳘दभि᳘घारितं तज्जुष्टं [[???]] तन्मे᳘ध्यमा᳘ज्येना᳘ज्येन हि᳘ हवि᳘रभिघार᳘यन्ति तूष्णीं᳘ तूष्णीᳫँ᳭ हि᳘ हवि᳘रभिघार᳘यन्ति दर्भैस्ते हि᳘ शुद्धा मे᳘ध्या ऽअ᳘ग्रैर᳘ग्रᳫँ᳭ हि᳘ देवा᳘नाम्॥  
## ०४
त᳘दाहुः॥  
(र्य᳘) य᳘त्प्रथमा᳘मेव चि᳘तिं प्रोक्ष᳘ति कथ᳘मस्यैष स᳘र्व्वो ऽग्निः प्रो᳘क्षितो भ᳘वति कथं च᳘र्मणि प्र᳘णीतः कथम᳘श्वप्रणीत ऽइ᳘ति य᳘देवा᳘त्र स᳘र्व्वासां चि᳘तीनामि᳘ष्टकाः प्रोक्ष᳘त्येव᳘मु हास्यैष स᳘र्व्वो ऽग्निः प्रो᳘क्षितो भ᳘वत्येवं च᳘र्मणि प्र᳘णीत ऽएवम᳘श्वप्रणीत ऽउ᳘द्यच्छन्त्येतां चि᳘तिम्॥  
## ०५
(म᳘) अ᳘थाहाग्नि᳘भ्यः प्रह्रिय᳘माणेभ्यो᳘ ऽनुब्रूही᳘ति॥  
(त्ये) एतद्वै᳘ देवा᳘नुपप्रैष्यत᳘ ऽएतं᳘ यज्ञं᳘ तᳫँ᳭स्य᳘मानान्र᳘क्षाᳫँ᳭सि नाष्ट्रा᳘ अजिघाᳫँ᳭सन्न᳘ यक्ष्यध्वे न᳘ यज्ञं᳘ तᳫँ᳭स्यध्व ऽइ᳘ति ते᳘भ्य ऽएता᳘नग्नी᳘नेता ऽइ᳘ष्टका व्व᳘ज्रान्क्षुर᳘पवीन्कृत्वा प्रा᳘हरंस्तै᳘रेनानस्तृण्वत ता᳘न्त्स्तृत्वा᳘ ऽभये ऽनाष्ट्र᳘ ऽएतं᳘ यज्ञ᳘मतन्वत॥ (काण्डस्यार्धम्)॥  
## ०६
तद्वा᳘ ऽएत᳘त्क्रियते॥  
य᳘द्देवा ऽअ᳘कुर्व्व᳘न्निदं नु ता᳘नि र᳘क्षाᳫँ᳭सि देवै᳘रेवो᳘पहतानि य᳘त्त्वेत᳘त्करो᳘ति य᳘द्देवा ऽअ᳘कुर्वंस्त᳘त्करवाणीत्य᳘थो य᳘देव र᳘क्षो यः᳘ पाप्मा ते᳘भ्य ऽएता᳘नग्नी᳘नेता ऽइ᳘ष्टका व्व᳘ज्रान्क्षुर᳘पवीन्कृत्वा प्र᳘हरति तै᳘रेनान्त्स्तृणुते ता᳘न्त्स्तृत्वा᳘ ऽभये ऽनाष्ट्र᳘ ऽएतं᳘ यज्ञं᳘ तनुते॥  
## ०७
तद्य᳘दग्नि᳘भ्य ऽइ᳘ति॥  
बह᳘वो᳘ ह्येते ऽग्न᳘यो य᳘देताश्चि᳘तयो᳘ ऽथ य᳘त्प्रह्रिय᳘माणेभ्य ऽइ᳘ति प्र हि ह᳘रति॥  
## ०८
तद्धैके᳘ ऽन्वाहुः॥  
पुरी᳘ष्यासो ऽअग्न᳘यः प्रावणे᳘भिः सजो᳘षस ऽइ᳘ति प्रायणरूपं न त᳘था कुर्यादाग्नेयी᳘रेव᳘ गायत्रीः का᳘मवतीर᳘नुब्रूयादा᳘ ते व्वत्सो म᳘नो यमत्तु᳘भ्यं ता᳘ ऽअङ्गिरस्त᳘माग्निः᳘ प्रिये᳘षु धा᳘मस्वि᳘ति॥  
## ०९
(त्या) आग्नेयीर᳘न्वाह॥  
(हा) अग्निरूपा᳘णामु᳘पाप्त्यै का᳘मवताः का᳘मानामु᳘पाप्त्यै गायत्री᳘र्गाय᳘त्रो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतद्रे᳘तोभूत᳘ᳫँ᳘ सिञ्चति तिस्र᳘स्रिव्वृ᳘दग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतद्रे᳘तोभूत᳘ᳫँ᳘ सिञ्चति ताः᳘ सप्त स᳘म्पद्यन्ते सह᳘ त्रिरनूक्ता᳘भ्याᳫँ᳭ सप्त᳘चितिको ऽग्निः᳘ सप्त᳘ ऽर्त᳘वः संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वत्त᳘द्भवत्युपाᳫँ᳭श्व᳘न्वाह रे᳘तो वा ऽअ᳘त्र यज्ञ᳘ ऽउपाᳫँ᳭शु वै रे᳘तः सिच्यते पश्चा᳘दनुब्रुवन्न᳘न्वेति च्छ᳘न्दोभिरे᳘वैत᳘द्यज्ञं᳘ पश्चा᳘दभिर᳘क्षन्नेति॥  
## १०
(त्य) अथा᳘श्वᳫँ᳭ शुक्लं᳘ पुर᳘स्तान्नयन्ति॥  
(न्त्ये) एतद्वै᳘ देवा᳘ ऽअबिभयुर्यद्वै᳘ न ऽइह र᳘क्षाᳫँ᳭सि नाष्ट्रा न᳘ हन्युरि᳘ति त᳘ ऽएतं व्व᳘ज्रमपश्यन्नमु᳘मे᳘वादित्य᳘मसौ वा᳘ ऽआदित्य᳘ ऽएषो᳘ ऽश्वस्त᳘ ऽएते᳘न व्व᳘ज्रेण पुर᳘स्ताद्र᳘क्षाᳫँ᳭सि नाष्ट्रा᳘ ऽअपहत्या᳘भये ऽनाष्ट्रे᳘ स्वस्ति स᳘माश्नुवत त᳘थै᳘वैतद्य᳘जमान ऽएते᳘न व्व᳘ज्रेण पुर᳘स्ताद्र᳘क्षाᳫँ᳭सि नाष्ट्रा᳘ ऽअपहत्या᳘भये ऽनाष्ट्रे᳘ स्वस्ति स᳘मश्नुत ऽआ᳘गच्छन्त्यग्निं᳘ दक्षिणतः पु᳘च्छस्य चि᳘तिमुपनि᳘दधत्युत्तरतो᳘ ऽश्वमा᳘क्रमयन्ति॥  
## ११
त᳘मुत्तरार्धे᳘नाग्नेः [[???]]॥  
(र᳘) अ᳘न्तरेण परिश्रि᳘तः प्रा᳘ञ्चं नयन्ति तत्प्रा᳘च्यै दिशः᳘ पाप्मा᳘नम᳘पहन्ति तं᳘ दक्षिणा तद्द᳘क्षिणायै दिशः᳘ पाप्मा᳘नम᳘पहन्ति तं᳘ प्रत्य᳘ञ्चं त᳘त्प्रती᳘च्यै दिशः᳘ पाप्मा᳘नम᳘पहन्ति तमु᳘दञ्चं तदु᳘दीच्यै दिशः᳘ पाप्मा᳘नम᳘पहन्ति स᳘र्व्वाभ्य ऽए᳘वैत᳘द्दिग्भ्यो र᳘क्षाᳫँ᳭सि नाष्ट्रा᳘ ऽअपहत्या᳘थैनमु᳘दञ्चं प्रा᳘ञ्चं प्र᳘सृजति त᳘स्योक्तो ब᳘न्धुः॥ (शतम् ४१००)॥  
## १२
(स्तं᳘) तं᳘ प्रत्य᳘ञ्चं य᳘न्तम्॥  
(मे) एतां चि᳘तिम᳘वघ्रापयत्यसौ᳘ वा᳘ ऽआदित्य᳘ ऽएषो᳘ ऽश्व ऽइमा᳘ ऽउ स᳘र्व्वाः प्रजा या᳘ ऽइमा ऽइ᳘ष्टकास्तद्य᳘दवघ्राप᳘यत्यसा᳘वेव त᳘दादित्य᳘ ऽइमाः᳘ प्रजा᳘ ऽअभि᳘जिघ्रति त᳘स्मादु हैतत्स᳘र्व्वो ऽस्मी᳘ति मन्यते प्रजा᳘पतेर्व्वी᳘र्येण तद्य᳘त्प्रत्य᳘ञ्चं य᳘न्तमवघ्राप᳘यति प्रत्य᳘ङ्ह्ये᳘वैष य᳘न्निमाः स᳘र्व्वाः प्रजा᳘ ऽअभिजि᳘घ्रति॥  
## १३
य᳘द्वे᳘वावघ्राप᳘यति॥  
(त्य) असौ वा᳘ ऽआदित्य᳘ ऽएषो᳘ ऽश्व ऽइम᳘ ऽउ लोका᳘ ऽएताः᳘ स्वयमातृण्णास्तद्य᳘दवघ्राप᳘यत्यसा᳘वेव त᳘दादित्य᳘ ऽइमां᳘ल्लोकान्त्सू᳘त्रे समा᳘वयते तद्यत्तत्सू᳘त्रमुप᳘रि त᳘स्य ब᳘न्धुः॥  
## १४
(र्य᳘) य᳘द्वे᳘वावघ्राप᳘यति॥  
(त्य) अग्नि᳘र्देवे᳘भ्य ऽउ᳘दक्राम᳘त्सो ऽपः प्रा᳘विशत्ते᳘ देवाः᳘ प्रजा᳘पतिमब्रुवंस्त्व᳘मिमम᳘न्विच्छ स तु᳘भ्यᳫँ᳭ स्वा᳘य पित्र᳘ ऽआवि᳘र्भविष्यती᳘ति तम᳘श्वः शुक्लो᳘ भूत्वा᳘ ऽन्वैच्छत्त᳘मद्भ्य᳘ ऽउपोदा᳘सृप्तं पुष्करपर्णे᳘ व्विवेद त᳘मभ्यवेक्षां᳘चक्रे स᳘ हैनमु᳘दुवोष त᳘स्माद᳘श्वः शुक्ल ऽउ᳘दुष्टमुख ऽइवा᳘थो ह दुरक्षो भा᳘वुकस्त᳘मु वा᳘ ऽऋ᳘त्वेव हिᳫँ᳭सि᳘त्वेव मेने त᳘ᳫँ᳘ होवाच व्व᳘रं ते ददामी᳘ति॥  
## १५
स᳘ होवाच॥  
य᳘स्त्वा ऽने᳘न रूपे᳘णान्विच्छा᳘द्विन्दा᳘देव᳘ त्वा स ऽइ᳘ति स यो᳘ हैनमेते᳘न रूपे᳘णान्विच्छ᳘ति व्विन्द᳘ति हैनं वित्त्वा᳘ है᳘वैनं चिनुते॥  
## १६
स᳘ शुक्लः᳘ स्यात्॥  
(त्त᳘) त᳘द्ध्येत᳘स्य रूपं य᳘ ऽएष त᳘पति य᳘दि शुक्लं न᳘ व्विन्देदप्य᳘शुक्लः स्याद᳘श्व᳘स्त्वेव᳘ स्याद्यद्य᳘श्वं न᳘ व्विन्देद᳘प्यनड्वा᳘नेव᳘ स्यादाग्नेयो वा᳘ ऽअनड्वा᳘नग्नि᳘रु स᳘र्व्वेषां पाप्म᳘नामपहन्ता [[???]]॥
## १७
(न्ता ऽथा᳘) अथा᳘तो ऽधिरो᳘हणस्यैव [[???]]॥  
तᳫँ᳭ है᳘के पुर᳘स्तात्प्रत्य᳘ञ्चम᳘धिरोहन्ति पश्चा᳘द्वा प्रा᳘ञ्चं न त᳘था कुर्यात्पशु᳘रेष य᳘दग्निर्यो वै᳘ पशुं᳘ पुर᳘स्तात्प्रत्य᳘ञ्चमधिरो᳘हति व्विषा᳘णाभ्यां त᳘ᳫँ᳘ हन्त्य᳘थ यः᳘ पश्चात्प्रा᳘ञ्चं पद्भ्यां त᳘मात्म᳘ने᳘वैनमा᳘रोहेद्यं वा᳘ ऽआत्म᳘ना पशु᳘मारो᳘हन्ति स᳘ पारयति स न᳘ हिनस्त्युत्तरतो यᳫँ᳭ हि कं᳘ च पशु᳘मारो᳘हन्त्युत्तरत᳘ ऽए᳘वैनमा᳘रोहन्त्यारु᳘ह्याग्निमौ᳘त्तरवेदिकं [[???]] क᳘र्म कृ᳘त्वा ऽऽत्म᳘न्नग्निं᳘ गृह्णीत ऽआत्म᳘न्नग्निं᳘ गृहीत्वा᳘ सत्यᳫँ᳭ सा᳘म गायति पुष्करपर्णमु᳘पदधाति तस्यातः [[???]]॥  
## १८
(तो᳘ ऽथै) अ᳘थैत᳘ᳫँ᳘ साये᳘ भूते᳘ ऽश्वं प᳘रिणयन्ति॥  
(न्त्ये) एतद्वै᳘ देवा᳘ ऽअबिभयुर्यद्वै᳘ न ऽइम᳘मिह र᳘क्षाᳫँ᳭सि नाष्ट्रा न᳘ हन्युरि᳘ति त᳘स्मा ऽएतं व्व᳘ज्रमभिगोप्ता᳘रमकुर्वन्नमु᳘मे᳘वादित्य᳘मसौ वा᳘ ऽआदित्य᳘ ऽएषो᳘ ऽश्वस्त᳘थै᳘वास्मा ऽअय᳘मेतं व्व᳘ज्रमभिगोप्ता᳘रं करोति॥  
## १९
तं वा ऽउ᳘पास्तमयमादित्य᳘स्य प᳘रिणयति॥  
(त्ये) एष वा᳘ ऽअस्य प्रत्य᳘क्षं दि᳘वा गोप्ता᳘ भवति रात्रिसाचयान्यु [[???]] वै र᳘क्षाᳫँ᳭सि रा᳘त्र्या ऽए᳘वास्मा ऽएतं व्व᳘ज्रमभिगोप्ता᳘रं करोति सर्व्व᳘तः प᳘रिणयति सर्व्व᳘त ऽए᳘वास्मा ऽएतं व्व᳘ज्रमभिगोप्ता᳘रं करोति त्रिष्कृ᳘त्वः प᳘रिणयति त्रिव्वृ᳘तमे᳘वास्मा ऽएतं व्व᳘ज्रमभिगोप्ता᳘रं करोत्य᳘थैनमु᳘दञ्चं प्रा᳘ञ्चं प्र᳘सृजति त᳘स्योक्तो ब᳘न्धुर᳘थ स पु᳘नर्विप᳘ल्ययते त᳘स्योप᳘रि ब᳘न्धुः॥  
