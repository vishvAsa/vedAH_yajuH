+++
title = "३"

+++
## ०१
अ᳘थ प्राणभृ᳘त ऽउ᳘पदधाति॥  
(त्ये) एतद्वै᳘ देवा᳘ ऽअब्रुवंश्चेत᳘यध्वमि᳘ति चि᳘तिमिच्छते᳘ति वाव त᳘दब्रुवंस्ते᳘ चेत᳘यमाना व्वायु᳘मेव चि᳘तिमपश्यंस्ता᳘मस्मिन्नदधुस्त᳘थै᳘वास्मिन्नय᳘मेत᳘द्दधाति॥  
## ०२
प्राणभृ᳘त ऽउ᳘पदधाति॥  
प्राणो वै᳘ व्वायु᳘र्व्वायु᳘मे᳘वास्मिन्नेत᳘द्दधाति रेतःसि᳘चोर्व्वे᳘लयेमे वै᳘ रेतःसि᳘चावनयो᳘स्त᳘द्वायुं᳘ दधाति त᳘स्मादन᳘योर्व्वायुः᳘ सर्व्व᳘त ऽउ᳘पदधाति सर्व्व᳘तस्त᳘द्वायुं᳘ दधाति त᳘स्मात्सर्व्व᳘तो व्वायुः᳘ सर्व्व᳘तः समी᳘चीः सर्व्व᳘तस्त᳘त्सम्य᳘ञ्चं व्वायुं᳘ दधाति त᳘स्मात्सर्व्व᳘तः सम्य᳘ङ्भूत्वा स᳘र्व्वाभ्यो दिग्भ्यो᳘ व्वाति दि᳘श्या ऽअनू᳘पदधाति दिक्षु त᳘द्वायुं᳘ दधाति त᳘स्मात्स᳘र्व्वासु दिक्षु᳘ व्वायुः [[???]]॥  
## ०३
(र्य᳘) य᳘द्वेव᳘ प्राणभृ᳘त ऽउपद᳘धाति॥  
(त्या᳘) आ᳘स्वे᳘वैत᳘त्प्रजा᳘सु प्राणा᳘न्दधाति ता ऽअ᳘नन्तर्हिता व्वैश्वदेवी᳘भ्य ऽउ᳘पदधात्य᳘नन्तर्हितांस्त᳘त्प्रजा᳘भ्यः प्राणा᳘न्दधाति प्राणं᳘ मे पाह्यपानं᳘ मे᳘ पाहि व्व्यानं᳘ मे पाहि च᳘क्षुर्म ऽउर्व्व्या व्वि᳘भाहि श्रो᳘त्रं मे श्लोकये᳘त्येता᳘ने᳘वास्वेत᳘त्कॢप्ता᳘न्प्राणा᳘न्दधाति॥  
## ०४
(त्य᳘) अ᳘थाप᳘स्या ऽउ᳘पदधाति॥  
(त्ये) एतद्वै᳘ देवा᳘ ऽअब्रुवंश्चेत᳘यध्वमि᳘ति चि᳘तिमिच्छते᳘ति वाव त᳘दब्रुवंस्ते᳘ चेत᳘यमाना व्वृ᳘ष्टिमेव चि᳘तिमपश्यंस्ता᳘मस्मिन्नदधुस्त᳘थै᳘वास्मिन्नय᳘मेत᳘द्दधाति॥  
## ०५
(त्य) अप᳘स्या ऽउ᳘पदधाति॥  
(त्या᳘) आ᳘पो वै व्वृ᳘ष्टिर्वृ᳘ष्टिमे᳘वास्मिन्नेत᳘द्दधाति रेतःसि᳘चोर्व्वे᳘लयेमे वै᳘ रेतःसि᳘चावन᳘योस्तद्वृ᳘ष्टिं दधाति त᳘स्मादन᳘योर्व्वर्षति सर्व्व᳘त ऽउ᳘पदधाति सर्व्व᳘तस्तद्वृ᳘ष्टिं दधाति त᳘स्मात्सर्व्व᳘तो व्वर्षति सर्व्व᳘तः समी᳘चीः सर्व्व᳘तस्त᳘त्समी᳘चीं व्वृ᳘ष्टिं दधाति त᳘स्मात्सर्व्व᳘तः सम्य᳘ङ्भूत्वा स᳘र्व्वाभ्यो दिग्भ्यो᳘ व्वर्षति व्वाय᳘व्या ऽअनू᳘पदधाति व्वायौ तद्वृ᳘ष्टिं दधाति त᳘स्माद्यां दि᳘शं व्वायुरे᳘ति तां [[???]] दि᳘शं व्वृ᳘ष्टिर᳘न्वेति॥  
## ०६
य᳘द्वे᳘वाप᳘स्या ऽउपद᳘धाति॥  
(त्ये᳘) ए᳘ष्वे᳘वैत᳘त्प्राणे᳘ष्वपो᳘ दधाति ता ऽअ᳘नन्तर्हिताः प्राणभृ᳘द्भ्य ऽउ᳘पदधात्य᳘नन्तर्हितास्त᳘त्प्राणे᳘भ्यो ऽपो᳘ दधात्य᳘थो ऽअ᳘न्नं वा ऽआपो᳘ ऽनन्तर्हितं त᳘त्प्राणेभ्यो᳘ ऽन्नं दधात्यपः᳘ पिन्वौ᳘षधीर्जिन्व द्विपा᳘दव च᳘तुष्पात्पाहि दिवो व्वृ᳘ष्टिमे᳘रये᳘त्येता᳘ ऽए᳘वैष्वेत᳘त्कॢप्ता᳘ ऽअपो᳘ दधाति॥  
## ०७
(त्य) अ᳘थ च्छन्द᳘स्या ऽउ᳘पदधाति॥  
(त्ये) एतद्वै᳘ देवा᳘ ऽअब्रुवंश्चेत᳘यध्वमि᳘ति चि᳘तिमिच्छते᳘ति वाव त᳘दब्रुवंस्ते᳘ चेत᳘यमानाः पशू᳘नेव चि᳘तिमपश्यंस्ता᳘मस्मिन्नदधुस्त᳘थै᳘वास्मिन्नय᳘मेत᳘द्दधाति॥  
## ०८
छन्द᳘स्या ऽउ᳘पदधाति॥  
पश᳘वो वै छ᳘न्दाᳫँ᳭सि पशू᳘ने᳘वास्मिन्नेत᳘द्दधाति सर्व्व᳘त ऽउ᳘पदधाति सर्व्व᳘तस्त᳘त्पशू᳘न्दधाति त᳘स्मात्सर्व्व᳘तः पश᳘वो ऽप᳘स्या ऽअनू᳘पदधात्यप्सु त᳘त्पशून्प्र᳘तिष्ठापयति त᳘स्माद्यदा व्व᳘र्षत्य᳘थ पश᳘वः प्र᳘तितिष्ठन्ति॥  
## ०९
य᳘द्वेव᳘ च्छन्द᳘स्या ऽउपद᳘धाति॥  
प्रजा᳘पतेर्व्वि᳘स्रस्तात्पश᳘व ऽउ᳘दक्रामंश्छ᳘न्दाᳫँ᳭सि भूत्वा ता᳘न्गायत्री छ᳘न्दो भूत्वा व्व᳘यसा ऽऽप्नोत्तद्य᳘द्गायत्र्या᳘ ऽऽप्नोदेतद्धि छ᳘न्द ऽआ᳘शिष्ठᳫँ᳭ सा त᳘द्भूत्वा᳘ प्रजा᳘पतिरेता᳘न्पशून्व᳘यसा ऽऽप्नोत्॥  
## १०
(न्मू) मूर्धा व्व᳘य ऽइ᳘ति॥  
प्रजा᳘पतिर्व्वै᳘ मूर्धा स व्व᳘यो ऽभवत्प्रजा᳘पतिश्छ᳘न्द ऽइ᳘ति प्रजा᳘पतिरेव च्छ᳘न्दो ऽभवत्॥  
## ११
(क्ष) क्षत्रं व्व᳘य ऽइ᳘ति॥  
प्रजा᳘पतिर्वै᳘ क्षत्रᳫँ᳭ स व्व᳘यो ऽभवन्म᳘यन्दं छ᳘न्द ऽइ᳘ति यद्वा ऽअ᳘निरुक्तं तन्म᳘यन्दम᳘निरुक्तो वै᳘ प्रजा᳘पतिः प्रजा᳘पतिरेञ्च्छ᳘न्दो ऽभवत्॥  
## १२
(द्वि) व्विष्टम्भो व्व᳘य ऽइ᳘ति॥  
प्रजा᳘पतिर्व्वै᳘ व्विष्टम्भः स व्व᳘यो ऽभवद᳘धिपतिश्छ᳘न्द ऽइ᳘ति प्रजा᳘पतिर्वा ऽअ᳘धिपतिः प्रजा᳘पतिरेव च्छ᳘न्दो ऽभवत्॥  
## १३
(द्वि) व्विश्व᳘कर्मा व्व᳘य ऽइ᳘ति॥  
प्रजा᳘परिर्वै᳘ व्विश्व᳘कर्मा स व्व᳘यो ऽभवत्परमेष्ठी छ᳘न्द ऽइत्या᳘पो वै᳘ प्रजा᳘पतिः परमेष्ठी ता हि᳘ परमे स्था᳘ने ति᳘ष्ठन्ति प्रजा᳘पतिरेव᳘ परमेष्ठी छ᳘न्दो ऽभवत्॥  
## १४
(त्ता᳘) ता᳘नि वा᳘ ऽएता᳘नि॥  
चत्वा᳘रि [[???]] व्व᳘याᳫँ᳭सि चत्वा᳘रि [[???]] च्छ᳘न्दाᳫँ᳭सि त᳘दष्टा᳘वष्टा᳘क्षरा गाय᳘त्र्येषा वै सा᳘ गायत्री या त᳘द्भूत्वा᳘ प्रजा᳘पतिरेता᳘न्पशून्व᳘यसा᳘ ऽऽप्नोत्त᳘स्माज्जीर्णं᳘ पशुं व्व᳘यसा ऽऽप्त ऽइत्या᳘चक्षते त᳘स्मादु स᳘र्व्वास्वेव व्व᳘यो व्व᳘य ऽइत्य᳘नुवर्तते᳘ ऽथ᳘ ये ऽस्मात्ते᳘ पश᳘व ऽउद᳘क्रामन्नेते ते प᳘ञ्चदशो᳘त्तरे व्व᳘ज्रो वै᳘ पश᳘वो व्व᳘ज्रः पञ्चदशस्त᳘स्माद्य᳘स्य पश᳘वो भ᳘वन्त्य᳘पैव स᳘ पाप्मा᳘नᳫँ᳭ हते व्व᳘ज्रो हैव त᳘स्य पाप्मा᳘नम᳘पहन्ति त᳘स्माद्यां कां᳘ च दि᳘शं पशुमाने᳘ति व्व᳘ज्रविहताᳫँ᳭ हैव ताम᳘न्वेति॥  
