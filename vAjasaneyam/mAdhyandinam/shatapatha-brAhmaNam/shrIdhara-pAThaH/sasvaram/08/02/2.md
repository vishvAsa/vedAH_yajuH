+++
title = "२"

+++
## ०१
अ᳘थ व्वैश्वदेवीरु᳘पदधाति॥  
(त्ये) एषा वै सा᳘ द्विती᳘या चि᳘तिर्या᳘मेभ्यस्त᳘दश्वि᳘ना ऽउपा᳘धत्तां ता᳘मुपधा᳘येदᳫँ᳭ स᳘र्व्वमभवतां य᳘दिदं किं᳘ च॥  
## ०२
ते᳘ देवा᳘ ऽअब्रुवन्॥  
(न्न) अश्वि᳘नौ वा᳘ ऽइदᳫँ᳭ स᳘र्व्वमभूतामु᳘प त᳘ज्जानीत य᳘था व्वय᳘मि᳘हाप्य᳘सामे᳘ति᳘ ते ऽब्रुवंश्चेत᳘यध्वमि᳘ति चि᳘तिमिच्छते᳘ति वाव त᳘दब्रुवंस्त᳘दिच्छत य᳘था व्वय᳘मि᳘हाप्य᳘सामे᳘ति ते᳘ चेत᳘यमाना ऽएता ऽइ᳘ष्टका ऽअपश्यन्वैश्वदेवीः᳘॥  
## ०३
(स्ते) ते ऽब्रुवन्॥  
(न्न) अश्वि᳘नौ वा᳘ ऽइदᳫँ᳭ स᳘र्व्वमभूतामश्वि᳘भ्यामे᳘वाश्वि᳘नोश्चि᳘तिमनू᳘पदधामहा ऽइ᳘ति᳘ ते ऽश्वि᳘भ्यामे᳘वाश्वि᳘नोश्चि᳘तिमनू᳘पादधत त᳘स्मादेता᳘माश्विनी चि᳘तिरित्या᳘चक्षते त᳘स्माद्य᳘थैव पू᳘र्व्वासामुदर्क᳘ ऽएव᳘मेता᳘सामश्वि᳘भ्या᳘ᳫँ᳘ ह्ये᳘वाश्वि᳘नोश्चि᳘तिमनूपा᳘दधत॥  
## ०४
य᳘द्वेव᳘ व्वैश्वदेवी᳘रुपद᳘धाति॥  
ये वै ते व्वि᳘श्वे देवा᳘ ऽएतां᳘ द्विती᳘यां चि᳘तिम᳘पश्यन्ये त᳘ ऽएते᳘न र᳘सेनोपा᳘यंस्त᳘ ऽएते ता᳘ने᳘वैतदु᳘पदधाति ता᳘ ऽएताः स᳘र्व्वाः प्रजास्ता᳘ रेतःसि᳘चोर्व्वे᳘लयो᳘पदधातीमे वै᳘ रेतःसि᳘चावन᳘योस्त᳘त्प्रजा᳘ [[???]] दधाति त᳘स्मादन᳘योः प्रजाः᳘ सर्व्व᳘त ऽउ᳘पदधाति सर्व्व᳘तस्त᳘त्प्रजा᳘ दधाति त᳘स्मात्सर्व्व᳘तः प्रजा दि᳘श्या ऽअनू᳘पदधाति दिक्षु त᳘त्प्रजा᳘ दधाति त᳘स्मात्स᳘र्व्वासु दिक्षु᳘ प्रजाः [[???]]॥  
## ०५
(०) य᳘द्वेव᳘ व्वैश्वदेवी᳘रुपद᳘धाति॥  
प्रजा᳘पतेर्व्वि᳘स्रस्तात्स᳘र्व्वाः प्रजा᳘ मध्यत ऽउ᳘दक्रामन्नेत᳘स्या ऽअ᳘धि यो᳘नेस्ता᳘ ऽएनमेत᳘स्मिन्नात्म᳘नः प्र᳘तिहिते प्रा᳘पद्यन्त॥  
## ०६
स यः स᳘ प्रजा᳘पतिर्व्य᳘स्रᳫँ᳭सत॥  
(ता) अय᳘मेव स᳘ यो ऽय᳘मग्नि᳘श्चीयते᳘ ऽथ या᳘ ऽअस्मात्ताः᳘ प्रजा᳘ मध्य᳘त ऽउद᳘क्रामन्नेतास्ता᳘ व्वैश्वदेव्य᳘ ऽइ᳘ष्टकास्तद्य᳘देता᳘ ऽउपद᳘धाति या᳘ ऽए᳘वास्मात्ताः᳘ प्रजा᳘ मध्यत᳘ ऽउद᳘क्रामंस्ता᳘ ऽअस्मिन्नेतत्प्र᳘पादयति रेतःसि᳘चोर्व्वे᳘लया पृष्ट᳘यो वै᳘ रेतःसि᳘चौ म᳘ध्यमु पृष्ट᳘यो मध्यत ऽए᳘वास्मिन्नेताः᳘ प्रजाः प्र᳘पादयति सर्व्व᳘त ऽउ᳘पदधाति सर्व्व᳘त ऽए᳘वास्मिन्नेताः᳘ प्रजाः प्र᳘पादयति॥  
## ०७
य᳘द्वेव᳘ व्वैश्वदेवी᳘रुपद᳘धाति॥  
(त्ये) एतद्वै᳘ प्रजा᳘पतिरेत᳘स्मिन्नात्म᳘नः प्र᳘तिहिते ऽकामयत प्रजाः᳘ सृजेय प्र᳘जायेये᳘ति स᳘ ऽऋतु᳘भिरद्भिः᳘ प्राणैः᳘ संव्वत्सरे᳘णाश्वि᳘भ्याᳫँ᳭ सयु᳘ग्भू᳘त्वैताः᳘ प्रजाः प्रा᳘जनयत्त᳘थै᳘वैतद्य᳘जमान ऽएता᳘भिर्देव᳘ताभिः सयु᳘ग्भू᳘त्वैताः᳘ प्रजाः प्र᳘जनयति त᳘स्मादु स᳘र्व्वास्वे᳘व सजूः᳘ सजूरित्य᳘नुवर्तते॥  
## ०८
सजू᳘र्ऋतु᳘भिरि᳘ति॥  
त᳘दृतून्प्रा᳘जनयदृतु᳘भिर्व्वै᳘ सयु᳘ग्भूत्वा प्रा᳘जनयत्सजू᳘र्व्विधा᳘भिरित्या᳘पो वै᳘ व्विधा᳘ ऽअद्भि᳘र्हीदᳫँ᳭ स᳘र्व्वं व्वि᳘हितमद्भिर्व्वै᳘ सयु᳘ग्भूत्वा प्रा᳘जनयत्सजू᳘र्देवैरि᳘ति त᳘द्देवान्प्रा᳘जनयद्य᳘द्देवा ऽइ᳘त्याच᳘क्षते सजू᳘र्देवै᳘र्व्वयोनाधैरि᳘ति प्राणा वै᳘ देवा᳘ व्वयोनाधाः᳘ प्राणै᳘र्हीदᳫँ᳭ स᳘र्व्वं व्वयु᳘नं नद्धम᳘थो च्छ᳘न्दाᳫँ᳭सि वै᳘ देवा᳘ व्वयोनाधाश्छ᳘न्दोभि᳘र्हीदᳫँ᳭ स᳘र्व्वं व्वयु᳘नं नद्धं᳘ प्राणैर्व्वै᳘ सयु᳘ग्भूत्वा प्रा᳘जनयदग्न᳘ये त्वा व्वैश्वानराये᳘ति संव्वत्सरो वा᳘ ऽअग्नि᳘र्व्वैश्वानरः᳘ संव्वत्सरे᳘ण वै᳘ सयु᳘ग्भूत्वा प्रा᳘जनयदश्वि᳘ना ऽध्वर्यू᳘ सादयतामिह त्वे᳘त्यश्वि᳘भ्यां वै᳘ सयु᳘ग्भूत्वा प्रा᳘जनयत्॥  
## ०९
(त्स) सजूर्व्व᳘सुभिरि᳘ति दक्षिणतः [[???]]॥  
(स्त) तद्व᳘सून्प्रा᳘जनयत्सजू᳘ रुद्रैरि᳘ति पश्चात्त᳘द्रुद्रान्प्रा᳘जनयत्सजू᳘रादित्यैरि᳘त्युत्तरतस्त᳘दादित्यान्प्रा᳘जनयत्स᳘जूर्व्वि᳘श्वैर्देवैरि᳘त्युपरिष्टात्तद्वि᳘श्वान्देवान्प्रा᳘जनयत्ता वै᳘ समान᳘प्रभृतयः समानो᳘दर्का ना᳘ना मध्यतस्ता य᳘त्समान᳘प्रभृतयः समानो᳘दर्काः समानी᳘भिर्हि᳘ देव᳘ताभिः पुर᳘स्ताच्चोप᳘रिष्टाच्च सयु᳘ग्भूत्वा प्रा᳘जनयद᳘थ यन्ना᳘ना मध्य᳘तो ऽन्या᳘ ऽअन्या हि᳘ प्रजा᳘ मध्यतः प्रा᳘जनयत्॥  
