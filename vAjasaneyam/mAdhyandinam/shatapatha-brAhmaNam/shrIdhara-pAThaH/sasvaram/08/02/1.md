+++
title = "१"

+++
## ०१
द्विती᳘यां चि᳘तिमु᳘पदधाति॥  
(त्ये) एतद्वै᳘ देवाः᳘ प्रथमां चि᳘तिं चित्वा᳘ समा᳘रोहन्नयं वै᳘ लोकः᳘ प्रथमा चि᳘तिरिम᳘मेव त᳘ल्लोक᳘ᳫँ᳘ संस्कृ᳘त्य समा᳘रोह᳘न्॥  
## ०२
(हं᳘स्ते) ते ऽब्रुवन्॥  
(वंश्चे) चेत᳘यध्वमि᳘ति चि᳘तिमिच्छते᳘ति वाव त᳘दब्रुवन्नित᳘ ऽऊर्ध्व᳘मिच्छते᳘ति ते᳘ चेत᳘यमाना ऽएतां᳘ द्विती᳘यां चि᳘तिमपश्यन्य᳘दूर्ध्वं᳘ पृथिव्या᳘ ऽअर्व्वाची᳘नमन्त᳘रिक्षात्ते᳘षामेष᳘ लोको᳘ ऽध्रुव इवा᳘प्रतिष्ठित ऽइव म᳘नस्यासी᳘त्॥  
## ०३
(त्ते) ते ऽश्वि᳘नावब्रुवन्॥  
(न्यु) युवं वै᳘ ब्रह्मा᳘णौ भिष᳘जौ स्थो युवं᳘ न ऽइमां᳘ द्विती᳘यां चि᳘तिमु᳘पधत्तमि᳘ति किं᳘ नौ त᳘तो भविष्यती᳘ति युव᳘मेव᳘ नो ऽस्या᳘ ऽअग्निचित्या᳘या ऽअध्वर्यू᳘ भविष्यथ ऽइ᳘ति तथे᳘ति ते᳘भ्य ऽएता᳘मश्वि᳘नौ द्विती᳘यां चि᳘तिमु᳘पाधत्तां त᳘स्मादाहुरश्वि᳘नावेव᳘ देवा᳘नामध्वर्यू ऽइ᳘ति॥  
## ०४
स ऽउ᳘पदधाति॥  
ध्रुव᳘क्षितिर्ध्रुव᳘योनिर्ध्रु᳘वा ऽसी᳘ति यद्वै᳘ स्थिरं यत्प्र᳘तिष्ठितं त᳘द्ध्रुवम᳘थ वा᳘ ऽएषामेष᳘ लोको᳘ ऽध्रुव ऽइवा᳘प्रतिष्ठित ऽइव म᳘नस्यासीत्त᳘मे᳘वैत᳘त्स्थिरं᳘ ध्रुवं᳘ कृत्वा प्र᳘त्यधत्तां ध्रुवं यो᳘निमा᳘सीद साधुये᳘ति स्थिरं यो᳘निमा᳘सीद साधुयेत्येतदु᳘ख्यस्य केतुं᳘ प्रथमं᳘ जुषाणे᳘त्ययं वा᳘ ऽअग्निरु᳘ख्यस्त᳘स्यैष᳘ प्रथमः᳘ केतुर्य᳘त्प्रथमा चि᳘तिस्तं᳘ जुषाणे᳘त्येत᳘दश्वि᳘ना ऽध्वर्यू᳘ सादयतामिह त्वे᳘त्यश्वि᳘नौ᳘ ह्य᳘ध्वर्यू᳘ ऽउपा᳘धत्ताम्॥  
## ०५
(ङ्कु᳘) कुलायि᳘नी घृत᳘वती पु᳘रंधिरि᳘ति॥  
कुला᳘यमिव वै᳘ द्विती᳘या चि᳘तिः स्योने᳘ सीद स᳘दने पृथिव्या ऽइ᳘ति पृथिवी वै᳘ प्रथमा चि᳘तिस्त᳘स्यै शिवे᳘ स्योने᳘ सीद स᳘दन ऽइ᳘त्येत᳘दभि᳘ त्वा रुद्रा व्व᳘सवो गृणन्त्वि᳘त्येता᳘स्त्वां देव᳘ता ऽअभि᳘गृणन्त्वि᳘त्येत᳘दिमा ब्र᳘ह्म पीपिहि सौ᳘भगाये᳘तीमा ब्र᳘ह्माव सौ᳘भगाये᳘त्येत᳘दश्वि᳘ना ऽध्वर्यू᳘ [[???]] सादयतामिह त्वे᳘त्यश्वि᳘नौ ह्यध्वर्यू᳘ ऽउपा᳘धत्ताम् [[???]]॥  
## ०६
(ᳫँ᳭) स्वैर्द᳘क्षैर्द᳘क्षपितेह᳘ सीदे᳘ति॥  
स्वे᳘न व्वी᳘र्येणेह᳘ सीदे᳘त्येत᳘द्देवा᳘नाᳫँ᳭ सम्ने᳘ बृहते र᳘णाये᳘ति देवा᳘नाᳫँ᳭ सुम्ना᳘य महते र᳘णाये᳘त्येत᳘त्पि᳘तेवैधि सून᳘व ऽआ᳘ सुशेवे᳘ति य᳘था पिता᳘ पुत्रा᳘य स्योनः᳘ सुशे᳘व ऽएव᳘ᳫँ᳘ सुशे᳘वैधी᳘त्येत᳘त्स्वावेशा᳘ त᳘न्वा सं᳘विशस्वे᳘त्यात्मा वै᳘ तनूः᳘ स्वावेशे᳘नात्म᳘ना सं᳘विशस्वे᳘त्येत᳘दश्वि᳘ना ऽध्वर्यू᳘ सादयतामिह त्वे᳘त्यश्वि᳘नौ ह्यध्वर्यू᳘ ऽउपा᳘धत्ताम् [[???]]॥  
## ०७
(म्पृ) पृथिव्याः पु᳘रीषमसी᳘ति॥  
पृथिवी वै᳘ प्रथमा चि᳘तिस्त᳘स्या ऽएतत्पु᳘रीषमिव य᳘द्द्वितीया᳘ ऽप्सो नामे᳘ति र᳘सो नामे᳘त्येतत्तां᳘ त्वा व्वि᳘श्वे ऽअभि᳘गृणन्तु देवा ऽइ᳘ति तां᳘ त्वा स᳘र्व्वे ऽभि᳘गृणन्तु देवा ऽइ᳘त्येतत्स्तो᳘मपृष्ठा घृत᳘वतीह᳘ सीदे᳘ति यान्त्स्तो᳘मानस्यां᳘ तᳫँ᳭स्य᳘मानो भ᳘वति तै᳘रेषा स्तो᳘मपृष्ठा प्रजा᳘वदस्मे द्र᳘विणा᳘ ऽऽयजस्वे᳘ति प्रजा᳘वदस्मे द्र᳘विणमा᳘यजस्वे᳘त्येत᳘दश्वि᳘ना ऽध्वर्यू᳘ सादयतामिह त्वे᳘त्यश्वि᳘नौ᳘ ह्यध्वर्यू᳘ ऽउपा᳘धत्ताम् [[???]]॥  
## ०८
(न्ता᳘) ता᳘ ऽएता दि᳘शः॥  
(स्ता᳘) ता᳘ रेतःसि᳘चोर्व्वेलयो᳘पदधातीमे वै᳘ रेतःसि᳘चावन᳘योस्तद्दि᳘शो दधाति त᳘स्मादन᳘योर्दि᳘शः सर्व्व᳘त ऽउ᳘पदधाति सर्व्व᳘तस्तद्दि᳘शो दधाति त᳘स्मात्सर्व्व᳘तो दि᳘शः सर्व्व᳘तः समी᳘चीः सर्व्व᳘तस्त᳘त्समी᳘चीर्दि᳘शो दधाति त᳘स्मात्सर्व्व᳘तः समी᳘च्यो दि᳘शस्ता ना᳘नोपद᳘धाति ना᳘ना सादयति ना᳘ना सू᳘ददोहसा᳘ ऽधिवदति ना᳘ना हि दि᳘शः॥  
## ०९
(शो᳘ ऽथ) अ᳘थ पञ्चमीं दि᳘श्यामु᳘पदधाति॥  
(त्यू) ऊर्ध्वा᳘ ह सा दिक्सा या᳘ सोर्ध्वा दि᳘गसौ स᳘ ऽआदि᳘त्यो ऽमु᳘मे᳘वैत᳘दादित्यमु᳘पदधाति ताम᳘न्तरेण दक्षिणां दि᳘श्यामु᳘पदधात्यमुं त᳘दादित्यम᳘न्तरेण द᳘क्षिणां दि᳘शं दधाति त᳘स्मादेषो᳘ ऽन्तरेण द᳘क्षिणां दि᳘शमेति᳘॥  
## १०
(त्य᳘) अ᳘दित्यास्त्वा पृष्ठे᳘ सादयामी᳘ति॥  
(ती) इयं वा ऽअ᳘दितिरस्या᳘मे᳘वैनमेत᳘त्प्रतिष्ठा᳘यां प्र᳘तिष्ठापयत्यन्त᳘रिक्षस्य धर्त्रीं᳘ विष्ट᳘म्भनीं दिशाम᳘धिपत्नीं भु᳘वनानामि᳘त्यन्त᳘रिक्षस्य᳘ ह्येष᳘ धर्ता᳘ विष्ट᳘म्भनो दिशाम᳘धिपतिर्भु᳘वनानामूर्मि᳘र्द्रप्सो᳘ ऽअपा᳘मसी᳘ति र᳘सो वा᳘ ऽऊर्मि᳘र्व्विश्व᳘कर्मा त ऽऋ᳘षिरि᳘ति प्रजा᳘पतिर्व्वै᳘ व्विश्व᳘कर्मा प्रजा᳘पतिसृष्टा ऽसी᳘त्येत᳘दश्वि᳘ना ऽध्वर्यू᳘ सादयतामिह त्वे᳘त्यश्वि᳘नौ᳘ ह्यध्वर्यू᳘ ऽउपा᳘धत्ताम् [[???]]॥  
## ११
य᳘द्वे᳘वैता᳘ ऽआश्विनी᳘रुपद᳘धाति॥  
प्रजा᳘पतिं व्वि᳘स्रस्तं देव᳘ता ऽआदा᳘य व्व्यु᳘दक्रामंस्त᳘स्य य᳘दूर्ध्वं᳘ प्रतिष्ठा᳘या ऽअवाची᳘नं म᳘ध्यात्त᳘दस्याश्वि᳘नावादा᳘योत्क्र᳘म्यातिष्ठताम्॥  
## १२
(न्ता᳘) ता᳘वब्रवीत्॥  
(दु᳘) उ᳘प मे᳘तं प्र᳘ति म ऽएत᳘द्धत्तं ये᳘न मे युव᳘मुद᳘क्रमिष्टमि᳘ति किं᳘ नौ त᳘तो भविष्यती᳘ति युवद्देव᳘त्यमेव᳘ म ऽएत᳘दात्म᳘नो भविष्यती᳘ति तथे᳘ति त᳘दस्मिन्नेत᳘दश्वि᳘नौ प्र᳘त्यधत्ताम्॥  
## १३
(न्त) तद्या᳘ ऽएताः प᳘ञ्चाश्वि᳘न्यः [[???]]॥  
(ऽ) एत᳘दस्य त᳘दात्म᳘नस्तद्य᳘देता ऽअ᳘त्रोपद᳘धाति य᳘दे᳘वास्यैता᳘ ऽआत्म᳘नस्त᳘दस्मिन्नेतत्प्र᳘तिदधाति त᳘स्मादेता ऽअत्रो᳘पदधाति॥  
## १४
ध्रुव᳘क्षितिर्ध्रुव᳘योनिर्ध्रु᳘वा ऽसी᳘ति॥  
यद्वै᳘ स्थिरं यत्प्र᳘तिष्ठितं त᳘द्ध्रुवम᳘थ वा᳘ ऽअस्यैतद᳘स्थिरमिवा᳘ध्रुवमिवात्म᳘न ऽआसीत्त᳘दे᳘वैत᳘त्स्थिरं᳘ ध्रुवं᳘ कृत्वा प्र᳘त्यधत्ताम्॥  
## १५
(ङ्कु) कुलायि᳘नी घृत᳘वती पु᳘रन्धिरि᳘ति॥  
कुला᳘यमिव वा᳘ ऽअस्यैत᳘दात्म᳘नः स्वैर्द᳘क्षैर्द᳘क्षपितेह᳘ सीदेत्य᳘दक्षयतामे᳘वास्यैत᳘दात्म᳘नः पृथिव्याः पु᳘रीषमसी᳘ति पु᳘रीषसᳫँ᳭हितमिव वा᳘ ऽअस्यैत᳘दात्म᳘नो रेतःसि᳘चोर्व्वे᳘लया पृष्टयो [[???]] वै᳘ रेतःसि᳘चौ पृष्टिसाचय᳘मिव वा᳘ ऽअस्यैत᳘दात्म᳘नः सर्व्व᳘त ऽउ᳘पदधाति सर्व्व᳘तो᳘ ह्यस्यैत᳘दश्वि᳘नावात्म᳘नः प्रत्य᳘धत्ताम्॥  
## १६
(म᳘) अ᳘थर्त᳘व्ये ऽउ᳘पदधाति॥  
(त्यृ) ऋत᳘व ऽएते य᳘दृत᳘व्ये ऽऋतू᳘ने᳘वैतदु᳘पदधाति शुक्र᳘श्च शु᳘चिश्च ग्रै᳘ष्मावृतू ऽइ᳘ति ना᳘मनी ऽएनयोरेते ना᳘मभ्यामे᳘वैने ऽएतदु᳘पदधाति द्वे ऽइ᳘ष्टके भवतो द्वौ हि मा᳘सावृतुः᳘ सकृ᳘त्सादयत्ये᳘कं त᳘दृतुं᳘ करोति॥  
## १७
तद्य᳘देते ऽअ᳘त्रोपद᳘धाति॥  
संव्वत्सर᳘ ऽए᳘षो ऽग्नि᳘रिम᳘ ऽउ लोकाः᳘ संव्वत्सरस्त᳘स्य य᳘दूर्ध्वं᳘ पृथिव्या᳘ ऽअर्व्वाची᳘नमन्त᳘रिक्षात्त᳘दस्यैषा᳘ द्विती᳘या चि᳘तिस्त᳘द्वस्य ग्रीष्म᳘ ऽऋतुस्तद्य᳘देते ऽअ᳘त्रोपद᳘धाति य᳘दे᳘वास्यैते᳘ ऽआत्म᳘नस्त᳘दस्मिन्नेतत्प्र᳘तिदधाति त᳘स्मादेते ऽअत्रो᳘पदधाति॥  
## १८
य᳘द्वे᳘वैते ऽअ᳘त्रोपद᳘धाति॥  
प्रजा᳘पतिरे᳘षो ऽग्निः᳘ संव्वत्सर᳘ ऽउ प्रजा᳘पतिस्त᳘स्य य᳘दूर्ध्वं᳘ प्रतिष्ठा᳘या ऽअवाची᳘नं म᳘ध्यात्त᳘दस्यैषा᳘ द्विती᳘या चि᳘तिस्त᳘द्वस्य ग्रीष्म᳘ ऽऋतुस्तद्य᳘देते ऽअ᳘त्रोपद᳘धाति य᳘दे᳘वास्यैते᳘ ऽआत्म᳘नस्त᳘दस्मिन्नेतत्प्र᳘तिदधाति त᳘स्मादेते ऽअत्रो᳘पदधाति॥  
