+++
title = "४"

+++
## ०१
अ᳘थ व्वा᳘लखिल्या ऽउ᳘पदधाति॥  
प्राणा वै व्वा᳘लखिल्याः प्राणा᳘ने᳘वैतदु᳘पदधाति ता यद्वा᳘लखिल्या ना᳘म यद्वा᳘ ऽउर्व᳘रयोर᳘सम्भिन्नं भ᳘वति खिल ऽइ᳘ति वै तदा᳘चक्षते व्वालमात्रा᳘दु हेमे᳘ प्राणा ऽअ᳘सम्भिन्नास्ते य᳘द्वालसात्राद᳘सम्भिन्नास्त᳘स्माद्वा᳘लखिल्याः॥  
## ०२
स वै᳘ सप्त᳘ पुर᳘स्तादुपद᳘धाति॥  
सप्त᳘ पश्चात्तद्याः᳘ सप्त᳘ पुर᳘स्तादुपद᳘धाति य᳘ ऽए᳘वेमे᳘ सप्त᳘ पुर᳘स्तात्प्राणास्ता᳘नस्मिन्नेत᳘द्दधाति॥  
## ०३
(त्य᳘) अ᳘थ याः᳘ सप्त᳘ पश्चा᳘त्॥  
(दे) एषा᳘मे᳘वैत᳘त्प्राणा᳘नामेता᳘न्प्राणा᳘न्प्रतिप्रती᳘न्करोति त᳘स्माद्य᳘देभिर᳘न्नम᳘त्ति त᳘देतैर᳘त्येति॥  
## ०४
य᳘द्वेव᳘ सप्त᳘ पुर᳘स्तादुपद᳘धाति॥  
सप्त वा᳘ ऽइमे᳘ पुर᳘स्तात्प्राणा᳘श्चत्वा᳘रि दोर्बाहवा᳘णि शि᳘रो ग्रीवा य᳘दूर्ध्वं ना᳘भेस्त᳘त्सप्तमम᳘ङ्गे ऽङ्गे हि᳘ प्राण᳘ ऽएते वै᳘ सप्त᳘ पुर᳘स्तात्प्राणास्ता᳘नस्मिन्नेत᳘द्दधाति॥  
## ०५
(त्य᳘) अ᳘थ याः᳘ सप्त᳘ पश्चा᳘त्॥  
(त्स) सप्त वा᳘ ऽइमे᳘ पश्चा᳘त्प्राणा᳘श्चत्वा᳘र्यूर्वष्ठीवा᳘नि द्वै᳘ प्रतिष्ठे यद᳘वाङ्ना᳘भेस्त᳘त्सप्तमम᳘ङ्गे ऽङ्गे हि᳘ प्राण᳘ ऽएते वै᳘ सप्त᳘ पश्चा᳘त्प्राणास्ता᳘नस्मिन्नेत᳘द्दधाति॥  
## ०६
मू᳘र्द्धा ऽसि रा᳘ड्॥  
(ड्ध्रु᳘) ध्रु᳘वा ऽसि धरु᳘णा ध᳘र्त्र्यसि ध᳘रणी य᳘न्त्री रा᳘ड्य᳘न्त्र्यसि [[???]] य᳘मनी ध्रु᳘वा ऽसि ध᳘रित्री᳘त्येता᳘ने᳘वास्मिन्नेत᳘द् ध्रुवा᳘न्प्राणा᳘न्यच्छति॥  
## ०७
य᳘द्वेव व्वा᳘लखिल्या ऽउपद᳘धाति॥  
(त्ये) एतद्वै᳘ देवा व्वा᳘लखिल्याभिरे᳘वेमाँ᳘ल्लोकान्त्स᳘मयुरित᳘श्चोर्ध्वा᳘नमु᳘तश्चार्व्वा᳘चस्त᳘थै᳘वैतद्य᳘जमानो व्वा᳘लखिल्याभिरे᳘वेमाँ᳘ल्लोकान्त्सं᳘यातीत᳘श्चोर्ध्वा᳘नमु᳘तश्चार्व्वा᳘चः॥  
## ०८
(चो) मू᳘र्द्धा ऽसि राडि᳘तीमं᳘ लोक᳘मरोहन्॥  
(न्ध्रु᳘) ध्रु᳘वा ऽसि धरुणे᳘त्यन्तरिक्षं लोकं᳘ ध᳘र्त्र्यसि [[???]] ध᳘रणी᳘त्यमुं᳘ लोकमा᳘युषे त्वा व्व᳘र्चसे त्वा कृष्यै᳘ त्वा क्षे᳘माय त्वे᳘ति चत्वा᳘रश्चतुष्पादाः पशवो᳘ ऽन्नं पश᳘वस्त᳘ ऽएतै᳘श्चतु᳘र्भिश्च᳘तुष्पादैः पशु᳘भिरेतेना᳘न्नेनामु᳘ष्मिंल्लोके प्र᳘त्यतिष्ठंस्त᳘थै᳘वैतद्य᳘जमान ऽएतै᳘श्चतु᳘र्भिश्च᳘तुष्पादैः पशु᳘भिरेतेना᳘न्नेनामु᳘ष्मिंल्लोके प्र᳘तितिष्ठति॥  
## ०९
स स प᳘राङिव रो᳘हः॥  
(ऽ) इय᳘मु वै᳘ प्रतिष्ठा ते᳘ देवा᳘ ऽइमां᳘ प्रतिष्ठा᳘मभिप्रत्या᳘यंस्त᳘थै᳘वैतद्य᳘जमान ऽइमां᳘ प्रतिष्ठा᳘मभिप्रत्यै᳘ति॥  
## १०
य᳘न्त्री राडि᳘त्यमुं᳘ लोक᳘मरोहन्॥  
(न्य᳘) य᳘न्त्र्यसि [[???]] य᳘मनी᳘त्यन्तरिक्षलोकं᳘ ध्रुवा ऽसि [[???]] ध᳘रित्री᳘तीमं᳘ लोक᳘मिषे᳘ त्वोर्जे᳘ त्वा रय्यै᳘ त्वा पो᳘षाय त्वे᳘ति चत्वा᳘रश्च᳘तुष्पादाः पशवो᳘ ऽन्नं प᳘शवस्त᳘ ऽएतै᳘श्चतु᳘र्भिश्च᳘तुष्पादैः पशु᳘भिरेतेना᳘न्नेनास्मिं᳘ल्लोके प्र᳘त्यतिष्ठंस्त᳘थै᳘वैतद्य᳘जमान ऽएतै᳘श्चतु᳘र्भिश्च᳘तुष्पादैः पशु᳘भिरेतेना᳘न्नेनास्मिं᳘ल्लोके प्र᳘तितिष्ठति॥  
## ११
(त्य) अथा᳘तः सं᳘स्कृतिरेव [[???]]॥  
या ऽअमूरे᳘कादशे᳘ष्टका ऽउपद᳘धाति᳘ यो ऽसौ᳘ प्रथ᳘मो ऽनुवाकस्त᳘दन्त᳘रिक्षᳫँ᳭ स᳘ ऽआत्मा तद्यत्ता ऽए᳘कादश भ᳘वन्त्ये᳘कादशा ऽक्षरा वै᳘ त्रिष्टुप्त्रै᳘ष्टुभमन्त᳘रिक्षम᳘थ या ऽउ᳘त्तराः षष्टिः स᳘ व्वायुः स᳘ प्रजा᳘पतिः᳘ सो ऽग्निः स य᳘जमानः॥  
## १२
(स्त) तद्याः᳘ पुर᳘स्तादुपद᳘धाति॥  
शि᳘रो ऽस्य तास्ता द᳘श भवन्ति द᳘श वै᳘ प्राणाः᳘ प्राणा᳘ ऽउ वै शि᳘रः पूर्व्वार्ध ऽउ᳘पदधाति पुर᳘स्ता᳘द्धीदᳫँ᳭ शि᳘रः॥  
## १३
(रो᳘ ऽथ) अ᳘थ या᳘ दक्षिणतः [[???]]॥  
(तो) य᳘दूर्ध्वं म᳘ध्यादवाची᳘नᳫँ᳭ शीर्ष्णस्त᳘दस्य ता ऽअ᳘थ याः᳘ पश्चाद्य᳘दूर्ध्वं᳘ प्रतिष्ठा᳘या ऽअवाची᳘नं म᳘ध्यात्त᳘दस्य ताः᳘ प्रति᳘ष्ठै᳘वोत्तरतः [[???]]॥  
## १४
(स्त) तद्याः᳘ सप्त᳘ पुर᳘स्ताद्वा᳘लखिल्या ऽउपद᳘धाति॥  
य᳘ ऽए᳘वेमे᳘ सप्त᳘ पुर᳘स्तात्प्राणास्ता᳘नस्मिन्नेत᳘द्दधाति ता ऽअ᳘नन्तर्हिता ऽएता᳘भ्यो दश᳘भ्य ऽउ᳘पदधात्य᳘नन्तर्हितांस्त᳘च्छीर्ष्णः᳘ प्राणा᳘न्दधाति॥  
## १५
(त्य᳘) अ᳘थ याः᳘ सप्त᳘ पश्चात् [[???]]॥  
(द्य᳘) य᳘ ऽए᳘वेमे᳘ सप्त᳘ पश्चा᳘त्प्राणास्ता᳘नस्मिन्नेत᳘द्दधाति ता ऽअ᳘नन्तर्हिता ऽएता᳘भ्यो द्वादश᳘भ्य ऽउ᳘पदधात्य᳘नन्तर्हितांस्त᳘दात्म᳘नः प्राणा᳘न्दधाति स᳘ ऽएष᳘ व्वायुः᳘ प्रजा᳘पतिरस्मिंस्त्रै᳘ष्टुभे ऽन्त᳘रिक्षे समन्तं प᳘र्यक्नस्तद्य᳘त्तृती᳘यां चि᳘तिमुपद᳘धाति व्वायुं᳘ चैव त᳘दन्त᳘रिक्षं च संस्कृत्यो᳘पधत्ते᳘ ऽथ लोकम्पृणे ऽउ᳘पदधात्यस्या᳘ᳫँ᳘ स्रक्त्यां त᳘योरुप᳘रि ब᳘न्धुः पु᳘रीषं नि᳘वपति त᳘स्योप᳘रि ब᳘न्धुः॥  
