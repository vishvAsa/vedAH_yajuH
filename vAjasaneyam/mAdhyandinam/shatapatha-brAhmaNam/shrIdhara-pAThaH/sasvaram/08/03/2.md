+++
title = "२"

+++
## ०१
अ᳘थ व्विश्व᳘ज्योतिषमु᳘पदधाति॥  
व्वायुर्व्वै᳘ मध्यमा᳘ व्विश्व᳘ज्योतिर्व्वायु᳘र्ह्ये᳘वान्तरिक्षलोके व्वि᳘श्वं ज्यो᳘तिर्व्वायु᳘मे᳘वैतदु᳘पदधाति ताम᳘नन्तर्हितां दि᳘श्याभ्य ऽउ᳘पदधाति दिक्षु त᳘द्वायुं᳘ दधाति त᳘स्मात्स᳘र्व्वासु दिक्षु᳘ व्वायुः [[???]]॥  
## ०२
(र्य᳘) य᳘द्वेव᳘ व्विश्व᳘ज्योतिषमुपद᳘धाति॥  
प्रजा वै᳘ व्विश्व᳘ज्योतिः प्रजा᳘ ह्येव व्वि᳘श्वं ज्यो᳘तिः प्रज᳘ननमे᳘वैतदु᳘पदधाति [[???]] ताम᳘नन्तर्हितां दि᳘श्याभ्य ऽउ᳘पदधाति दिक्षु त᳘त्प्रजा᳘ दधाति त᳘स्मात्स᳘र्व्वासु दिक्षु᳘ प्रजाः᳘॥  
## ०३
(०) व्विश्व᳘कर्मा त्वा सादयत्वि᳘ति॥  
व्विश्व᳘कर्मा᳘ ह्येतां᳘ तृती᳘यां चि᳘तिम᳘पश्यदन्त᳘रिक्षस्य पृष्ठे ज्यो᳘तिष्मतीमि᳘त्यन्त᳘रिक्षस्य᳘ ह्ययं᳘ पृष्ठे ज्यो᳘तिष्मान्वायुः [[???]]॥  
## ०४
(र्व्वि᳘) व्वि᳘श्वस्मै प्राणा᳘यापाना᳘य॥  
व्व्यानाये᳘ति प्राणो वै᳘ व्विश्व᳘ज्योतिः स᳘र्व्वस्मा ऽउ वा᳘ ऽएत᳘स्मै प्राणो व्वि᳘श्वं ज्यो᳘तिर्यच्छे᳘ति स᳘र्व्वं ज्यो᳘तिर्यच्छे᳘त्येत᳘द्वायुष्टे᳘ ऽधिपतिरि᳘ति व्वायु᳘मे᳘वास्या ऽअ᳘धिपतिं करोति सादयित्वा सू᳘ददोहसा᳘ ऽधिवदति त᳘स्योक्तो ब᳘न्धुः॥  
## ०५
(र᳘) अ᳘थ ऽर्त᳘व्या ऽउ᳘पदधाति॥  
(त्यृ) ऋत᳘व ऽएते य᳘दृत᳘व्या ऽऋतू᳘ने᳘वैतदु᳘पदधाति न᳘भश्च नभस्य᳘श्च व्वा᳘र्षिकावृतू ऽइ᳘ति ना᳘मनी ऽएनयोरेते ना᳘मभ्यामे᳘वैने ऽएतदु᳘पदधाति द्वे ऽइ᳘ष्टके भवतो द्वौ हि मा᳘सावृतुः᳘ सकृ᳘त्सादयत्ये᳘कं त᳘दृतुं᳘ करोत्य᳘वकासू᳘पदधात्य᳘वकाभिः प्र᳘च्छादयत्या᳘पो वा ऽअ᳘वका ऽअपस्त᳘देत᳘स्मिन्नृतौ᳘ दधाति त᳘स्मादेत᳘स्मिन्नृतौ भूयिष्ठं [[???]] व्वर्षति॥  
## ०६
(त्य) अथो᳘त्तरे॥  
(र ऽ) इष᳘श्चोर्ज᳘श्च शारदा᳘वृतू ऽइ᳘ति ना᳘मनी ऽएनयोरेते ना᳘मभ्यामे᳘वैने ऽएतदु᳘पदधाति द्वे ऽइ᳘ष्टके भवतो द्वौ हि मा᳘सावृतुः᳘ सकृ᳘त्सादयत्ये᳘कं त᳘दृतुं [[???]] करोत्य᳘वकासू᳘पदधात्या᳘पो वा ऽअ᳘वका ऽअपस्त᳘देत᳘स्य ऽर्तोः᳘ पुर᳘स्ताद्दधाति त᳘स्मादेत᳘स्य ऽर्तोः᳘ पुर᳘स्ताद्वर्षति᳘ नोप᳘रिष्टात्प्र᳘च्छादयति त᳘स्मान्न त᳘थेवोप᳘रिष्टाद्वर्षति॥  
## ०७
तद्य᳘देता ऽअ᳘त्रोपद᳘धाति॥  
संव्वत्सर᳘ ऽए᳘षो ऽग्नि᳘रिम᳘ ऽउ लोकाः᳘ संव्वत्सरस्त᳘स्यान्त᳘रिक्षमेव᳘ मध्यमा चि᳘तिरन्त᳘रिक्षमस्य व्वर्षाशर᳘दावृतू तद्य᳘देता ऽअ᳘त्रोपद᳘धाति य᳘दे᳘वास्यैता᳘ ऽआत्म᳘नस्त᳘दस्मिन्नेतत्प्र᳘तिदधाति त᳘स्मादेता ऽअत्रो᳘पदधाति॥  
## ०८
य᳘द्वे᳘वैता ऽअ᳘त्रोपद᳘धाति॥  
प्रजा᳘पतिरे᳘षो ऽग्निः᳘ संव्वत्सर᳘ ऽउ प्रजा᳘पतिस्त᳘स्य म᳘ध्यमेव᳘ मध्यमा चि᳘तिर्म᳘ध्यमस्य व्वर्षाशर᳘दावृतू तद्य᳘देता ऽअ᳘त्रोपद᳘धाति य᳘दे᳘वास्यैता᳘ ऽआत्म᳘नस्त᳘दस्मिन्नेतत्प्र᳘तिदधाति त᳘स्मादेता ऽअत्रो᳘पदधाति॥  
## ०९
ता वा᳘ ऽएताः᳘॥  
(श्च᳘) च᳘तस्र ऽऋत᳘व्या मध्यमा᳘यां चि᳘ता ऽउ᳘पदधाति द्वे᳘ द्वे ऽइ᳘तरासु चि᳘तिषु च᳘तुष्पादा वै᳘ पश᳘वो ऽन्त᳘रिक्षं मध्यमा चि᳘तिरन्त᳘रिक्षे त᳘त्पशू᳘न्दधाति त᳘स्मादन्त᳘रिक्षायतनाः पश᳘वः॥  
## १०
(वो) य᳘द्वेव च᳘तस्रः॥ 
(श्च᳘) च᳘तुष्पादा वै᳘ पशवो᳘ ऽन्नं पश᳘वो म᳘ध्यं मध्यमा चि᳘तिर्मध्यतस्तद᳘न्नं दधाति॥  
## ११
य᳘द्वेव च᳘तस्रः॥  
(श्च᳘) च᳘तुरक्षरं वा᳘ ऽअन्त᳘रिक्षं᳘ द्व्य᳘क्षरा ऽइ᳘तराश्चि᳘तयस्तद्या᳘वदन्त᳘रिक्षं ता᳘वत्त᳘त्कृत्वो᳘पदधाति॥  
## १२
य᳘द्वेव च᳘तस्रः॥  
पशु᳘रेष य᳘दग्निर्म᳘ध्यं तत्प्र᳘ति पशुं व्व᳘रिष्ठं करोति त᳘स्मान्म᳘ध्यं प्र᳘ति पशुर्व्व᳘रिष्ठः॥  
## १३
(स्ता) ता वा᳘ ऽएताः [[???]]॥  
(श्च᳘) च᳘तस्र ऽऋत᳘व्यास्ता᳘सां व्विश्व᳘ज्योतिः पञ्चमी प᳘ञ्च दि᳘श्यास्तद्द᳘श द᳘शाक्षरा व्विराड᳘न्नं व्विराण्म᳘ध्यं मध्यमा चि᳘तिर्मध्यतस्तद᳘न्नं दधाति ता ऽअ᳘नन्तर्हिताः स्वयमातृण्णा᳘या ऽउ᳘पदधाति प्राणो वै᳘ स्वयमातृण्णा᳘ ऽनन्तर्हितं त᳘त्प्राणाद᳘न्नं दधात्यु᳘त्तरा ऽउ᳘त्तरं त᳘त्प्राणाद᳘न्नं दधाति॥  
## १४
(त्य᳘) अ᳘थ प्राणभृ᳘त ऽउ᳘पदधाति॥  
प्राणा वै᳘ प्राणभृ᳘तः प्राणा᳘ने᳘वैतदु᳘पदधाति ता द᳘श भवन्ति द᳘श वै᳘ प्राणाः᳘ पूर्वार्ध ऽउ᳘पदधाति पुर᳘स्ता᳘द्धीमे᳘ प्राणा ऽआ᳘युर्मे पाहि ज्यो᳘तिर्मे यच्छे᳘ति प्राणो वै ज्यो᳘तिः प्राणं᳘ मे यच्छे᳘त्ये᳘वैत᳘दाह ता ऽअ᳘नन्तर्हिता ऽऋ᳘तव्याभ्य ऽउ᳘पदधाति [[???]] प्राणो वै᳘ व्वायु᳘र्ऋतु᳘षु त᳘द्वायुं प्र᳘तिष्ठापयति॥  
