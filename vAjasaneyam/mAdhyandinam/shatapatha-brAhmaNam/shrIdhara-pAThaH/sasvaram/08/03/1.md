+++
title = "१"

+++
## ०१
तृती᳘यां चि᳘तिमु᳘पदधाति॥  
(त्ये) एतद्वै᳘ देवा᳘ द्विती᳘यां चि᳘तिं चित्वा᳘ समा᳘रोहन्य᳘दूर्ध्वं᳘ पृथिव्या᳘ ऽअर्व्वाची᳘नमन्त᳘रिक्षात्त᳘देव त᳘त्संस्कृ᳘त्य समा᳘रोह᳘न्॥  
## ०२
(हं᳘स्ते) ते ऽब्रुवन्॥  
(वंश्चे) चेत᳘यध्वमि᳘ति चि᳘तिमिच्छते᳘ति वाव त᳘दब्रुवन्नित᳘ ऽऊर्ध्व᳘मिच्छते᳘ति ते᳘ चेत᳘यमाना ऽअन्त᳘रिक्षमेव᳘ बृहतीं᳘ तृती᳘यां चि᳘तिमपश्यंस्ते᳘भ्य ऽएष᳘ लो᳘को ऽच्छन्दयत्॥  
## ०३
(त्त᳘) त᳘ ऽइन्द्राग्नी᳘ ऽअब्रुवन्॥  
(न्यु) युवं᳘ न ऽइमां᳘ तृती᳘यां चि᳘तिमु᳘पधत्तमि᳘ति किं᳘ नौ त᳘तो भविष्यती᳘ति युव᳘मेव᳘ नः श्रे᳘ष्ठौ भविष्यथ ऽइ᳘ति तथे᳘ति ते᳘भ्य ऽएता᳘मिन्द्राग्नी᳘ तृती᳘यां चि᳘तिमु᳘पाधत्तां त᳘स्मादाहुरिन्द्राग्नी᳘ ऽएव᳘ देवा᳘नाᳫँ᳭ श्रे᳘ष्ठावि᳘ति॥  
## ०४
स वा᳘ ऽइन्द्राग्नि᳘भ्यामुपद᳘धाति॥  
व्विश्व᳘कर्मणा सादयतीन्द्राग्नी᳘ च वै᳘ व्विश्व᳘कर्मा चैतां᳘ तृती᳘यां चि᳘तिमपश्यंस्त᳘स्मादिन्द्राग्नि᳘भ्यामुपद᳘धाति [[???]] विश्व᳘कर्मणा सादयति॥  
## ०५
य᳘द्वे᳘वेन्द्राग्नि᳘भ्यामुपद᳘धाति॥  
व्विश्व᳘कर्मणा साद᳘यति प्रजा᳘पतिं व्वि᳘स्रस्तं देव᳘ता ऽआदा᳘य व्व्यु᳘दक्रामंस्त᳘स्येन्द्राग्नी᳘ च व्विश्व᳘कर्मा च म᳘ध्यमादा᳘योत्क᳘म्यातिष्ठन्॥  
## ०६
(ष्ठंस्ता᳘) ता᳘नब्रवीत्॥  
(दु᳘) उ᳘प मे᳘त प्र᳘ति म ऽएत᳘द्धत्त ये᳘न मे यूय᳘मुद᳘क्रमिष्टे᳘ति किं᳘ नस्त᳘तो भविष्यती᳘ति युष्मद्देव᳘त्यमेव᳘ म ऽएत᳘दात्म᳘नो भविष्यती᳘ति तथे᳘ति त᳘दस्मिन्नेत᳘दिन्द्राग्नी च व्विश्व᳘कर्मा च प्र᳘त्यदधुः॥ (शतम् ४४००)॥  
## ०७
(स्त᳘) त᳘द्यैषा᳘ मध्यमा᳘ स्वयमातृ᳘ण्णा॥  
(ण्णै) एत᳘दस्य त᳘दात्म᳘नस्तद्य᳘देताम᳘त्रोपद᳘धाति य᳘दे᳘वास्यै᳘षा ऽऽत्म᳘नस्त᳘दस्मिन्नेतत्प्र᳘तिदधाति त᳘स्मादेतामत्रो᳘पदधाति॥  
## ०८
(ती᳘) इ᳘न्द्राग्नी ऽअ᳘व्यथमानाम्॥  
(मि᳘) इ᳘ष्टकां दृᳫँ᳭हतं युवमि᳘ति य᳘थैव य᳘जुस्त᳘था ब᳘न्धुः पृष्ठे᳘न द्या᳘वापृथिवी᳘ ऽअन्त᳘रिक्षं च व्वि᳘बाधस ऽइ᳘ति पृष्ठे᳘न᳘ ह्येषा द्या᳘वापृथिवी᳘ ऽअन्त᳘रिक्षं च व्विबा᳘धते॥  
## ०९
व्विश्व᳘कर्मा त्वा सादयत्वि᳘ति॥  
व्विश्व᳘कर्मा᳘ ह्येतां᳘ तृती᳘यां चि᳘तिम᳘पश्यदन्त᳘रिक्षस्य पृष्ठे व्य᳘चस्वतीं प्र᳘थस्वतीमि᳘त्यन्त᳘रिक्षस्य᳘ ह्येत᳘त्पृष्ठं व्य᳘चस्वत्प्र᳘थस्वदन्त᳘रिक्षं यच्छान्त᳘रिक्षं दृᳫँ᳭हान्त᳘रिक्षं मा᳘ हिᳫँ᳭सीरि᳘त्यात्मा᳘नं यच्छात्मा᳘नं दृᳫँ᳭हात्मा᳘नं मा᳘ हिᳫँ᳭सीरि᳘त्येतत् [[???]]॥  
## १०
(द्वि᳘) व्वि᳘श्वस्मै प्राणा᳘यापाना᳘य॥  
व्व्याना᳘योदानाये᳘ति प्राणो वै᳘ स्वयमातृण्णा स᳘र्व्वस्मा उ वा᳘ ऽएत᳘स्मै प्राणः᳘ प्रतिष्ठा᳘यै चरि᳘त्राये᳘तीमे वै᳘ लोकाः᳘ स्वयमातृण्णा᳘ ऽइम᳘ ऽउ लोकाः᳘ प्रतिष्ठा᳘ चरि᳘त्रं व्वायु᳘ष्ट्वा ऽभि᳘पात्वि᳘ति व्वायु᳘ष्ट्वा ऽभि᳘गोपायत्वि᳘त्येत᳘न्मह्या᳘ स्वस्त्ये᳘ति महत्या᳘ स्वस्त्ये᳘त्येत᳘च्छर्दि᳘षा शं᳘तमेने᳘ति य᳘च्छर्दिः शं᳘तमं तेने᳘त्येत᳘त्सादयित्वा सू᳘ददोहसा᳘ ऽधिवदति त᳘स्योक्तो ब᳘न्धुर᳘थ सा᳘म गायति त᳘स्योप᳘रि ब᳘न्धुः॥  
## ११
(र᳘) अ᳘थ दि᳘श्या ऽउ᳘पदधाति॥  
दि᳘शो वै दि᳘श्या दि᳘श ऽए᳘वैतदु᳘पदधाति तद्या᳘भिरदो᳘ व्वायु᳘र्दिग्भिर᳘नन्तर्हिताभिरुपैत्ता᳘ ऽएतास्ता᳘ ऽए᳘वैतदुपदधाति [[???]] ता᳘ ऽउ ऽए᳘वामूः᳘ पुर᳘स्ताद्दर्भस्तम्बं᳘ च लोगेष्टकाश्चो᳘पदधात्यसौ वा᳘ ऽआदित्य᳘ ऽएता᳘ ऽअमुं त᳘दादित्यं᳘ दि᳘क्ष्वध्यूहति [[???]] दिक्षु᳘ चिनोति ता यत्त᳘त्रैव स्यु᳘र्बहिर्धा त᳘त्स्युर्बहि᳘र्धो वा᳘ ऽएतद्यो᳘नेरग्निकर्म य᳘त्पुरा᳘ पुष्करपर्ण्णात्ता य᳘दि᳘हात्दृ᳘त्योपद᳘धाति त᳘देना यो᳘नौ पुष्करपर्णे प्र᳘तिष्ठापयति त᳘थो हैता ऽअ᳘बहिर्धा भवन्ति ता ऽअ᳘नन्तर्हिताः स्वयमातृण्णा᳘या ऽउ᳘पदधात्यन्त᳘रिक्षं वै᳘ मध्यमा᳘ स्वयमातृण्णा᳘ ऽनन्तर्हितास्त᳘दन्त᳘रिक्षाद्दि᳘शो दधात्यु᳘त्तरा ऽउ᳘त्तरास्त᳘दन्त᳘रिक्षाद्दि᳘शो दधाति रेतःसि᳘चोर्व्वे᳘लयेमे वै᳘ रेतःसि᳘चावन᳘योस्तद्दि᳘शो दधाति त᳘स्मादन᳘योर्दि᳘शः सर्व्व᳘त ऽउ᳘पदधाति सर्व्व᳘तस्तद्दि᳘शो दधाति त᳘स्मात्सर्व्व᳘तो दि᳘शः सर्व्व᳘तः समी᳘चीः सर्व्व᳘तस्त᳘त्समी᳘चीर्दि᳘शो दधाति त᳘स्मात्सर्व्व᳘तः समी᳘च्यो दि᳘शः॥  
## १२
(शो) य᳘द्वेव दि᳘श्या ऽउपद᳘धाति॥  
छ᳘न्दाᳫँ᳭सि वै दि᳘शो गायत्री वै प्रा᳘ची दि᳘क्त्रिष्टुब्द᳘क्षिणा ज᳘गती प्रती᳘च्यनुष्टुबु᳘दीची पङ्क्ति᳘रूर्ध्वा᳘ पश᳘वो वै छ᳘न्दाᳫँ᳭स्यन्त᳘रिक्षं मध्यमा चि᳘तिरन्त᳘रिक्षे त᳘त्पशू᳘न्दधाति त᳘स्मादन्त᳘रिक्षायतनाः पश᳘वः॥  
## १३
(वो) य᳘द्वेव दि᳘श्या ऽउपद᳘धाति॥  
छ᳘न्दाᳫँ᳭सि वै दि᳘शः पश᳘वो वै छ᳘न्दाᳫँ᳭स्य᳘न्नं पश᳘वो म᳘ध्यं मध्यमा चि᳘तिर्मध्यतस्तद᳘न्नं दधाति ता ऽअ᳘नन्तर्हिताः स्वयमातृण्णा᳘या ऽउ᳘पदधाति प्राणो वै᳘ स्वयमातृण्णा᳘ ऽनन्तर्हितं त᳘त्प्राणाद᳘न्नं दधात्यु᳘त्तरा ऽउ᳘त्तरं त᳘त्प्राणाद᳘न्नं दधाति रेतःसि᳘चोर्व्वे᳘लया पृष्ट᳘यो वै᳘ रेतःसि᳘चौ म᳘ध्यमु पृष्ट᳘यो मध्यत᳘ ऽए᳘वास्मिन्नेतद᳘न्नं दधाति सर्व्व᳘त ऽउ᳘पदधाति सर्व्व᳘त ऽए᳘वास्मिन्नतद᳘न्नं दधाति॥  
## १४
रा᳘ज्ञ्यसि प्रा᳘ची दि᳘क्॥  
(ग्वि) व्विरा᳘डसि द᳘क्षिणा दि᳘क्सम्रा᳘डसि प्रती᳘ची दि᳘क्स्वरा᳘डस्यु᳘दीची दिग᳘धिपत्न्यसि बृहती दिगि᳘ति ना᳘मान्यासामेता᳘नि नामग्रा᳘हमे᳘वैना ऽएतदु᳘पदधाति ता ना᳘नोपद᳘धाति ना᳘ना सादयति ना᳘ना सू᳘ददोहसा᳘ ऽधिवदति ना᳘ना हि दि᳘शः॥  
