+++
title = "३"

+++
## ०१
अ᳘थ च्छन्द᳘स्या ऽउ᳘पदधाति॥  
पश᳘वो वै छ᳘न्दाᳫँ᳭स्यन्त᳘रिक्षं मध्यमा चि᳘तिरन्त᳘रिक्षे त᳘त्पशू᳘न्दधाति त᳘स्मादन्त᳘रिक्षायतनाः पश᳘वः॥  
## ०२
(वो) य᳘द्वेव᳘ च्छन्द᳘स्या ऽउपद᳘धाति॥  
पश᳘वो वै छ᳘न्दाᳫँ᳭स्य᳘न्नं पश᳘वो म᳘ध्यं मध्यमा चि᳘तिर्मध्यतस्तद᳘न्नं दधाति॥  
## ०३
ता द्वा᳘दश द्वादशो᳘पदधाति॥  
द्वा᳘दशाक्षरा वै ज᳘गती पश᳘वो वै ज᳘गत्यन्त᳘रिक्षं मध्यमा चि᳘तिरन्त᳘रिक्षे त᳘त्पशू᳘न्दधाति त᳘स्मादन्त᳘रिक्षायतनाः पश᳘वः॥  
## ०४
(वो) य᳘द्वेव द्वा᳘दश-द्वादश॥  
द्वा᳘दशाक्षरा वै ज᳘गती पश᳘वो वै ज᳘गत्य᳘न्नं पश᳘वो म᳘ध्यं मध्यमा चि᳘तिर्मध्यतस्तद᳘न्नं दधाति ता ऽअ᳘नन्तर्हिताः प्राणभृ᳘द्भ्य ऽउ᳘पदधात्य᳘नन्तर्हितं त᳘त्प्राणेभ्यो᳘ ऽन्नं दधात्यु᳘त्तरा ऽउ᳘त्तरं त᳘त्प्राणेभ्यो᳘ ऽन्नं दधाति॥  
## ०५
मा च्छ᳘न्द ऽइ᳘ति॥  
(त्य) अयं वै᳘ लोको᳘ मा ऽयᳫँ᳭ हि᳘ लोको᳘ मित᳘ ऽइव प्रमा च्छ᳘न्द ऽइ᳘त्यन्तरिक्षलोको वै᳘ प्र᳘मा ऽन्तरिक्षलो᳘को ह्यस्मा᳘ल्लोकात्प्र᳘मित ऽइव प्रतिमा च्छ᳘न्द ऽइ᳘त्यसौ वै᳘ लोकः᳘ प्रति᳘मैष᳘ ह्यन्तरिक्षलोके [[???]] प्र᳘तिमित ऽइवास्रीव᳘यश्छ᳘न्द ऽइत्य᳘न्नमस्रीव᳘यस्तद्य᳘देषु᳘ लोकेष्व᳘न्नं त᳘दस्रीवयो᳘ ऽथो य᳘देभ्यो᳘ लोकेभ्यो᳘ ऽन्नᳫँ᳭ स्र᳘वति त᳘दस्रीवयो ऽथा᳘तो नि᳘रुक्तान्येव च्छ᳘न्दाᳫँ᳭स्यु᳘पदधाति॥  
## ०६
पङ्क्तिश्छ᳘न्दः॥  
(ऽ) उष्णिक्छ᳘न्दो बृहती च्छ᳘न्दो ऽनुष्टुप्छ᳘न्दो व्विराट् छ᳘न्दो गायत्री च्छ᳘न्दस्त्रिष्टुप्छ᳘न्दो ज᳘गती च्छ᳘न्द ऽइ᳘त्येता᳘नि नि᳘रुक्तानि व्विरा᳘डष्टमानि च्छ᳘न्दाᳫँ᳭स्युपदधाति [[???]] पृथिवी च्छ᳘न्दो ऽन्त᳘रिक्षं च्छ᳘न्द ऽइ᳘ति या᳘न्येत᳘द्देव᳘त्यानि च्छ᳘न्दाᳫँ᳭सि ता᳘न्ये᳘वैतदु᳘पदधात्यग्नि᳘र्देव᳘ता व्वा᳘तो देवते᳘त्येता वै᳘ देव᳘ताश्छ᳘न्दाᳫँ᳭सि ता᳘न्ये᳘वैतदु᳘पदधाति॥  
## ०७
स वै नि᳘रुक्तानि चा᳘निरुक्तानि चो᳘पदधाति॥  
स यत्स᳘र्व्वाणि नि᳘रुक्तान्युपा᳘धास्यद᳘न्तवद्धा᳘न्नमभविष्यद᳘क्षेष्यत हा᳘थ यत्स᳘र्व्वाण्य᳘निरुक्तानि परो᳘ ऽक्षᳫँ᳭ हा᳘न्नमभविष्यन्न᳘ हैनद᳘द्रक्ष्यंश्चन नि᳘रुक्तानि चा᳘निरुक्तानि चो᳘पदधाति त᳘स्मान्नि᳘रुक्तम᳘न्नमद्य᳘मानं न᳘ क्षीयते॥  
## ०८
ता᳘नि वा᳘ ऽएता᳘नि॥  
त्री᳘णि द्वादशान्यु᳘पदधाति तत्ष᳘ट्त्रिᳫँ᳭शत्ष᳘ट्त्रिᳫँ᳭शदक्षरा बृह᳘त्येषा वै सा᳘ बृहती यां त᳘द्देवा᳘ ऽअन्त᳘रिक्षं बृहतीं᳘ तृती᳘यां चि᳘तिम᳘पश्यंस्त᳘स्या ऽएत᳘स्यै देवा᳘ ऽउत्तमाः [[???]]॥  
## ०९
(०) य᳘द्वे᳘वैता ऽइ᳘ष्टका ऽउपद᳘धाति॥  
प्रजा᳘पतेर्व्वि᳘स्रस्तात्स᳘र्व्वाणि भूता᳘नि स᳘र्व्वा दिशो᳘ ऽनु व्यु᳘दक्रामन्॥  
## १०
(न्त्स) स यः स᳘ प्रजा᳘पतिर्व्य᳘स्रᳫँ᳭सत॥  
(ता) अय᳘मेव स᳘ यो ऽय᳘मग्नि᳘श्चीयते᳘ ऽथ या᳘न्यस्मात्ता᳘नि भूता᳘नि व्व्युद᳘क्रामन्नेतास्ता᳘ ऽइ᳘ष्टकास्तद्य᳘देता᳘ ऽउपद᳘धाति या᳘न्येवास्मात्ता᳘नि [[???]] भूता᳘नि व्व्युद᳘क्रामंस्ता᳘न्यस्मिन्नेतत्प्र᳘तिदधाति॥  
## ११
तद्या द᳘श प्रथमा᳘ ऽउपद᳘धाति॥  
स᳘ चन्द्र᳘मास्ता द᳘श भवन्ति द᳘शाक्षरा व्विराड᳘न्नं व्विराड᳘न्नमु चन्द्र᳘मा ऽअ᳘थ या ऽउ᳘त्तराः ष᳘ट्त्रिᳫँ᳭शदर्धमासा᳘श्च ते मा᳘साश्च च᳘तुर्विᳫँ᳭शतिरर्धमासा द्वा᳘दश मा᳘साश्चन्द्र᳘मा वै᳘ संव्वत्सरः स᳘र्व्वाणि भूता᳘नि॥  
## १२
तं य᳘त्र देवाः᳘ सम᳘स्कुर्वन्॥  
(र्वंस्त᳘) त᳘दस्मिन्नेता᳘नि स᳘र्व्वाणि भूता᳘नि मध्य᳘तो ऽदधुस्त᳘थै᳘वास्मिन्नय᳘मेत᳘द्दधाति ता ऽअ᳘नन्तर्हिता ऽऋत᳘व्याभ्य ऽउ᳘पदधात्यृतु᳘षु तत्स᳘र्व्वाणि भूता᳘नि प्र᳘तिष्ठापयति॥  
