+++
title = "४"

+++
## ०१
अ᳘थ स्वयमातृण्णा᳘सु सा᳘मानि गायति॥  
(ती) इमे वै᳘ लोकाः᳘ स्वयमातृण्णास्ता᳘ ऽएताः श᳘र्करास्ता᳘ देवा᳘ ऽउपधा᳘यैतादृ᳘शीरे᳘वापश्यन्य᳘थैताः शु᳘ष्काः श᳘र्कराः᳘॥  
## ०२
(स्ते) ते ऽब्रुवन्॥  
(न्नु᳘) उ᳘प त᳘ज्जानीत य᳘थैषु᳘ लोके᳘षु र᳘समुपजी᳘वनं द᳘धामे᳘ति᳘ ते ऽब्रुवंश्चेत᳘यध्वमि᳘ति चि᳘तिमिच्छते᳘ति वाव त᳘दब्रुवंस्त᳘दिच्छत य᳘थैषु᳘ लोके᳘षु र᳘समुपजी᳘वनं द᳘धामे᳘ति॥  
## ०३
ते᳘ चेत᳘यमानाः॥  
(ऽ) एता᳘नि सा᳘मान्यपश्यंस्ता᳘न्यगायंस्तै᳘रेषु लोके᳘षु र᳘समुपजी᳘वनमदधुस्त᳘थै᳘वैतद्य᳘जमानो य᳘देता᳘नि सा᳘मानि गा᳘यत्ये᳘ष्वे᳘वैत᳘ल्लोके᳘षु र᳘समुपजी᳘वनं दधाति॥  
## ०४
स्वयमातृण्णा᳘सु गायति॥  
(ती) इमे वै᳘ लोकाः᳘ स्वयमातृण्णा᳘ ऽए᳘ष्वे᳘वैत᳘ल्लोके᳘षु र᳘समुपजी᳘वनं दधाति॥  
## ०५
स वै भूर्भु᳘वः स्वरि᳘ति [[???]]॥  
(त्ये) एता᳘सु व्या᳘त्दृतिषु गायति भूरि᳘ति वा᳘ ऽअयं᳘ लोको भु᳘व ऽइ᳘त्यन्तरिक्षलोकः᳘ स्व᳘रित्यसौ᳘ लोक᳘ ऽए᳘ष्वे᳘वैत᳘ल्लोके᳘षु र᳘समुपजी᳘वनं दधाति॥  
## ०६
ता᳘नि वै ना᳘नाप्रस्तावानि॥  
समान᳘निधनानि ता᳘नि यन्ना᳘नाप्रस्तावानि ना᳘ना ह्य᳘पश्यन्न᳘थ य᳘त्समान᳘निधनान्ये᳘का᳘ ह्येव᳘ यज्ञ᳘स्य प्रतिष्ठै᳘कं निध᳘नᳫँ᳭ स्वर्ग᳘ एव᳘ लोकस्त᳘स्मा᳘त्स्वर्ज्योतिर्निधनानि [[???]]॥  
## ०७
(न्य᳘) अथै᳘नᳫँ᳭ हिरण्यशकलैः प्रो᳘क्षति॥  
(त्य᳘) अ᳘त्रैष स᳘र्व्वो ऽग्निः सं᳘स्कृतस्त᳘स्मिन्देवा᳘ ऽएत᳘दमृ᳘तᳫँ᳭ रूप᳘मुत्तम᳘दधुस्त᳘थै᳘वास्मिन्नय᳘मेत᳘दमृ᳘तᳫँ᳭ रूप᳘मुत्तमं᳘ दधाति॥  
## ०८
य᳘द्वे᳘वैनᳫँ᳭ हिरण्यशकलैः᳘ प्रोक्ष᳘ति॥  
(त्ये) एतद्वा᳘ ऽअस्मिन्न᳘दो ऽमूं᳘ पुर᳘स्ताद्र᳘म्यां तनूं᳘ मध्यतो᳘ दधाति रुक्मं᳘ च पु᳘रुषं चा᳘थैनमेतत्स᳘र्व्वमे᳘वोप᳘रिष्टाद्र᳘म्यया [[???]] त᳘न्वा प्र᳘च्छादयति॥  
## ०९
द्वा᳘भ्यां द्वाभ्याᳫँ᳭ शता᳘भ्याम्॥  
(न्द्वि) द्विपाद्य᳘जमानो य᳘जमानो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वास्मिन्नेत᳘दमृ᳘तᳫँ᳭ रूप᳘मुत्तमं᳘ दधाति प᳘ञ्चकृ᳘त्वः प᳘ञ्चचितिको ऽग्निः प᳘ञ्च ऽर्त᳘वः संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वास्मिन्नेत᳘दमृ᳘तᳫँ᳭ रूप᳘मुत्तमं᳘ दधाति सह᳘स्रेण स᳘र्व्वं वै᳘ सह᳘स्रᳫँ᳭ स᳘र्व्वेणै᳘वास्मिन्नेत᳘दमृ᳘तᳫँ᳭ रूप᳘मुत्तमं᳘ दधाति॥  
## १०
पश्चाद᳘ग्रे प्राङ्ति᳘ष्ठन्॥  
(न्न᳘) अ᳘थोत्तरतो᳘ दक्षिणा᳘ ऽथ पुर᳘स्तात्प्रत्यङ्ङ᳘थ जघ᳘नेन परी᳘त्य दक्षिणत ऽउ᳘दङ्ति᳘ष्ठंस्त᳘द्दक्षिणावृत्तद्धि᳘ देवत्रा᳘ ऽथानुपरी᳘त्य पश्चात्प्राङ्ति᳘ष्ठंस्त᳘थो हास्यैतत्प्रा᳘गेव क᳘र्म कृतं᳘ भवति॥  
## ११
सह᳘स्रस्य प्र᳘मा ऽसि॥  
सह᳘स्रस्य प्रति᳘मा ऽसि सह᳘स्रस्यो᳘न्मा ऽसि साह᳘स्रो ऽसि सह᳘स्राय त्वे᳘ति स᳘र्व्वं वै᳘ सह᳘स्रᳫँ᳭ स᳘र्व्वमसि स᳘र्व्वस्मै त्वे᳘त्येतत् [[???]]॥  
## १२
(द) अथा᳘तश्चितिपुरीषा᳘णामेव᳘ मीमा᳘ᳫँ᳘सा॥  
(सा ऽय᳘) अय᳘मेव᳘ लोकः᳘ प्रथमा चि᳘तिः पश᳘वः पु᳘रीषं य᳘त्प्रथमां चि᳘तिं पु᳘रीषेण प्रच्छाद᳘यतीमं त᳘ल्लोकं᳘ पशुभिः [[???]] प्र᳘च्छादयति॥  
## १३
(त्य) अन्त᳘रिक्षमेव᳘ द्विती᳘या चि᳘तिः॥  
(र्व्व᳘) व्व᳘याᳫँ᳭सि पु᳘रीषं य᳘द्द्विती᳘यां चि᳘तिं पु᳘रीषेण प्रच्छाद᳘यत्यन्त᳘रिक्षं तद्व᳘योभिः प्र᳘च्छादयति॥  
## १४
द्यौ᳘रेव᳘ तृती᳘या चि᳘तिः॥  
(र्न᳘) न᳘क्षत्राणि पु᳘रीषं य᳘त्तृती᳘यां चि᳘तिं पु᳘रीषेण प्रच्छाद᳘यति दि᳘वं तन्न᳘क्षत्रैः प्र᳘च्छादयति॥  
## १५
यज्ञ᳘ ऽएव᳘ चतुर्थी चि᳘तिः॥  
(र्द᳘) द᳘क्षिणाः पु᳘रीषं य᳘च्चतुर्थीं चि᳘तिं पु᳘रीषेण प्रच्छाद᳘यति यज्ञं तद्द᳘क्षिनाभिः प्र᳘च्छादयति॥  
## १६
य᳘जमान ऽएव᳘ पञ्चमी चि᳘तिः॥  
प्रजा पु᳘रीषं य᳘त्पञ्चमीं चि᳘तिं पु᳘रीषेण प्रच्छाद᳘यति य᳘जमानं त᳘त्प्रज᳘या प्र᳘च्छादयति॥  
## १७
स्वर्ग᳘ ऽएव᳘ लोकः᳘ षष्ठी चि᳘तिः॥  
(र्दे) देवाः पु᳘रीषं य᳘त्षष्ठीं चि᳘तिं पु᳘रीषेण प्रच्छाद᳘यति स्वर्गं त᳘ल्लोकं᳘ देवैः प्र᳘च्छादयति॥  
## १८
(त्य) अमृ᳘तमेव᳘ सप्तमी चि᳘तिः॥ 
(स्ता᳘) ता᳘मुत्तमामु᳘पदधात्यमृ᳘तं त᳘दस्य स᳘र्व्वस्योत्तमं᳘ दधाति त᳘स्मादस्य स᳘र्व्वस्यामृ᳘तमुत्तमं त᳘स्माद्देवा ऽअ᳘नन्तर्हितास्त᳘स्मादु᳘ ते ऽमृ᳘ता ऽइ᳘त्यधिदेवतम् [[???]]॥  
## १९
(म᳘) अ᳘थाध्यात्म᳘म्॥  
यै᳘वेयं᳘ प्रतिष्ठा य᳘श्चायम᳘वाङ्प्राणस्स᳘त्प्रथमा चि᳘तिर्माᳫँ᳭सं पु᳘रीषं य᳘त्प्रथमां चि᳘तिं पु᳘रीषेण प्रच्छाद᳘यत्येत᳘स्य त᳘दात्मनो [[???]] माᳫँ᳭सैः सं᳘छादयती᳘ष्टका ऽउपधा᳘यास्थी᳘ष्टका ऽअ᳘स्थि त᳘न्माᳫँ᳭सैः सं᳘छादयति᳘ नाध᳘स्तात्सं᳘छादयति त᳘स्मादिमे᳘ प्राणा᳘ ऽअध᳘स्ताद᳘संछन्ना ऽउप᳘रिष्टात्तु प्र᳘च्छादयत्येत᳘दस्य तदात्म᳘न ऽउप᳘रिष्टान्माᳫँ᳭सैः [[???]] सं᳘छादयति त᳘स्मादस्यैत᳘दात्म᳘न ऽउप᳘रिष्टान्माᳫँ᳭सैः सं᳘छन्नं ना᳘वकाशते॥  
## २०
य᳘दूर्ध्वं᳘ प्रतिष्ठा᳘या ऽअवाची᳘नं म᳘ध्यात्॥  
(त्त᳘) त᳘द्द्विती᳘या चि᳘तिर्माᳫँ᳭सं पु᳘रीषं य᳘द्द्विती᳘यां चि᳘तिं पु᳘रीषेण प्रच्छाद᳘यत्येत᳘दस्य त᳘दात्म᳘नो माᳫँ᳭सैः सं᳘छादयती᳘ष्टका ऽउपधा᳘यास्थी᳘ष्टका ऽअ᳘स्थि त᳘न्माᳫँ᳭सैः सं᳘छादयति पु᳘रीष ऽउ᳘पदधाति पु᳘रीषेण प्र᳘च्छादयत्येत᳘दस्य त᳘दात्म᳘न ऽउभय᳘तो माᳫँ᳭सैः सं᳘छादयति त᳘स्मादस्यैत᳘दात्म᳘न ऽउभय᳘तो माᳫँ᳭सैः सं᳘छन्नं ना᳘वकाशते॥  
## २१
म᳘ध्यमेव᳘ तृती᳘या चि᳘तिः॥  
(र्य᳘) य᳘दूर्ध्वं म᳘ध्यादवाची᳘नं ग्रीवा᳘भ्यस्त᳘च्चतुर्थी चि᳘तिर्ग्रीवा᳘ ऽएव᳘ पञ्चमी चि᳘तिः शि᳘र ऽएव᳘ षष्ठी चि᳘तिः प्राणा᳘ ऽएव᳘ सप्तमी चि᳘तिस्ता᳘मुत्तमामु᳘पदधाति प्राणांस्त᳘दस्य स᳘र्व्वस्योत्तमा᳘न्दधाति त᳘स्मादस्य स᳘र्व्वस्य प्राणा᳘ ऽउत्तमाः पु᳘रीष ऽउ᳘पदधाति माᳫँ᳭सं वै पु᳘रीषं माᳫँ᳭से᳘न त᳘त्प्राणान्प्र᳘तिष्ठापयति᳘ नोप᳘रिष्टात्प्र᳘च्छादयति त᳘स्मादिमे᳘ प्राणा᳘ ऽउप᳘रिष्टाद᳘संछन्नाः॥  
