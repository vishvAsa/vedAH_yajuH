+++
title = "२"

+++
## ०१
अ᳘थ पश्चा᳘त्॥  
(द) अयं᳘ पश्चा᳘द्विश्व᳘व्यचा ऽइ᳘त्यसौ वा᳘ ऽआदित्यो᳘ व्विश्व᳘व्यचा यदा᳘ ह्ये᳘वैष᳘ ऽउदेत्य᳘थेदᳫँ᳭ स᳘र्व्वं व्व्य᳘चो भवति तद्यत्तमा᳘ह पश्चादि᳘ति त᳘स्मादेतं᳘ प्रत्य᳘ञ्चमेव य᳘न्तं पश्यन्ति च᳘क्षुर्हादित्यो᳘ भूत्वा᳘ पश्चा᳘त्तस्थौ त᳘देव त᳘द्रूपमु᳘पदधाति॥  
## ०२
त᳘स्य च᳘क्षुर्व्वैश्वव्यचसमि᳘ति॥  
च᳘क्षुस्त᳘स्माद्रूपा᳘दादित्यान्नि᳘रमिमीत व्वर्षा᳘श्चाक्षुष्य᳘ ऽइ᳘ति व्वर्षा᳘ऋतुं च᳘क्षुषो नि᳘रमिमीत ज᳘गती व्वार्षी᳘ति ज᳘गतीं छ᳘न्दो व्वर्षा᳘भ्य ऽऋतोर्नि᳘रमिमीत ज᳘गत्या ऽऋ᳘क्सममि᳘ति ज᳘गत्यै छ᳘न्दस ऽऋ᳘क्समᳫँ᳭ सा᳘म नि᳘रमिमीत᳘ ऽर्क्समाच्छुक्र ऽइत्यृक्समात्सा᳘म्नः [[???]] शुक्रं ग्र᳘हं नि᳘रमिमीत शुक्रा᳘त्सप्तदश ऽइ᳘ति शुक्राद्ग्र᳘हात्सप्तदशᳫँ᳭ स्तो᳘मं नि᳘रमिमीत सप्तदशा᳘द्वैरूपमि᳘ति सप्तदशात्स्तो᳘माद्वैरूपं᳘ पृष्ठं नि᳘रमिमीत॥  
## ०३
जम᳘दग्निर्ऋ᳘षिरि᳘ति॥  
च᳘क्षुर्व्वै᳘ जम᳘दग्निर्ऋ᳘षिर्य᳘देनेन ज᳘गत्प᳘श्यत्य᳘थो मनुते त᳘स्माच्च᳘क्षुर्जम᳘दग्निर्ऋ᳘षिः प्रजा᳘पतिगृहीतया त्वये᳘ति प्रजा᳘पतिसृष्टया त्वये᳘त्येतच्च᳘क्षुर्गृह्णामि प्रजा᳘भ्य ऽइ᳘ति च᳘क्षुः पश्चात्प्रा᳘पादयत नानो᳘पदधाति ये᳘ नाना कामाश्च᳘क्षुषि तांस्त᳘द्दधाति सकृ᳘त्सादयत्ये᳘कं तच्च᳘क्षुः करोत्य᳘थ यन्ना᳘ना साद᳘येच्च᳘क्षुर्ह व्वि᳘च्छिन्द्या᳘त्सैषा᳘ त्रिव्वृदि᳘ष्टका त᳘स्योक्तो ब᳘न्धुः॥  
## ०४
(र᳘) अ᳘थोत्तरतः᳘॥  
(ऽ) इद᳘मुत्तरा᳘त्स्वरि᳘ति [[???]] दि᳘शो वा᳘ ऽउत्तरात्तद्यत्ता ऽआ᳘होत्तरादित्यु᳘त्तरा᳘ ह्यस्मात्स᳘र्व्वस्माद्दिशो᳘ ऽथ [[???]] य᳘त्स्वरित्या᳘ह [[???]] स्वर्गो हि᳘ लोको दि᳘शः श्रो᳘त्रᳫँ᳭ ह दि᳘शो भू᳘त्वोत्तरत᳘स्तस्थौ त᳘देव त᳘द्रूपमु᳘पदधाति॥  
## ०५
त᳘स्य श्रो᳘त्रᳫँ᳭ सौवमि᳘ति॥  
श्रो᳘त्रं त᳘स्माद्रूपा᳘द्दिग्भ्यो नि᳘रमिमीत शर᳘च्छ्रौत्री᳘ति शर᳘दमृतुᳫँ᳭ श्रो᳘त्रान्नि᳘रमिमीतानुष्टु᳘प्शारदी᳘त्यनुष्टु᳘भं छ᳘न्दः शर᳘द ऽऋतोर्नि᳘रमिमीतानुष्टु᳘भ ऽऐडमि᳘त्यनुष्टु᳘भश्छ᳘न्दस ऽऐडᳫँ᳭ सा᳘म नि᳘रमिमीतैडान्मन्थी᳘त्यैडा᳘त्सा᳘म्नो [[???]] मन्थि᳘नं ग्र᳘हं नि᳘रमिमीत मन्थि᳘न ऽएकविᳫँ᳭श ऽइ᳘ति मन्थि᳘नो ग्र᳘हादेकविᳫँ᳭शᳫँ᳭ स्तो᳘मं नि᳘रमिमीतैकविᳫँ᳭शा᳘द्वैराजमि᳘त्येकविᳫँ᳭शात्स्तो᳘माद्वैराजं᳘ पृष्ठं नि᳘रमिमीत॥  
## ०६
व्विश्वा᳘मित्र ऽऋ᳘षिरि᳘ति॥  
श्रो᳘त्रं वै᳘ व्विश्वा᳘मित्र ऽऋ᳘षिर्य᳘देनेन सर्व्व᳘तः शृणोत्य᳘थो य᳘दस्मै सर्व्व᳘तो मित्रं भ᳘वति त᳘स्माच्छ्रो᳘त्रं व्विश्वा᳘मित्र ऽऋ᳘षिः प्रजा᳘पतिगृहीतया त्वये᳘ति प्रजा᳘पतिसृष्टया त्वये᳘त्येतच्छ्रो᳘त्रं गृह्णामि प्रजा᳘भ्य ऽइ᳘ति श्रो᳘त्रमुत्तरतः प्रा᳘पादयत नानो᳘पदधाति ये᳘ नाना कामाः श्रो᳘त्रे तांस्त᳘द्दधाति सकृ᳘त्सादयत्ये᳘कं तच्छ्रो᳘त्रं करोत्य᳘थ यन्ना᳘ना साद᳘येच्छ्रो᳘त्रᳫँ᳭ ह व्वि᳘च्छिन्द्या᳘त्सैषा᳘ त्रिव्वृदि᳘ष्टका त᳘स्योक्तो ब᳘न्धुः॥  
## ०७
(र᳘) अ᳘थ म᳘ध्ये॥  
(ध्य ऽ) इय᳘मुप᳘रि मतिरि᳘ति चन्द्र᳘मा वा᳘ ऽउप᳘रि तद्यत्तमा᳘होपरी᳘त्युप᳘रि हि᳘ चन्द्र᳘मा ऽअ᳘थ य᳘न्मतिरित्या᳘ह व्वाग्वै᳘ मति᳘र्व्वाचा᳘ हीदᳫँ᳭ स᳘र्व्वं मनुते व्वा᳘ग्घ चन्द्र᳘मा भू᳘त्वोप᳘रिष्टात्तस्थौ त᳘देव त᳘द्रूपमु᳘पदधाति॥  
## ०८
त᳘स्यै व्वा᳘ङ्मात्ये᳘ति॥  
व्वा᳘चं त᳘स्माद्रूपा᳘च्चन्द्र᳘मसो नि᳘रमिमीत हेमन्तो᳘ व्वाच्य ऽइ᳘ति हेमन्त᳘मृतुं᳘ व्वाचो नि᳘रमिमीत पङ्क्ति᳘र्हैमन्ती᳘ति पङ्क्तिं च्छ᳘न्दो हेमन्ता᳘दृतोर्नि᳘रमिमीत पङ्क्त्यै᳘ निध᳘नवदि᳘ति पङ्क्त्यै छ᳘न्दसो निध᳘नवत्सा᳘म नि᳘रमिमीत निध᳘नवत ऽआग्रयण ऽइ᳘ति निध᳘नवतः सा᳘म्न ऽआग्रयणं ग्र᳘हं नि᳘रमिमीताग्रयणा᳘त्त्रिणवत्रयस्त्रिᳫँ᳭शावि᳘त्याग्रयणाद्ग्र᳘हात्त्रिणवत्रयस्त्रिᳫँ᳭शौ स्तो᳘मौ नि᳘रमिमीत त्रिणवत्रयस्त्रिᳫँ᳭शा᳘भ्याᳫँ᳭ शाक्वररैवते ऽइ᳘ति त्रिणवत्रयस्त्रिᳫँ᳭शा᳘भ्याᳫँ᳭ स्तो᳘माभ्याᳫँ᳭ शाक्वररैवते᳘ पृष्ठे नि᳘रमिमीत॥  
## ०९
व्विश्व᳘कर्म ऽऋ᳘षिरि᳘ति॥  
व्वाग्वै᳘ व्विश्व᳘कर्म᳘ ऽर्षिर्व्वाचा᳘ हीदᳫँ᳭ स᳘र्व्वं कृतं त᳘स्माद्वा᳘ग्विश्व᳘कर्म᳘ ऽर्षिः प्रजा᳘पतिगृहीतया त्वये᳘ति प्रजा᳘पतिसृष्टया त्वये᳘त्येतद्वा᳘चं गृह्णामि प्रजा᳘भ्य ऽइ᳘ति व्वा᳘चमुप᳘रिष्टात्प्रा᳘पादयत नानो᳘पदधाति ये᳘ नाना कामा᳘ व्वाचि तांस्त᳘द्दधाति सकृ᳘त्सादयत्ये᳘कां तद्वा᳘चं करोत्य᳘थ यन्ना᳘ना साद᳘येद्वा᳘चᳫँ᳭ ह व्वि᳘च्छिन्द्या᳘त्सैषा᳘ त्रिव्वृदि᳘ष्टका त᳘स्यो᳘क्तो ब᳘न्धुः॥  
## १०
(रे) एतद्वै तद᳘न्नम्॥  
यत्त᳘त्प्राणा᳘श्च᳘ प्रजा᳘पतिश्चा᳘सृजन्तैता᳘वान्वै स᳘र्व्वो यज्ञो᳘ यज्ञ᳘ ऽउ देवा᳘नाम᳘न्नम्॥  
## ११
(न्ता) ता द᳘शदशो᳘पदधाति॥  
द᳘शाक्षरा व्विरा᳘ड्विरा᳘डु कृत्स्नम᳘न्नᳫँ᳭ स᳘र्व्वमे᳘वास्मिन्नेत᳘त्कृत्स्नम᳘न्नं दधाति सर्व्व᳘त ऽउ᳘पदधाति सर्व्व᳘त ऽए᳘वास्मिन्नेत᳘त्कृत्स्नम᳘न्नं दधाति ता᳘ हैता᳘ व्विरा᳘ज ऽएता᳘न्प्राणा᳘न्बिभ्रति य᳘त्प्राणान्बि᳘भ्रति त᳘स्मात्प्राणभृ᳘तः॥  
