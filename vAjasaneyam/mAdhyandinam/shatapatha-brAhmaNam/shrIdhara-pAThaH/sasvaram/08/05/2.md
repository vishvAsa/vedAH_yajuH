+++
title = "२"

+++
## ०१
अ᳘थ च्छन्द᳘स्या ऽउ᳘पदधाति॥  
(त्ये) एतद्वै᳘ प्रजा᳘पतिः पाप्म᳘नो मृत्यो᳘र्मुक्त्वा᳘ ऽन्नमैच्छत्त᳘स्मादु हैत᳘दुपतापी व्व᳘सीयान्भूत्वा᳘ ऽन्नमिच्छति त᳘स्मिन्ना᳘शᳫँ᳭सन्ते᳘ ऽन्नमिच्छति जीविष्यती᳘ति त᳘स्मै देवा᳘ ऽएतद᳘न्नं प्रा᳘यच्छन्नेता᳘श्छन्द᳘स्याः पश᳘वो वै᳘ छन्दाᳫँ᳭स्य᳘न्नं पश᳘वस्ता᳘न्यस्मा ऽअच्छदयंस्ता᳘नि य᳘दस्मा ऽअ᳘च्छदयंस्त᳘स्माच्छ᳘न्दाᳫँ᳭सि॥  
## ०२
ता द᳘श दशो᳘पदधाति॥  
द᳘शा ऽक्षरा व्विरा᳘ड्विरा᳘डु कृत्स्नम᳘न्नᳫँ᳭ स᳘र्व्वमे᳘वास्मिन्नेत᳘त्कृत्स्नम᳘न्नं दधाति सर्व्व᳘त ऽउ᳘पदधाति सर्व्व᳘त ऽए᳘वास्मिन्नेत᳘त्कृत्स्न᳘मन्नं दधाति॥  
## ०३
(त्ये᳘) ए᳘वश्छ᳘न्द ऽइ᳘ति॥  
(त्य) अयं वै᳘ लोक ऽए᳘वश्छ᳘न्दो व्व᳘रिवश्छ᳘न्द ऽइ᳘त्यन्त᳘रिक्षं वै व्व᳘रिवश्छ᳘न्दः शम्भूश्छ᳘न्द ऽइ᳘ति द्यौर्व्वै᳘ शम्भूश्छ᳘न्दः परिभूश्छ᳘न्द ऽइ᳘ति दि᳘शो वै᳘ परिभूश्छ᳘न्द ऽआच्छच्छ᳘न्द ऽइत्य᳘न्नं वा᳘ ऽआच्छच्छ᳘न्दो म᳘नश्छ᳘न्द ऽइ᳘ति प् रजा᳘पतिर्वै म᳘नश्छ᳘न्दो व्य᳘चश्छ᳘न्द ऽइ᳘त्यसौ वा᳘ ऽआदित्यो व्य᳘चश्छ᳘न्दः॥  
## ०४
सि᳘न्धुश्छ᳘न्द ऽइ᳘ति॥  
प्राणो वै सि᳘न्धुश्छ᳘न्दः समुद्रश्छ᳘न्द ऽइ᳘ति म᳘नो वै᳘ समुद्रश्छ᳘न्दः सरिरं छ᳘न्द ऽइ᳘ति व्वाग्वै᳘ सरिरं छ᳘न्दः ककुप्छ᳘न्द ऽइ᳘ति प्राणो वै᳘ ककुप्छ᳘न्दस्त्रिककुप्छ᳘न्द ऽइ᳘त्युदानो वै᳘ त्रिककुप्छ᳘न्दः काव्यं छ᳘न्द ऽइ᳘ति त्रयी वै᳘ व्विद्या᳘ काव्यं छ᳘न्दो ऽङ्कुपं छ᳘न्द ऽइत्या᳘पो वा᳘ ऽअङ्कुपं छ᳘न्दो ऽक्ष᳘रपङ्क्तिश्छ᳘न्द ऽइ᳘त्यसौ वै᳘ लो᳘को ऽक्ष᳘रपङ्क्तिश्छ᳘न्दः पद᳘पङ्क्तिश्छ᳘न्द ऽइ᳘त्ययं वै᳘ लोकः᳘ पद᳘पङ्क्तिश्छ᳘न्दो व्विष्टार᳘पङ्क्तिश्छ᳘न्द ऽइ᳘ति दि᳘शो वै᳘ व्विष्टार᳘पङ्क्तिश्छ᳘न्दः क्षुरो भ्र᳘जश्छ᳘न्द ऽइ᳘त्यसौ वा᳘ ऽआदित्यः᳘ क्षुरो भ्र᳘जश्छ᳘न्द ऽआच्छच्छ᳘न्दः प्रच्छच्छ᳘न्द ऽइत्य᳘न्नं वा᳘ ऽआच्छच्छन्दो᳘ ऽन्नं प्रच्छच्छ᳘न्दः॥  
## ०५
संयच्छ᳘न्द ऽइ᳘ति॥  
रा᳘त्रिर्व्वै᳘ संयच्छ᳘न्दो व्वियच्छ᳘न्द ऽइत्य᳘हर्व्वै᳘ व्वियच्छ᳘न्दो बृहच्छ᳘न्द ऽइ᳘त्यसौ वै᳘ लोको᳘ बृहच्छ᳘न्दो रथन्तरं छ᳘न्द ऽइ᳘त्ययं वै᳘ लोको᳘ रथन्तरं छ᳘न्दो निकायश्छ᳘न्द ऽइ᳘ति व्वायुर्व्वै᳘ निकायश्छ᳘न्दो व्वि᳘वधश्छ᳘न्द ऽइ᳘त्यन्त᳘रिक्षं वै व्वि᳘वधश्छ᳘न्दो गि᳘रश्छ᳘न्द ऽइत्य᳘न्नं वै गि᳘रश्छ᳘न्दो भ्र᳘जश्छ᳘न्द ऽइ᳘त्यग्निर्वै भ्र᳘जश्छ᳘न्दः सᳫँ᳭स्तुप्छ᳘न्दो ऽनुष्टुप्छ᳘न्द ऽइ᳘ति व्वा᳘गेव सᳫँ᳭स्तुप्छ᳘न्दो व्वा᳘गनुष्टुप्छ᳘न्द ऽए᳘वश्छ᳘न्दो व्व᳘रिवश्छ᳘न्द ऽइ᳘ति त᳘स्योक्तो ब᳘न्धुः॥  
## ०६
(र्व्व᳘) व्व᳘यश्छ᳘न्द ऽइ᳘ति॥  
(त्य᳘) अ᳘न्नं वै व्व᳘यश्छ᳘न्दो व्वयस्कृच्छ᳘न्द ऽइ᳘त्यग्निर्वै᳘ व्वयस्कृच्छ᳘न्दो व्वि᳘ष्पर्धाश्छ᳘न्द ऽइ᳘त्यसौ वै᳘ लोको व्वि᳘ष्पर्धाश्छ᳘न्दो व्विशालं छ᳘न्द ऽइ᳘त्ययं᳘ वै᳘ लोको᳘ व्विशालं छ᳘न्दश्छदिश्छ᳘न्द ऽइ᳘त्यन्त᳘रिक्षं वै᳘ छदिश्छ᳘न्दो दूरोहणं छ᳘न्द ऽइ᳘त्यसौ वा᳘ ऽआदित्यो᳘ दूरोहणं छ᳘न्दस्तन्द्रं छ᳘न्द ऽइ᳘ति पङ्क्तिर्व्वै᳘ तन्द्रं छ᳘न्दो ऽङ्काङ्कं छ᳘न्द ऽइत्या᳘पो वा᳘ ऽअङ्काङ्कं छ᳘न्दः॥  
## ०७
(स्त) तद्याः᳘ पुर᳘स्तादुपद᳘धाति॥  
प्राणस्ता᳘सां प्रथमा᳘ व्यानो᳘ द्विती᳘योदान᳘स्तृती᳘योदान᳘श्चतुर्थी᳘ [[???]] व्व्यानः᳘ पञ्चमी᳘ प्राणः᳘ षष्ठी᳘ प्राणः᳘ सप्तमी᳘ व्व्या᳘नो ऽष्ट᳘म्युदानो᳘ नवमी य᳘जमान ऽएवा᳘त्र दशमी स᳘ ऽएष य᳘जमान ऽएत᳘स्यां व्विराज्य᳘ध्यूढः प्र᳘तिष्ठितः प्राणम᳘य्यामर्व्वा᳘चीश्च᳘ प᳘राचीश्चो᳘पदधाति त᳘स्मादिमे᳘ प्राणा᳘ ऽअर्व्वा᳘ञ्चश्च प᳘राञ्चश्च॥  
## ०८
(श्चा᳘) अ᳘थ या᳘ दक्षिण᳘तः॥  
(तो ऽ) अग्निस्ता᳘सां प्रथमा᳘ व्वायु᳘र्द्विती᳘या ऽऽदित्य᳘स्तृती᳘या ऽऽदित्य᳘श्चतुर्थी᳘ व्वायुः᳘ पञ्चम्य᳘ग्निः᳘ ष᳘ष्ठ्यग्निः᳘ [[???]] सप्तमी᳘ व्वायु᳘रष्ट᳘म्यादित्यो᳘ नवमी य᳘जमान ऽएवा᳘त्र दशमी स᳘ ऽएष य᳘जमान ऽएत᳘स्यां व्विराज्य᳘धूढः प्र᳘तिष्ठितो देवताम᳘य्यामर्व्वा᳘चीश्च प᳘राचीश्चो᳘पदधाति त᳘स्मादेते᳘ देवा᳘ ऽअर्व्वा᳘ञ्चश्च प᳘राञ्चश्च॥  
## ०९
(श्चा᳘) अ᳘थ याः᳘ पश्चा᳘त्॥  
(द) अयं᳘ लोकस्ता᳘सां प्रथ᳘मा ऽन्त᳘रिक्षं द्विती᳘या द्यौ᳘स्तृती᳘या द्यौ᳘श्चतु᳘र्थ्यन्त᳘रिक्षं पञ्चम्ययं᳘ [[???]] लोकः᳘ ष᳘ष्ठ्ययं᳘ [[???]] लोकः᳘ सप्त᳘म्यन्त᳘रिक्षमष्टमी [[???]] द्यौ᳘र्नवमी य᳘जमान ऽएवा᳘त्र दशमी स᳘ ऽएष य᳘जमान ऽएत᳘स्यां विराज्य᳘ध्यूढः प्र᳘तिष्ठितो लोकम᳘य्यामर्व्वा᳘चीश्च प᳘राचीश्चो᳘पदधाति त᳘स्मादिमे᳘ लोका᳘ ऽअर्व्वा᳘ञ्चश्च प᳘राञ्चश्च॥  
## १०
(श्चा᳘) अ᳘थ या᳘ ऽउत्त᳘रतः [[???]]॥  
(तो) ग्रीष्मस्ता᳘सां प्रथमा᳘ व्वर्षा᳘ द्विती᳘या हेमन्त᳘स्तृती᳘या हेमन्त᳘श्चतुर्थी᳘ व्वर्षाः᳘ पञ्चमी᳘ ग्रीष्मः᳘ षष्ठी᳘ ग्रीष्मः᳘ सप्तमी᳘ व्वर्षा᳘ ऽअष्टमी᳘ हेमन्तो᳘ नवमी य᳘जमान ऽएवा᳘त्र दशमी स᳘ ऽएष य᳘जमान ऽएत᳘स्यां व्विराज्य᳘ध्यूढः प्र᳘तिष्ठित ऽऋतुम᳘य्यामर्व्वा᳘चीश्च प᳘राचीश्चो᳘पदधाति त᳘स्मादेत᳘ ऽऋत᳘वो ऽर्व्वा᳘ञ्चश्च प᳘राञ्चश्च॥  
## ११
(श्चा᳘) अ᳘थ पु᳘नरेव [[???]]॥  
याः᳘ पुर᳘स्तादुपद᳘धाति प्राणास्ते ता द᳘श भवन्ति द᳘श वै᳘ प्राणाः᳘ पूर्वार्ध ऽउ᳘पदधाति पुर᳘स्ता᳘द्धीमे᳘ प्राणाः [[???]]॥  
## १२
(ऽ) अ᳘थ या᳘ दक्षिणतः᳘॥  
(ऽ) एतास्ता᳘ देव᳘ता ऽअग्नि᳘श्च पृथिवी᳘ च व्वायु᳘श्चान्त᳘रिक्षं चादित्य᳘श्च द्यौ᳘श्च चन्द्र᳘माश्च न᳘क्षत्राणि चा᳘न्नं चा᳘पश्च॥  
## १३
(श्चा᳘) अ᳘थ याः᳘ पश्चात् [[???]]॥  
(द्दि᳘) दि᳘शस्ताश्च᳘तस्रो दि᳘शश्च᳘तस्रो ऽवान्तरदि᳘श ऽऊर्ध्वा᳘ चेयं [[???]] च॥  
## १४
(चा᳘) अ᳘थ या᳘ ऽउत्तरतः [[???]]॥  
(तो) मा᳘सास्ते व्वा᳘सन्तिकौ द्वौ ग्रै᳘ष्मौ द्वौ व्वा᳘र्षिकौ द्वौ᳘ शारदौ द्वौ है᳘मन्तिकौ द्वौ [[???]]॥  
## १५
(द्वाव᳘) अ᳘थ पु᳘नरेव [[???]]॥  
या᳘ प्रथमा᳘ दश᳘दयᳫँ᳭ स᳘ लोको या᳘ द्विती᳘या ऽन्त᳘रिक्षं तद्या᳘ तृती᳘या द्यौः᳘ सेम᳘मेव᳘ लोकं᳘ प्रथम᳘या दशता᳘ ऽरोहन्नन्त᳘रिक्षं द्विती᳘यया दि᳘वं तृती᳘यया त᳘थै᳘वैतद्य᳘जमान ऽइम᳘मेव᳘ लोकं᳘ प्रथम᳘या दश᳘ता रो᳘हत्यन्त᳘रिक्षं द्विती᳘यया दि᳘वं तृती᳘यया॥  
## १६
स स प᳘राङिव रो᳘हः॥  
(ऽ) इय᳘मु वै᳘ प्रतिष्ठा ते᳘ देवा᳘ ऽइमां᳘ प्रतिष्ठा᳘मभिप्रत्या᳘यंस्त᳘थै᳘वैतद्य᳘जमान ऽइमां᳘ प्रतिष्ठा᳘मभिप्रत्यैत्य᳘थ᳘ योत्तमा᳘ दश᳘दयᳫँ᳭ स᳘ लोकस्त᳘स्माद्य᳘थैव᳘ प्रथमा᳘यै दश᳘तः प्र᳘भृतिरेव᳘मुत्तमा᳘यै समान᳘ᳫँ᳘ [[???]] ह्येतद्य᳘देते᳘ दश᳘तावय᳘मेव᳘ लोकः [[???]]॥  
## १७
(स्ता) ता वा᳘ ऽएताः᳘॥  
(श्च) चत्वारिᳫँ᳭शदि᳘ष्टकाश्चत्वारिᳫँ᳭शद्य᳘जूᳫँ᳭षि त᳘दशीतिर᳘न्नमशीतिस्तद्य᳘द्यदेतदा᳘ह त᳘दस्मा ऽअ᳘न्नमशीतिं᳘ कृत्वा प्र᳘यच्छति ते᳘नैनं प्रीणाति॥  
