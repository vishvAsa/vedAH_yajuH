+++
title = "१"

+++
## ०१
पञ्चमीं चि᳘तिमु᳘पदधाति॥  
(त्ये) एतद्वै᳘ देवा᳘श्चतुर्थीं चि᳘तिं चित्वा᳘ समा᳘रोहन्य᳘दूर्ध्व᳘मन्त᳘रिक्षादर्व्वाची᳘नं दिवस्त᳘देव त᳘त्संस्कृ᳘त्य समा᳘रोह᳘न्॥  
## ०२
(हं᳘स्ते) ते ऽब्रुवन्॥  
(वंश्चे) चेत᳘यध्वमि᳘ति चि᳘तिमिच्छते᳘ति वाव त᳘दब्रुवन्नित᳘ ऽऊर्ध्व᳘मिच्छते᳘ति ते᳘ चेत᳘यमाना दि᳘वमेव᳘ व्विरा᳘जं पञ्चमीं चि᳘तिमपश्यंस्ते᳘भ्य ऽएष᳘ लो᳘को ऽच्छदय᳘त्॥  
## ०३
(त्ते) ते ऽकामयन्त॥  
(न्ता) असपत्न᳘मिमं᳘ लोक᳘मनुपबाधं᳘ कुर्व्वीमही᳘ति᳘ ते ऽब्रुवन्नु᳘प त᳘ज्जानीत य᳘थेमं᳘ लोक᳘मसपत्न᳘मनुपबाधं᳘ कर᳘वामहा ऽइ᳘ति᳘ ते ऽब्रुवंश्चेत᳘यध्वमि᳘ति चि᳘तिमिच्छते᳘ति वाव त᳘दब्रुवंस्त᳘दिच्छत य᳘थेमं᳘ लोक᳘मसपत्न᳘मनुपबाधं᳘ कर᳘वामहा ऽइ᳘ति॥  
## ०४
ते᳘ चेत᳘यमानाः॥  
(ऽ) एता ऽइ᳘ष्टका ऽअपश्यन्नसपत्नास्ता ऽउ᳘पादधत ता᳘भिरेतं᳘ लोक᳘मसपत्न᳘मनुपबाध᳘मकुर्व्वत तद्य᳘देता᳘भिरितं᳘ लोक᳘मसपत्न᳘मनुपबाधम᳘कुर्व्वत त᳘स्मादेता᳘ ऽअसपत्नास्त᳘थे᳘वैतद्य᳘जमानो य᳘देता᳘ ऽउपद᳘धात्येत᳘मे᳘वैत᳘ल्लोक᳘मसपत्न᳘मनुपबाधं᳘ कुरुते सर्व्व᳘त ऽउ᳘पदधाति सर्व्व᳘त ऽए᳘वैत᳘देतं᳘ लोक᳘मसपत्न᳘मनुपबाधं᳘ कुरुते परार्ध ऽउ᳘पदधाति स᳘र्व्वमे᳘वैत᳘देतं᳘ लोक᳘मसपत्न᳘मनुपबाधं᳘ कुरुते॥  
## ०५
(ते᳘ ऽथ) अ᳘थ व्विरा᳘ज ऽउ᳘पदधाति॥  
(त्ये) एषा वै सा᳘ व्विराड्यां त᳘द्देवा᳘ व्विरा᳘जं पञ्चमीं चि᳘तिम᳘पश्यंस्ता द᳘श दशो᳘पदधाति द᳘शाक्षरा व्विरा᳘ड् विरा᳘डेषा चि᳘तिः सर्व्व᳘त ऽउ᳘पदधाति यो वा ऽए᳘कस्यां दिशि᳘ व्विरा᳘जति न वै स व्वि᳘राजति यो वाव स᳘र्व्वासु दिक्षु᳘ व्विरा᳘जति स᳘ एव व्वि᳘राजति॥  
## ०६
य᳘द्वे᳘वैता᳘ ऽअसपत्ना᳘ ऽउपद᳘धाति॥  
(त्ये) एतद्वै᳘ प्रजा᳘पतिमेत᳘स्मिन्नात्म᳘नः प्र᳘तिहिते सर्व्व᳘तः पाप्मो᳘पायतत स᳘ ऽएता ऽइ᳘ष्टका ऽअपश्यदसपत्नास्ता ऽउ᳘पाधत्त ता᳘भिस्तं᳘ पाप्मा᳘नम᳘पाहत पाप्मा वै᳘ सप᳘त्नस्तद्य᳘देता᳘भिः पाप्मा᳘नᳫँ᳭ सप᳘त्नमपा᳘हत त᳘स्मादेता᳘ ऽअसपत्नाः [[???]]॥  
## ०७
(स्त) तद्वा᳘ ऽएत᳘त्क्रियते॥  
य᳘द्देवा ऽअ᳘कुर्वन्नि᳘दं न्विमᳫँ᳭ स᳘ पाप्मा नो᳘पयतते य᳘त्त्वेत᳘त्करो᳘ति य᳘द्देवा ऽअ᳘कुर्व्वंस्त᳘त्करवाणीत्य᳘थो य᳘ ऽएव᳘ पाप्मा यः᳘ सप᳘त्नस्त᳘मेता᳘भिर᳘पहते तद्य᳘देता᳘भिः पाप्मा᳘नᳫँ᳭ सप᳘त्नम᳘पहते त᳘स्मादेता᳘ ऽअसपत्नाः᳘ सर्व्व᳘त ऽउ᳘पदधाति सर्व्व᳘त ऽए᳘वैत᳘त्पाप्मा᳘नᳫँ᳭ सपत्नम᳘पहते [[???]] परार्ध ऽउ᳘पदधाति स᳘र्व्वस्मादे᳘वैत᳘दात्म᳘नः पाप्मा᳘नᳫँ᳭ सप᳘त्नम᳘पहते॥  
## ०८
स᳘ पुर᳘स्तादु᳘पदधाति॥  
(त्य᳘) अ᳘ग्ने जातान्प्र᳘णुदा नः सप᳘त्नानि᳘ति य᳘थैव य᳘जुस्त᳘था ब᳘न्धुर᳘थ पश्चात्स᳘हसा जातान्प्र᳘णुदा नः सप᳘त्नानि᳘ति य᳘थैव य᳘जुस्त᳘था ब᳘न्धुः॥  
## ०९
सा या᳘ पुर᳘स्तादग्निः॥  
सा या᳘ पश्चा᳘दग्निः᳘ सा ऽग्नि᳘नैव त᳘त्पुर᳘स्तात्पाप्मा᳘नमपा᳘हताग्नि᳘ना पश्चात्त᳘थै᳘वैतद्य᳘जमानो ऽग्नि᳘नैव᳘ पुर᳘स्तात्पाप्मा᳘नमपह᳘ते ऽग्नि᳘ना पश्चात् [[???]]॥  
## १०
(द᳘) अ᳘थ दक्षिणतः᳘॥  
षोडशी स्तो᳘म ऽओ᳘जो द्र᳘विणमित्ये᳘कादशाक्षरा वै᳘ त्रिष्टुप्त्रै᳘ष्टुभमन्त᳘रिक्षं च᳘तस्रो ऽदि᳘श ऽएष᳘ ऽएव व्व᳘ज्रः पञ्चदशस्त᳘स्यासा᳘वे᳘वादित्यः᳘ षोडशी व्व᳘ज्रस्य भर्ता स᳘ ऽएते᳘न पञ्चदशे᳘न व्व᳘ज्रेणैत᳘या त्रिष्टु᳘भा दक्षिणतः᳘ पाप्मा᳘नम᳘पाहत त᳘थै᳘वैतद्य᳘जमान ऽएते᳘न पञ्चदशे᳘न व्व᳘ज्रेणैत᳘या त्रिष्टु᳘भा दक्षिणतः᳘ पाप्मा᳘नम᳘पहते᳘॥  
## ११
(ते᳘ ऽथो) अ᳘थोत्तरतः᳘॥  
(श्च) चतुश्चत्वारिᳫँ᳭श स्तो᳘मो व्व᳘र्चो द्र᳘विणमि᳘ति च᳘तुश्चत्वारिᳫँ᳭शदक्षरा वै᳘ त्रिष्टुप्त्रै᳘ष्टुभो व्व᳘ज्रः स᳘ ऽएते᳘न चतुश्चत्वारिᳫँ᳭शे᳘न व्व᳘ज्रेणैत᳘या त्रिष्टु᳘भोत्तरतः᳘ पाप्मा᳘नम᳘पाहत त᳘थै᳘वैतद्य᳘जमान ऽएते᳘न चतुश्चत्वारिᳫँ᳭शे᳘न व्व᳘ज्रेणैत᳘या त्रिष्टु᳘भोत्तरतः᳘ पाप्मा᳘नम᳘पहते᳘॥  
## १२
(ते᳘ ऽथ) अ᳘थ मध्ये॥  
(ध्ये ऽग्नेः) अग्नेः पु᳘रीषमसी᳘ति ब्र᳘ह्म वै᳘ चतुर्थीं चि᳘तिरग्नि᳘रु वै ब्र᳘ह्म त᳘स्या ऽएतत्पु᳘रीषमिव य᳘त्पञ्चम्य᳘प्सो नामे᳘ति त᳘स्योक्तो ब᳘न्धुः॥  
## १३
(स्तां) तां प्रा᳘चीं तिर᳘श्चीमु᳘पदधाति॥  
(त्ये) एत᳘द्धैत᳘या प्रजा᳘पतिः पाप्म᳘नो मू᳘लमवृश्चत्त᳘थै᳘वैनया ऽय᳘मेत᳘त्पाप्म᳘नो मू᳘लं व्वृश्चति दक्षिणतो᳘ दक्षिणत᳘ ऽउद्यामो हि व्वज्रो᳘ ऽन्तरेण द᳘क्षिणां दि᳘श्यामुद्यामा᳘य ह त᳘मवकाशं᳘ करोति॥  
## १४
सा या᳘ पुर᳘स्तात्प्राणः सा [[???]]॥  
या᳘ पश्चा᳘दपानः सा᳘ प्राणे᳘नैव त᳘त्पुर᳘स्तात्पाप्मा᳘नमपा᳘हतापाने᳘न पश्चात्त᳘थै᳘वैतद्य᳘जमानः प्राणे᳘नैव पुर᳘स्तात्पाप्मा᳘नम᳘पहते ऽपाने᳘न पश्चात् [[???]]॥  
## १५
(द᳘) अ᳘थ ये᳘ ऽअभि᳘तः॥  
(स्तौ᳘) तौ᳘ बाहू स᳘ यो ऽस्याभि᳘तः पाप्मा᳘ ऽऽसीद्बाहु᳘भ्यां तम᳘पाहत त᳘थै᳘वैतद्य᳘जमानो᳘ यो ऽस्याभि᳘तः पाप्मा भ᳘वति बाहु᳘भ्यामेव तम᳘पहते॥  
## १६
(ते᳘ ऽन्नं) अ᳘न्नं पुरीषवती [[???]]॥  
स᳘ यो ऽस्योप᳘रिष्टात्पाप्मा᳘ ऽऽसीद᳘न्नेन तम᳘पाहत त᳘थै᳘वैतद्य᳘जमानो᳘ यो ऽस्योप᳘रिष्टात्पाप्मा भ᳘वत्य᳘न्नेनैव तम᳘पहते॥  
## १७
स य᳘द्ध वा᳘ ऽएवंवित्प्रा᳘णिति᳘॥  
यो ऽस्य पुर᳘स्तात्पाप्मा भ᳘वति तं तेना᳘पहते᳘ ऽथ य᳘दपा᳘निति ते᳘न तं यः᳘ पश्चाद᳘थ य᳘द्बाहु᳘भ्यां क᳘र्म कुरुते᳘ तेन [[???]] तं᳘ यो ऽभितो᳘ ऽथ यद᳘न्नम᳘त्ति ते᳘न तं य᳘ ऽउप᳘रिष्टात्सर्व्वदा᳘ ह वा᳘ ऽएवंवि᳘त्पाप्मा᳘नम᳘पहते᳘ ऽपि स्व᳘पंस्त᳘स्मादेवं᳘ विदु᳘षः पापं न᳘ कीर्तयेन्ने᳘दस्य पाप्मा᳘ ऽसानी᳘ति॥  
