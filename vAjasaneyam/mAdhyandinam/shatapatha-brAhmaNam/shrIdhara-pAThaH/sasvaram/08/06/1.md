+++
title = "१"

+++
## ०१
नाकस᳘द ऽउ᳘पदधाति॥  
देवा वै᳘ नाकसदो᳘ ऽत्रैष सर्व्वो ऽग्निः [[???]] सं᳘स्कृतः स᳘ ऽऽएषो᳘ ऽत्र ना᳘कः स्वर्गो᳘ लोकस्त᳘स्मिन्देवा᳘ ऽअसीदंस्तद्य᳘देत᳘स्मिन्ना᳘के स्वर्गे᳘ लोके᳘ देवा ऽअ᳘सीदंस्त᳘स्माद्देवा᳘ नाकस᳘दस्त᳘थै᳘वैतद्य᳘जमानो य᳘देता᳘ ऽउपद᳘धात्येत᳘स्मिन्ने᳘वैतन्ना᳘के स्वर्गे᳘ लोके᳘ सीदति॥  
## ०२
य᳘द्वेव᳘ नाकस᳘द ऽउपद᳘धाति॥  
(त्ये) एतद्वै᳘ देवा᳘ ऽएतं ना᳘कᳫँ᳭ स्वर्गं᳘ लोक᳘मपश्यन्नेताः स्तो᳘मभागा᳘स्ते ऽब्रुवन्नु᳘प त᳘ज्जानीत य᳘था ऽस्मिन्ना᳘के स्वर्गे᳘ लोके सी᳘दामे᳘ति᳘ ते ऽब्रुवंश्चेत᳘यध्वमि᳘ति चि᳘तिमिच्छते᳘ति वाव त᳘दब्रुवंस्त᳘दिच्छत य᳘था ऽस्मिन्ना᳘के स्वर्गे᳘ लोके सी᳘दामे᳘ति॥  
## ०३
ते᳘ चेत᳘यमानाः॥  
(ऽ) एता ऽइ᳘ष्टका ऽअपश्यन्नाकस᳘दस्ता ऽउ᳘पादधत ता᳘भिरेत᳘स्मिन्ना᳘के स्वर्गे᳘ लो᳘के ऽसीदंस्तद्य᳘देता᳘भिरेत᳘स्मिन्ना᳘के स्वर्गे᳘ लोके᳘ ऽसीदंस्त᳘स्मादेता᳘ नाकस᳘दस्त᳘थै᳘वैतद्य᳘जमानो य᳘देता᳘ ऽउपद᳘धात्येत᳘स्मिन्ने᳘वैतन्ना᳘के स्वर्गे᳘ लोके᳘ सीदति॥  
## ०४
दिक्षू᳘पदधाति॥  
दि᳘शो वै स ना᳘कः स्वर्गो᳘ लोकः᳘ स्वर्ग᳘ ऽए᳘वैना ऽएत᳘ल्लोके᳘ सादयत्यृ᳘तव्यानां [[???]] व्वे᳘लया संव्वत्सरो वा᳘ ऽऋत᳘व्याः संव्वत्सरः᳘ स्वर्गो᳘ लोकः᳘ स्वर्ग᳘ ऽए᳘वैना ऽएत᳘ल्लोके᳘ सादयत्यन्तस्तोमभाग᳘मेष वै स ना᳘कः स्वर्गो᳘ लोकस्त᳘स्मिन्ने᳘वैना ऽएतत्प्र᳘तिष्ठापयति [[???]]॥  
## ०५
स᳘ पुर᳘स्तादु᳘पदधाति॥  
रा᳘ज्ञ्यति प्रा᳘ची दिगि᳘ति रा᳘ज्ञी ह ना᳘मैषा प्रा᳘ची दिग्व᳘सवस्ते देवा ऽअ᳘धिपतय ऽइ᳘ति व्व᳘सवो हैत᳘स्यै दिशो᳘ देवा ऽअ᳘धिपतयो ऽग्नि᳘र्हेतीनां᳘ प्रतिधर्ते᳘त्यग्नि᳘र्हैवा᳘त्र हैतीनां᳘ प्रतिधर्ता᳘ त्रिवृ᳘त्त्वा स्तो᳘मः पृथिव्या᳘ᳫँ᳘ श्रयत्वि᳘ति त्रिवृ᳘ता हैषा स्तो᳘मेन पृथिव्या᳘ᳫँ᳘ श्रिता᳘ ऽऽज्यमुक्थम᳘व्यथायै स्तभ्नात्वित्या᳘ज्येन है᳘षोक्थेना᳘व्यथायै पृथिव्या᳘ᳫँ᳘ स्तब्धा᳘ रथन्तरᳫँ᳭ सा᳘म प्र᳘तिष्ठित्या ऽअन्त᳘रिक्ष ऽइ᳘ति रथन्तरे᳘ण हैषा सा᳘म्ना प्र᳘तिष्ठिता ऽन्त᳘रि᳘क्ष ऽऋ᳘षयस्त्वा प्रथमजा᳘ देवेष्वि᳘ति प्राणा वा ऽऋ᳘षयः प्रथमजा᳘स्तद्धि ब्र᳘ह्म प्रथमजं᳘ दिवो मा᳘त्रया व्वरिम्णा᳘ प्रथन्त्वि᳘ति या᳘वती द्यौस्ता᳘वतीं व्वरिम्णा᳘ प्रथन्त्वि᳘त्येत᳘द्विधर्ता᳘ चायम᳘धिपतिश्चे᳘ति वा᳘क्च तौ म᳘नश्च तौ᳘ हीदᳫँ᳭ स᳘र्व्वं व्विधार᳘यतस्ते᳘ त्वा स᳘र्व्वे संव्विदाना ना᳘कस्य पृष्ठे᳘ स्वर्गे᳘ लोके य᳘जमानं च सादयन्त्वि᳘ति य᳘थैव य᳘जुस्त᳘था ब᳘न्धुः॥  
## ०६
(र᳘) अ᳘थ दक्षिणतः᳘॥  
(तो᳘) व्विरा᳘डसि द᳘क्षिणा दिगि᳘ति व्विरा᳘ड्ढ ना᳘मैषा द᳘क्षिणा दि᳘ग्रुद्रा᳘स्ते देवा ऽअ᳘धिपतय ऽइ᳘ति रुद्रा᳘ हैत᳘स्यै दिशो᳘ देवा ऽअ᳘धिपतय ऽइ᳘न्द्रो हेतीनां᳘ प्रतिधर्तेती᳘न्द्रो हैवा᳘त्र हेतीनां᳘ प्रतिधर्ता᳘ पञ्चदश᳘स्त्वा स्तो᳘मः पृथिव्या᳘ᳫँ᳘ श्रयत्वि᳘ति पञ्चदशे᳘न हैषा स्तो᳘मेन पृथिव्या᳘ᳫँ᳘ श्रिता प्र᳘उगमुक्थम᳘व्यथायै स्तभ्नात्वि᳘ति प्र᳘उगेण है᳘षोक्थेना᳘व्यथायै पृथिव्या᳘ᳫँ᳘ स्तब्धा᳘ बृहत्सा᳘म प्र᳘तिष्ठित्या ऽअन्त᳘रिक्ष ऽइ᳘ति बृहता᳘ हैषा सा᳘म्ना प्र᳘तिष्ठिता ऽन्त᳘रिक्ष ऽऋ᳘षयस्त्वा प्रथमजा᳘ देवेष्विति [[???]] त᳘स्योक्तो ब᳘न्धुः॥  
## ०७
(र᳘) अ᳘थ पश्चा᳘त्॥  
(त्स) सम्रा᳘डसि प्रती᳘ची दिगि᳘ति सम्रा᳘ड्ढ ना᳘मैषा᳘ प्रती᳘चि दि᳘गादित्या᳘स्ते देवा ऽअ᳘धिपतय ऽइ᳘त्यादित्या᳘ हैत᳘स्यै दिशो᳘ देवा ऽअ᳘धिपतयो व्व᳘रुणो हेतीनां᳘ प्रतिधर्ते᳘ति व्व᳘रुणो हैवा᳘त्र हेतीनां᳘ प्रतिधर्ता᳘ सप्तदश᳘स्त्वा स्तो᳘मः पृथिव्या᳘ᳫँ᳘ श्रयत्वि᳘ति सप्तदशे᳘न हैषा स्तो᳘मेन पृथिव्या᳘ᳫँ᳘ श्रिता᳘ मरुत्वती᳘यमुक्थम᳘व्यथायै स्तभ्नात्वि᳘ति मरुत्वती᳘येन है᳘षोक्थेनाव्यथायै पृथिव्या᳘ᳫँ᳘ स्तब्धा᳘ व्वैरूपᳫँ᳭ साम᳘ प्र᳘तिष्ठित्या ऽअन्त᳘रिक्ष ऽइ᳘ति व्वैरूपे᳘ण हैषा सा᳘म्ना प्र᳘तिष्ठिता ऽन्त᳘रिक्ष ऽऋ᳘षयस्त्वा प्रथमजा᳘ देवेष्वि᳘ति त᳘स्योक्तो ब᳘न्धुः॥  
## ०८
(र᳘) अ᳘थोत्तरतः᳘॥ 
स्वरा᳘डस्यु᳘दीची दिगि᳘ति स्वरा᳘ड्ढ ना᳘मैषो᳘दीची दि᳘ङ्मरु᳘तस्ते देवा ऽअ᳘धिपतय ऽइ᳘ति मरु᳘तो हैत᳘स्यै दिशो᳘ देवा ऽअ᳘धिपतयः सो᳘मो हेतीनां᳘ प्रतिधर्ते᳘ति सो᳘मो हैवा᳘त्र हेतीनां᳘ प्रतिध᳘र्तैकविᳫँ᳭श᳘स्त्वा स्तो᳘मः पृथिव्या᳘ᳫँ᳘ श्रयत्वि᳘त्येकविᳫँ᳭शे᳘न हैषा स्तो᳘मेन पृथिव्या᳘ᳫँ᳘ श्रिता नि᳘ष्केवल्यमुक्थम᳘व्यथायै स्तभ्नात्वि᳘ति नि᳘ष्केवल्येन है᳘षोक्थेना᳘व्यथायै पृथिव्या᳘ᳫँ᳘ स्तब्धा᳘ व्वैराजᳫँ᳭ सा᳘म प्र᳘तिष्ठित्या ऽअन्त᳘रिक्ष ऽइ᳘ति व्वैराजे᳘न हैषा सा᳘म्ना प्र᳘तिष्ठिता ऽन्त᳘रिक्ष ऽऋ᳘षयस्त्वा प्रथमजा᳘ देवेष्वि᳘ति त᳘स्योक्तो ब᳘न्धुः॥  
## ०९
(र᳘) अ᳘थ मध्ये [[???]]॥  
(ध्ये᳘ ऽधि) अ᳘धिपत्न्यसि बृहती दिगित्य᳘धिपत्नी ह ना᳘मैषा᳘ बृहती दिग्वि᳘ श्वे ते देवा ऽअ᳘धिपतय ऽइ᳘ति व्वि᳘श्वे हैत᳘स्यै दिशो᳘ देवा ऽअ᳘धिपतयो बृ᳘हस्प᳘तिर्हेतीनां᳘ प्रतिधर्ते᳘ति बृ᳘हस्प᳘तिर्हैवा᳘त्र हेतीनां᳘ प्रतिधर्ता᳘ त्रिणवत्रयस्त्रिᳫँ᳭शौ᳘ त्वा स्तो᳘मौ पृथिव्या᳘ᳫँ᳘ श्रयतामि᳘ति त्रिणवत्रयस्त्रिᳫँ᳭शा᳘भ्याᳫँ᳭ हैषा स्तो᳘माभ्यां पृथिव्या᳘ᳫँ᳘ श्रिता᳘ व्वैश्वदेवाग्निमारुते᳘ ऽउक्थे ऽअ᳘व्यथायै स्तभ्नीतामि᳘ति व्वैश्वदेवाग्निमारुता᳘भ्ताᳫँ᳭ है᳘षोक्था᳘भ्याम᳘व्यथायै पृथिव्या᳘ᳫँ᳘ स्तब्धा᳘ शाक्वररैवते सा᳘मनी प्र᳘तिष्ठित्या ऽअन्त᳘रिक्ष ऽइ᳘ति शाक्वररैवता᳘भ्याᳫँ᳭ हैषा सा᳘मभ्यां प्र᳘तिष्ठिता ऽन्त᳘रिक्ष ऽऋ᳘षयस्त्वा प्रथमजा᳘ देवेष्वि᳘ति त᳘स्योक्तो ब᳘न्धुः॥  
## १०
(रे) एता᳘वान्वै स᳘र्व्वो यज्ञः᳘॥  
(ज्ञो᳘) यज्ञ᳘ ळ्उ देवा᳘नामात्मा᳘ यज्ञ᳘मेव त᳘द्देवा᳘ ळ्आत्मा᳘नं कृ᳘त्वैत᳘स्मिन्ना᳘के स्वर्गे᳘ लो᳘के ऽसीदंस्त᳘थै᳘वैतद्य᳘जमानो यज्ञ᳘मे᳘वात्मा᳘नं कृ᳘त्वैत᳘स्मिन्ना᳘के स्वर्गे᳘ लोके᳘ सीदति॥  
## ११
(त्य᳘) अ᳘थ प᳘ञ्चचूडा ऽउ᳘पदधाति॥  
यज्ञो वै᳘ नाकस᳘दो यज्ञ᳘ ऽउ ऽएव प᳘ञ्चचूडास्तद्य᳘ ऽइमे᳘ चत्वा᳘र ऽऋत्वि᳘जो गृह᳘पतिपञ्चमास्ते᳘ नाकस᳘दो हो᳘त्राः प᳘ञ्चचूडा ऽअ᳘तिरिक्तं वै तद्यद्धो᳘त्रा य᳘दु वा ऽअ᳘तिरिक्तं चू᳘डः स तद्यत्पञ्चा᳘तिरिक्तास्त᳘स्मात्प᳘ञ्चचूडाः॥  
## १२
(०) य᳘द्वेव᳘ नाकसत्पञ्चचूडा᳘ ऽउपद᳘धाति॥  
(त्या) आत्मा वै᳘ नाकस᳘दो मिथुनं प᳘ञ्चचूडा ऽअर्ध᳘मु हैत᳘दात्म᳘नो य᳘न्मिथुनं᳘ यदा वै᳘ सह᳘ मिथुनेना᳘थ सर्व्वो᳘ ऽथ कृत्स्नः᳘ कृत्स्न᳘तायै॥  
## १३
य᳘द्वेव᳘ नाकसत्पञ्चचूडा᳘ ऽउपद᳘धाति॥  
(त्या) आत्मा वै᳘ नाकस᳘दः प्रजा प᳘ञ्चचूडा ऽअ᳘तिरिक्तं वै त᳘दात्म᳘नो य᳘त्प्रजा य᳘दु वा ऽअ᳘तिरिक्तं चू᳘डः स तद्यत्पञ्चा᳘तिरिक्तास्त᳘स्मात्प᳘ञ्चचूडाः॥  
## १४
(०) य᳘द्वेव᳘ नाकसत्पञ्चचूडा᳘ ऽउपद᳘धाति॥  
दि᳘शो वै᳘ नाकस᳘दो दि᳘श ऽउ ऽएव प᳘ञ्चचूडास्तद्या᳘ ऽअमुष्मादादित्या᳘दर्व्वा᳘च्यः [[???]] प᳘ञ्च दि᳘शस्ता᳘ नाकस᳘दो याः प᳘राच्यस्ताः प᳘ञ्चचूडा ऽअ᳘तिरिक्ता वै ता दि᳘शो या᳘ ऽअमु᳘ष्मादादित्यात्प᳘राच्यो य᳘दु वा ऽअ᳘तिरिक्तं चू᳘डः स तद्यत्पञ्चा᳘तिरिक्तास्त᳘स्मात्प᳘ञ्चचूडाः॥  
## १५
(०) य᳘द्वेव प᳘ञ्चचूडा ऽउपद᳘धाति॥  
(त्ये) एतद्वै᳘ देवा᳘ ऽअबिभयुर्यद्वै᳘ न ऽइमाँ᳘ल्लोका᳘नुप᳘रिष्टाद्र᳘क्षाᳫँ᳭सि नाष्ट्रा न᳘ हन्युरि᳘ति त᳘ ऽएता᳘नेषां लोका᳘नामुप᳘रिष्टाद्गोप्तॄ᳘नकुर्व्वत य᳘ ऽएते᳘ हेत᳘यश्च प्र᳘हेतयश्च त᳘थै᳘वैतद्य᳘जमान ऽएता᳘नेषां᳘ लोका᳘नामुप᳘रिष्टाद्गोप्तॄ᳘न्कुरुते य᳘ ऽएते᳘ हेत᳘यश्च प्र᳘हेतयश्च॥  
## १६
स᳘ पुर᳘स्तादु᳘पदधाति॥  
(त्य) अयं᳘ पुरो ह᳘रिकेश ऽइ᳘त्यग्निर्व्वै᳘ पुरस्तद्यत्तमा᳘ह पुर ऽइ᳘ति प्रा᳘ञ्च᳘ᳫँ᳘ ह्यग्नि᳘मुद्ध᳘रन्ति [[???]] प्रा᳘ञ्चमुपच᳘रन्त्य᳘थ यद्ध᳘रिकेश ऽइत्या᳘ह ह᳘रिरिव᳘ ह्य᳘ग्निः सू᳘र्यरश्मिरि᳘ति सू᳘र्यस्येव᳘ ह्यग्ने᳘ [[???]] रश्म᳘यस्त᳘स्य रथगृत्स᳘श्च र᳘थौजाश्च सेनानीग्राम᳘ण्यावि᳘ति व्वा᳘सन्तिकौ ता᳘वृतू᳘ पुञ्जिकस्थला᳘ च क्रतुस्थला᳘ चाप्सर᳘सावि᳘ति दि᳘क्चोपदिशा चे᳘ति ह स्माह मा᳘हित्थिः से᳘ना च तु ते स᳘मितिश्च दङ्क्ष्ण᳘वः पश᳘वो हेतिः पौ᳘रुषेयो व्वधः प्र᳘हेतिरि᳘ति यद्वै से᳘नायां च स᳘मितौ च ऽर्तीय᳘न्ते दङ्क्ष्ण᳘वः पश᳘वो हेतिः पौ᳘रुषेयो व्वधः प्र᳘हेतिरि᳘ति य᳘द᳘न्यो ऽन्यं घ्न᳘न्ति स पौ᳘रुषेयो व्वधः प्र᳘हेतिस्ते᳘भ्यो न᳘मो ऽअस्त्वि᳘ति ते᳘भ्य ऽएव न᳘मस्करोति ते᳘ नो मृडयन्त्वि᳘ति त᳘ ऽए᳘वास्मै मृडयन्ति ते यं᳘ द्विष्मो य᳘श्च नो द्वे᳘ष्टि त᳘मेषां ज᳘म्भे दध्म ऽइ᳘ति य᳘मेव द्वे᳘ष्टि य᳘श्चैनं द्वे᳘ष्टि त᳘मेषां ज᳘म्भे दधात्यमु᳘मेषां ज᳘म्भे दधामी᳘ति ह ब्रूयाद्यं᳘ द्विष्यात्ततो᳘ ऽह त᳘स्मिन्न पु᳘नरस्त्य᳘पि तन्ना᳘द्रियेत स्वयं निर्दिष्टो᳘ ह्येव स य᳘मेवंविद् द्वेष्टि॥  
## १७
(ष्ट्य᳘) अ᳘थ दक्षिणतः᳘॥  
(तो ऽयं᳘) अयं᳘ दक्षिणा᳘ व्विश्व᳘कर्मे᳘त्ययं वै᳘ व्वायु᳘र्व्विश्व᳘कर्मा᳘ यो ऽयं प᳘वत ऽएष᳘ हीदᳫँ᳭ स᳘र्व्वं करो᳘ति तद्यत्तमा᳘ह दक्षिणे᳘ति त᳘स्मादेष᳘ दक्षि᳘णैव भू᳘यिष्ठं व्वाति त᳘स्य रथस्वन᳘श्च र᳘थेचित्रश्च सेनानीग्राम᳘ण्यावि᳘ति ग्रै᳘ष्मौ ता᳘वृतू᳘ मेनका᳘ च सहजन्या᳘ चाप्सर᳘सावि᳘ति दि᳘क्चोपदिशा चे᳘ति ह स्माह मा᳘हित्थिरिमे तु ते द्या᳘वापृथिवी᳘ यातुधा᳘ना हेती र᳘क्षाᳫँ᳭सि प्र᳘हेतिरि᳘ति यातुधा᳘ना हैवा᳘त्र हेती र᳘क्षाᳫँ᳭सि प्र᳘हेतिस्ते᳘भ्यो᳘ न᳘मो ऽअस्त्वि᳘ति त᳘स्योक्तो ब᳘न्धुः॥  
## १८
(र᳘) अ᳘थ पश्चा᳘त्॥  
(द) अयं᳘ पश्चा᳘द्विश्व᳘व्यचा ऽइ᳘त्यसौ वा᳘ ऽआदित्यो व्विश्व᳘व्यचा यदा᳘ ह्ये᳘वैष᳘ ऽउदेत्य᳘थेदᳫँ᳭ स᳘र्व्वं व्य᳘चो भवति तद्यत्तमा᳘ह पश्चादि᳘ति त᳘स्मादेतं᳘ प्रत्य᳘ञ्चमेव य᳘न्तं पश्यन्ति त᳘स्य र᳘थप्रोतश्चा᳘समरथश्च सेनानीग्राम᳘ण्यावि᳘ति व्वा᳘र्षिकौ ता᳘वृतू᳘ प्रम्लो᳘चन्ती चानुम्लो᳘चन्ती चाप्सर᳘सावि᳘ति दि᳘क्चोपदिशा चे᳘ति ह स्माह मा᳘हित्थिरहोरात्रे तु ते ते हि प्र᳘ च म्लो᳘चतो᳘ ऽनु च म्लोचतो व्याघ्रा᳘ हेतिः᳘ सर्पाः प्र᳘हेतिरि᳘ति व्याघ्रा᳘ हैवा᳘त्र हेतिः᳘ सर्पाः प्र᳘हेतिस्ते᳘भ्यो न᳘मो ऽअस्त्वि᳘ति त᳘स्योक्तो ब᳘न्धुः॥  
## १९
(र᳘) अ᳘थोत्तर᳘तः [[???]]॥  
(तो ऽयं᳘) अय᳘मुत्तरा᳘त्संय᳘द्वसुरि᳘ति यज्ञो वा᳘ ऽउत्तरात्तद्यत्तमा᳘होत्तरादि᳘त्युत्तरत᳘ ऽउपचारो हि यज्ञो᳘ ऽथ य᳘त्संय᳘द्वसुरित्या᳘ह यज्ञᳫँ᳭ हि᳘ संयन्ती᳘तीदं व्वस्वि᳘ति त᳘स्य ता᳘र्क्ष्यश्चा᳘रिष्टनेमिश्च सेनानीग्राम᳘ण्यावि᳘ति शारदौ ता᳘वृतू᳘ व्विश्वा᳘ची च घृता᳘ची चाप्सर᳘सावि᳘ति दि᳘क्चोपदिशा चे᳘ति ह स्माह मा᳘हित्थिर्व्वेदिश्च तु ते स्रु᳘क्च व्वे᳘दिरेव᳘ व्विश्वा᳘ची स्रु᳘ग्घृताच्या᳘पो हेतिर्व्वा᳘तः प्र᳘हेतिरित्या᳘पो हैवा᳘त्र हेतिर्व्वा᳘तः प्र᳘हेतिर᳘तो᳘ ह्ये᳘वोष्णो व्वात्य᳘तः शीतस्ते᳘भ्यो न᳘मो ऽअस्त्वि᳘ति त᳘स्योक्तो ब᳘न्धुः॥  
## २०
(र᳘) अ᳘थ म᳘ध्ये॥  
(ध्ये᳘ ऽय) अय᳘मुप᳘र्यर्वा᳘ग्वसुरि᳘ति पर्जन्यो वा᳘ ऽउप᳘रि तद्यत्तमा᳘होपरी᳘त्युप᳘रि हि पर्जन्यो᳘ ऽथ य᳘दर्व्वा᳘ग्वसुरित्याहा᳘तो᳘ ह्यर्व्वाग्व᳘सु [[???]] व्वृ᳘ष्टिर᳘न्नं प्रजा᳘भ्यः प्रदीय᳘ते त᳘स्य सेनजि᳘च्च सुषे᳘णश्च सेनानीग्राम᳘ण्यावि᳘ति है᳘मन्तिकौ ता᳘वृतू᳘ ऽउर्व्व᳘शी च पूर्व्व᳘चित्तिश्चाप्सर᳘सावि᳘ति दि᳘क्चोपदिशा चे᳘ति ह स्माह मा᳘हित्थिरा᳘हुतिश्च तु ते द᳘क्षिणा चावस्फू᳘र्जन्हेति᳘र्व्विद्युत्प्र᳘हेतिरि᳘त्यवस्फू᳘र्जन्हैवा᳘त्र हेति᳘र्व्विद्युत्प्र᳘हेतिस्ते᳘भ्यो न᳘मो ऽअस्त्वि᳘ति त᳘स्योक्तो ब᳘न्धुः॥  
## २१
(रे) एते वै ते᳘ हेत᳘यश्च प्र᳘हेतयश्च॥  
यांस्त᳘द्देवा᳘ ऽएषां᳘ लोका᳘नामुप᳘रिष्टाद्गोप्तॄन᳘कुर्व्वता᳘थ यास्ताः᳘ प्रजा᳘ ऽएते ते [[???]] सेनानीग्रामण्यो᳘ ऽथ यत्त᳘न्मिथुन᳘मेतास्ता᳘ ऽअप्सर᳘सः स᳘र्व्व ऽएव त᳘द्देवाः᳘ कृत्स्ना᳘ भूत्वा᳘ सह᳘ प्रज᳘या सह᳘ मिथुने᳘नैत᳘स्मिन्ना᳘के स्वर्गे᳘ लो᳘के ऽसीदंस्त᳘थै᳘वैतद्य᳘जमानः स᳘र्व्व ऽएव᳘ कृत्स्नो᳘ भूत्वा᳘ सह᳘ प्रज᳘या सह᳘ मिथुने᳘नैत᳘स्मिन्ना᳘के स्वर्गे᳘ लोके᳘ सीदति॥ (शतम् ४६००)  
## २२
ता वा᳘ ऽएताः᳘॥  
(०) दशे᳘ष्टका ऽउ᳘पदधाति द᳘शाक्षरा व्विरा᳘ड्विरा᳘डेषा चि᳘तिस्ता᳘ ऽउ वै प᳘ञ्चैव द्वे᳘ द्वे᳘ ह्युपद᳘धाति ता᳘ हैता᳘ ऽअग्ने᳘राशिषस्ता᳘ ऽउत्तमायां चि᳘ता ऽउ᳘पदधात्य᳘न्त ऽए᳘षो ऽग्नेर्य᳘दुत्तमा चि᳘तिरन्ततस्त᳘दग्ने᳘राशि᳘षो नि᳘राह प᳘ञ्च भवन्ति प᳘ञ्च हि᳘ यज्ञ᳘ ऽआशिषो᳘ ऽथैने ऽअन्तरा पु᳘रीषं नि᳘वपत्यग्नी᳘ हैतौ य᳘देते ऽइ᳘ष्टके ने᳘दिमा᳘वग्नी᳘ सᳫँ᳭शो᳘चात ऽइत्य᳘थो ऽअ᳘न्नं वै पुरीषम᳘न्नेनै᳘वाभ्यामेत᳘त्संज्ञां᳘ [[???]] करोति॥  
## २३
(त्य) अथा᳘तो ऽन्वावृत᳘म्॥  
(म्पु) पुर᳘स्तादुपधा᳘य दक्षिणतः᳘ पश्चा᳘दुत्तरतो म᳘ध्य ऽउ᳘पदधात्यथो᳘त्तराः पुर᳘स्तादेवा᳘ग्र ऽउपधा᳘य दक्षिणत᳘ ऽउत्तरतो म᳘ध्ये पश्चादु᳘पदधात्यव᳘स्तात्प्रपदनो ह स्वर्गो [[???]] लोक᳘ ऽएतद्वै᳘ देवा᳘ ऽइमाँ᳘ल्लोका᳘न्त्सर्व्व᳘तः समपिधा᳘याव᳘स्तात्स्वर्गं᳘ लोकं प्रा᳘पद्यन्त त᳘थै᳘वैतद्य᳘जमान ऽइमाँ᳘ल्लोकान्त्सर्व्व᳘तः समपिधा᳘याव᳘स्तात्स्वर्गं᳘ लोकं प्र᳘पद्यते॥  
