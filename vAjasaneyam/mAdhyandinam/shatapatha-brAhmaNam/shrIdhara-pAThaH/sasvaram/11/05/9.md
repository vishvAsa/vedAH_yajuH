+++
title = "९"

+++
## ०१
प्रजा᳘पतिर्ह वा᳘ ऽएष य᳘दᳫँ᳭शुः᳘॥  
सो ऽस्यैष᳘ ऽआ᳘त्मै᳘वात्मा᳘ ह्ययं᳘ [[???]] प्रजा᳘पतिर्व्वा᳘गेवा᳘दाभ्यः स य᳘दᳫँ᳭शुं᳘ गृहीत्वा᳘ ऽदाभ्यं गृह्णा᳘त्यात्मा᳘नमे᳘वास्यैत᳘त्सᳫँ᳭स्कृ᳘त्य त᳘स्मिन्नेताम्वा᳘चम्प्र᳘तिष्ठापयति॥  
## ०२
(त्य᳘) अ᳘थ म᳘नो ह वा᳘ ऽअᳫँ᳭शुः [[???]]॥  
(र्व्वा) व्वाग᳘दाभ्यः प्राण᳘ ऽए᳘वाᳫँ᳭शु᳘रुदानो᳘ ऽदाभ्यश्च᳘क्षुरे᳘वाᳫँ᳭शुः श्रो᳘त्रम᳘दाभ्यस्तद्य᳘देतौ ग्र᳘हौ गृह्ण᳘न्ति सर्व्वत्वा᳘यैव᳘ कृत्स्न᳘तायै॥  
## ०३
(या ऽअ᳘) अ᳘थ देवा᳘श्च ह वा ऽअ᳘सुराश्च॥  
(श्चो) उभ᳘ये प्राजापत्या᳘ ऽअस्पर्द्धन्त त᳘ ऽएत᳘स्मिन्नेव᳘ यज्ञे᳘ प्रजा᳘पतावस्पर्द्धन्तास्मा᳘कमय᳘ᳫँ᳘ स्यादस्मा᳘कमय᳘ᳫँ᳘ स्यादि᳘ति॥  
## ०४
त᳘तो देवाः [[???]]॥ 
(ऽ) अ᳘र्च्चन्तः श्रा᳘म्यन्तश्चेरुस्त᳘ ऽएतं ग्र᳘हं ददृशुरेतम᳘दाभ्यं त᳘मगृह्णत ते स᳘वनानि प्रा᳘व्वृहन्त ते स᳘र्व्वं यज्ञᳫँ᳭ स᳘मव्वृञ्जतान्त᳘रायन्न᳘सुरान्यज्ञात् [[???]]॥  
## ०५
(त्ते᳘) ते᳘ होचुः॥  
(र᳘) अ᳘दभाम वा᳘ ऽएनानि᳘ति त᳘स्माद᳘दाभ्यो न वै᳘ नो ऽदभन्नि᳘ति त᳘स्माद᳘दाभ्यो व्वाग्वा ऽअ᳘दा᳘भ्यः सेयम᳘दब्धा व्वाक्त᳘स्माद्वेवा᳘दाभ्य ऽएव᳘ᳫँ᳘ ह वै᳘ द्विषतो भ्रा᳘तृव्व्यस्य स᳘र्व्वं यज्ञᳫँ᳭ स᳘म्वृङ्क्त ऽएवं᳘ द्विष᳘न्तं भ्रा᳘तृव्व्यᳫँ᳭ स᳘र्व्वस्माद्यज्ञान्नि᳘र्भजति बहिर्द्धा᳘ करोति य᳘ ऽउ ऽएव᳘मेतद्वे᳘द॥  
## ०६
स ये᳘नैव पा᳘त्रेणाᳫँ᳭शुं᳘ गृह्णा᳘ति॥  
त᳘स्मिन्नेव पा᳘त्रे निग्ग्रा᳘भ्याभ्यो ऽप᳘ ऽआनी᳘य त᳘स्मिन्नेता᳘नᳫँ᳭शू᳘न्गृह्णाति॥  
## ०७
(त्यु) उपयाम᳘गृहीतो ऽसि॥  
(स्य) अग्न᳘ये त्वा गायत्र᳘च्छन्दसं गृह्णामी᳘ति गायत्र᳘म्प्रातःसवनं त᳘त्प्रातःसवनम्प्र᳘व्वृहती᳘न्द्राय त्वा त्रिष्टुप्छन्दसङ्गृह्णामी᳘ति त्रै᳘ष्टुभम्मा᳘ध्यन्दिनᳫँ᳭ स᳘वनं तन्मा᳘ध्यन्दिनᳫँ᳭ स᳘वनम्प्र᳘वृहति व्वि᳘श्वेभ्यस्त्वा देवे᳘भ्यो ज᳘गच्छन्दसङ्गृह्णामी᳘ति जा᳘गतं तृतीयसवनं त᳘त्तृ᳘तीयसवनं प्र᳘व्वृहत्यनुष्टु᳘प्ते ऽभिगर ऽइ᳘ति यद्वा᳘ ऽऊर्ध्वᳫँ᳭ स᳘वनेभ्यस्तदा᳘नुष्टुभं त᳘दे᳘वैतत्प्र᳘व्वृहति त᳘न्नाभि᳘षुणोति व्व᳘ज्रो वै ग्ग्रा᳘वा व्वाग᳘दाभ्यो नेद्व᳘ज्रेण व्वा᳘चᳫँ᳭ हिन᳘सानी᳘ति॥  
## ०८
(त्यᳫँ᳭) अᳫँ᳭शू᳘नेवा᳘धूनोति॥  
व्व्रे᳘शीनां त्वा प᳘त्मन्ना᳘धूनोमि कुकून᳘नानां त्वा प᳘त्मन्ना᳘धूनोमि भन्द᳘नानां त्वा प᳘त्मन्ना᳘धूनोमि मदि᳘न्तमानां त्वा प᳘त्मन्ना᳘धूनोमि मधु᳘न्तमानां त्वा प᳘त्मन्ना᳘धूनोमी᳘त्येता वै दै᳘वीरा᳘पस्तद्या᳘श्चैव दै᳘वीरा᳘पो या᳘श्चेमा᳘ मानु᳘ष्यस्ता᳘भिरे᳘वास्मिन्नेत᳘दुभ᳘यीभी [[???]] र᳘सं दधाति॥  
## ०९
शुक्रं᳘ त्वा शुक्र ऽआ᳘धूनोमी᳘ति॥  
शुक्र᳘ᳫँ᳘ ह्येत᳘च्छुक्र᳘ ऽआधूनोत्य᳘ह्नो रूपे सू᳘र्य्यस्य रश्मिष्वि᳘ति तद᳘ह्नश्चै᳘वैनमेत᳘द्रूपे सू᳘र्य्यस्य च रश्मिष्वा᳘धूनोति॥  
## १०
ककुभ᳘ᳫँ᳘ रूप᳘म्वृषभ᳘स्य [[???]] रोचते बृहदि᳘ति॥  
(त्ये) एतद्वै᳘ ककुभ᳘ᳫँ᳘ रूप᳘म्वृषभ᳘स्य रोचते बृहद्य᳘ ऽएष त᳘पति शुक्रः᳘ शुक्र᳘स्य पुरोगाः सो᳘मः सो᳘मस्य पुरोगा ऽइ᳘ति त᳘च्छुक्र᳘मे᳘वैत᳘च्छुक्र᳘स्य पुरोगा᳘ङ्करो᳘ति सो᳘मᳫँ᳭ सो᳘मस्य पुरोगां य᳘त्ते सोमा᳘दाभ्यन्ना᳘म जा᳘गृवि त᳘स्मै त्वा गृह्णामी᳘त्येत᳘द्ध वा᳘ ऽअस्या᳘दाभ्यन्ना᳘म जा᳘गृवि यद्वाक्तद्वा᳘चमे᳘वैत᳘द्वाचे᳘ गृह्णाति॥  
## ११
(त्य᳘) अ᳘थोपनिष्क्र᳘म्य जुहोति॥  
त᳘स्मै ते सोम सो᳘माय स्वाहे᳘ति तत्सो᳘ममे᳘वैतत्सो᳘माय जुहोति त᳘थो व्वा᳘चमग्नौ न प्र᳘व्वृणक्त्य᳘थ हि᳘रण्यमभि᳘व्यनित्यसा᳘वेव ब᳘न्धुस्त᳘स्य ता᳘वतीरेव द᳘क्षिणा या᳘वतीरᳫँ᳭शोः [[???]]॥  
## १२
(र᳘) अ᳘थाᳫँ᳭शून्पु᳘नर᳘प्यर्ज्जति॥  
(त्यु) उशिक्त्वं᳘ देव सोमाग्नेः᳘ प्रियम्पाथो᳘ ऽपीहि व्वशी त्वं᳘ देव सोमे᳘न्द्रस्य प्रियम्पाथो᳘ ऽपीह्यस्म᳘त्सखा त्वं᳘ देव सोम व्वि᳘श्वेषां देवा᳘नां प्रियम्पाथो᳘ ऽपीही᳘ति स᳘वनानि वा᳘ ऽअदः प्र᳘व्वृहति ता᳘न्ये᳘वैतत्पु᳘नरा᳘प्याययत्य᳘यातयामानि करोति तैर᳘यातयामैर्य्यज्ञं᳘ तन्वते॥  
