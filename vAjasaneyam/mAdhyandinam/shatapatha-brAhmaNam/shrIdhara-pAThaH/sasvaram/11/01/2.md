+++
title = "२"

+++
## ०१
घ्न᳘न्ति वा᳘ ऽएत᳘द्यज्ञं [[???]]॥  
य᳘देनं तन्व᳘ते य᳘न्वेव रा᳘जानमभिषुण्वं᳘ति तत्तं᳘ घ्नन्ति स य᳘त्पशु᳘ᳫँ᳘ संज्ञप᳘यंति व्विशा᳘सति तत्तं᳘ घ्नन्त्युलूखलमुसला᳘भ्यां दृषदुपला᳘भ्याᳫं᳭ हविर्य्यज्ञं᳘ घ्नन्ति॥  
## ०२
त᳘ᳫँ᳘ हत्वा᳘ यज्ञ᳘म्॥  
(म) अग्ना᳘वेव यो᳘नौ रे᳘तोभूत᳘ᳫँ᳘सिञ्चत्यग्निर्वै यो᳘निर्य्यज्ञ᳘स्य स त᳘तः प्र᳘जायते तद्द᳘शता ऽआ᳘हुतीः सं᳘पादयेद्या᳘भ्यो व्वषट्क्रिय᳘ते॥  
## ०३
(ते ऽयं) अयं वै᳘ यज्ञो᳘ यो ऽयं प᳘वते [[???]]॥  
सो ऽयमे᳘क ऽइवैव᳘ पवते᳘ सो ऽयं पु᳘रुषे ऽन्तः प्र᳘विष्टो दशधा विहितः स᳘ ऽएवं᳘ कॢत्पैः᳘ प्राणै᳘रग्नेर्य्यो᳘नेर᳘धिजायते᳘ सैषा द᳘शाक्षरा व्विरा᳘ट् सैषा᳘ संपत्स᳘ यज्ञः [[???]]॥  
## ०४
(ज्ञो᳘ ऽथो) अ᳘थो ऽअ᳘पि न᳘व स्युः॥  
(स्त᳘) त᳘न्न्यूनां व्विरा᳘जं करोति प्रज᳘ननाय᳘ न्यूनाद्वा᳘ इमाः᳘ प्रजाः प्र᳘जायंते᳘ सैषा᳘ संपत्स᳘ यज्ञः [[???]]॥  
## ०५
(ज्ञो᳘ ऽथो) अ᳘थो ऽअ᳘प्ये ऽका᳘ ऽतिरिक्ता स्यात्॥  
(त्सा᳘) सा᳘ प्रजा᳘पतिमभ्य᳘तिरिच्यते᳘ सैषा᳘ संपत्स᳘ यज्ञः [[???]]॥  
## ०६
(ज्ञो᳘ ऽथो) अ᳘थो ऽअ᳘पि द्वे ऽअ᳘तिरिक्ते स्याताम्॥  
द्वन्द्वं वै᳘ मिथुनं᳘ प्रज᳘ननं मिथुन᳘मे᳘वैत᳘त्प्रज᳘ननं क्रियते᳘ सैषा᳘ संपत्स᳘ यज्ञः [[???]]॥  
## ०७
(ज्ञो᳘ ऽथो) अ᳘थो ऽअ᳘पि तिस्रो᳘ ऽतिरिक्ताः स्युः॥  
(र्द्व) द्वन्द्वम᳘हमिथुनं᳘ प्रज᳘ननम᳘थ यज्जा᳘यते त᳘त्तृती᳘य᳘ᳫँ᳘ सैषा᳘ संपत्स᳘ यज्ञः᳘॥  
## ०८
(ज्ञो᳘ ऽथो) अ᳘थो ऽअ᳘पि च᳘तस्रो᳘ ऽतिरिक्ताः स्युः॥  
(स्त) तद्य᳘थै᳘कैवं च᳘तस्रस्त्र᳘यो वा᳘ ऽइमे᳘ लोकास्त᳘दिमा᳘नेव᳘ लोकां᳘स्तिसृ᳘भिराप्नो᳘ति प्रजा᳘पतिर्वा ऽअ᳘तीमां᳘ल्लोकां᳘श्चतुर्थस्त᳘त्प्रजा᳘पतिमेव᳘ चतुर्थ्या ऽऽप्नोति᳘ [[???]] सैषा᳘ संपत्स᳘ [[???]] यज्ञः [[???]]॥  
## ०९
स यद्द्वा᳘भ्यामूनं त᳘दूनम् [[???]]॥  
(ᳫँ᳭) सो᳘ ऽयज्ञो य᳘त्पञ्च᳘भिर᳘तिरिक्तं तद᳘तिरिक्तᳫँ᳭ सो᳘ ऽयज्ञः᳘ [[???]] सै᳘षैव᳘ दशत्य᳘धिसंप᳘देषा᳘ व्विᳫँ᳭शत्या᳘मेषा᳘ ऽऽसह᳘स्रात्॥  
## १०
(दा) आजिं वा᳘ ऽएते᳘ धावंति॥  
ये᳘ दर्शपूर्णमासा᳘भ्यां य᳘जंते स वै प᳘ञ्चदश व्वर्षा᳘णि यजेत ते᳘षां पञ्चदशानां᳘ व्वर्षा᳘णां त्री᳘णि च शता᳘नि षष्ठि᳘श्च पौर्णमा᳘स्यश्चामावा᳘स्याश्च [[???]] त्री᳘णि च वै᳘ शता᳘नि षष्ठि᳘श्च संव्वत्सर᳘स्य रा᳘त्रयस्तद्रा᳘त्रीराप्नोति॥  
## ११
(त्य) अथा᳘पराणि प᳘ञ्चदशैव᳘ व्वर्षा᳘णि यजेत॥  
ते᳘षाम्पञ्चदशानां᳘ व्वर्षा᳘णां त्री᳘णि चैव᳘ शता᳘नि षष्ठि᳘श्च पौर्णमास्य᳘श्चामावा᳘स्याश्च त्री᳘णि च वै᳘ शता᳘नि षष्ठि᳘श्च सम्वत्सरस्या᳘हानि तद᳘हान्याप्नोति त᳘द्वेव᳘ सम्व्वत्सर᳘माप्नोति॥  
## १२
म᳘र्त्या ह वा ऽअ᳘ग्रे देवा᳘ ऽआसुः॥  
स᳘ य᳘दैव ते᳘ संव्वत्सर᳘मापुर᳘थामृ᳘ता ऽआसुः स᳘र्व्वं वै᳘ सम्व्वत्सरः स᳘र्व्वं वा᳘ ऽअक्षय्य᳘मेते᳘नोहास्याक्षय्य᳘ᳫँ᳘ सुकृतं᳘ भवत्यक्षय्यो᳘ लोकः [[???]]॥  
## १३
स᳘ ऽआजिसृ᳘तामे᳘कः॥  
(को) य᳘ ऽएवं᳘ व्विद्वां᳘स्त्रिᳫँ᳭श᳘तं व्वर्षा᳘णि य᳘जते त᳘स्मादु त्रिᳫँ᳭श᳘तमेव᳘ व्वर्षा᳘णि यजेत य᳘द्यु दाक्षायणयज्ञी स्याद᳘थो ऽअ᳘पि प᳘ञ्चदशैव᳘ व्वर्षा᳘णि यजेता᳘त्र᳘ ह्येव सा᳘ संप᳘त्संप᳘द्यते द्वे हि᳘ पौर्णमा᳘स्यौ य᳘जते द्वे᳘ ऽअमावा᳘स्ये ऽअ᳘त्रो ऽएव ख᳘लु सा᳘ सम्प᳘द्भवति॥  
