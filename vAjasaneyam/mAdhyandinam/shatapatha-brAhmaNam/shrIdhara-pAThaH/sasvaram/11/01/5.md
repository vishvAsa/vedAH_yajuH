+++
title = "५"

+++
## ०१
अ᳘द्यामावास्ये᳘ति म᳘न्यमान ऽउ᳘पवसति॥  
(त्य᳘) अ᳘थैष᳘ पश्चा᳘द्ददृशे स᳘ हैष᳘ दिव्यः श्वा स य᳘जमानस्य पशू᳘नभ्य᳘वेक्षते त᳘दपशव्य᳘ᳫँ᳘ स्याद᳘प्रायश्चित्तिकृत ऽएत᳘स्मादु हैत᳘द्भी᳘षा ऽवचन्द्रमसादि᳘ति॥  
## ०२
छायामु᳘पसर्प्पन्ति॥  
(न्त्ये) एते᳘नो हैतदुपत᳘पदा᳘चक्षते [[???]] श्व᳘लुचितमि᳘त्येत᳘मु है᳘वैतदा᳘चक्षते॥  
## ०३
शश᳘श्चांद्रमस ऽइ᳘ति॥  
चन्द्र᳘मा वै सो᳘मो देवा᳘नाम᳘न्नं तं᳘ पौर्णमास्यामभि᳘षुण्वन्ति᳘ [[???]] सो ऽपरप᳘क्षे ऽप ऽओ᳘षधीः प्र᳘विशति पश᳘वो वा᳘ ऽअप ऽओ᳘षधीरदन्ति त᳘देनमेताᳫँ᳭ रा᳘त्रिं पशु᳘भ्यः स᳘न्नयति॥  
## ०४
सो᳘ ऽद्यामावास्ये᳘ति म᳘न्यमान ऽउ᳘पवसति॥  
(त्य᳘) अ᳘थैष᳘ पश्चा᳘द्ददृशे तद्य᳘जमानो यज्ञपथा᳘देति त᳘दाहुः कथं᳘ कुर्य्यादित्वा᳘ यज्ञपथाद्य᳘जेता३ न᳘ यजेता३ ऽइ᳘ति य᳘जेत हैव न᳘ ह्यन्य᳘दपक्र᳘मणं [[???]] भ᳘वति श्वः᳘ श्व ऽए᳘वैष ज्या᳘यानु᳘देति स᳘ ऽआमावास्य᳘विधेनै᳘वेष्ट्वा ऽथे᳘ष्टिमनु निर्व्वपति तद᳘हर्व्वैव श्वो᳘ वा॥  
## ०५
त᳘स्यै त्री᳘णि हवी᳘ᳫँ᳘षि भवन्ति॥  
(न्त्य) अग्न᳘ये पथिकृ᳘ते ऽष्टाकपालं पुरोडा᳘शमि᳘न्द्राय व्वृत्रघ्न ऽए᳘कादशकपालमग्न᳘ये व्वैश्वानरा᳘य द्वा᳘दशकपालं पुरोडा᳘शम्॥  
## ०६
(ᳫँ᳭) स य᳘दग्न᳘ये पथिकृ᳘ते निर्व्व᳘पति॥  
(त्य) अग्निर्व्वै᳘ पथः᳘ कर्ता स य᳘स्मादे᳘वादो य᳘जमानो यज्ञपथादे᳘ति त᳘मेनमग्निः पं᳘थानमा᳘पादयति॥  
## ०७
(त्य᳘) अ᳘थ यदि᳘न्द्राय व्वृत्रघ्ने᳘॥  
पाप्मा वै᳘ व्वृत्रो यो भू᳘तेर्व्वारयित्वा ति᳘ष्ठति कल्या᳘णात्क᳘र्म्मणः साधोस्त᳘मेतदि᳘न्द्रेणैव᳘ व्वृत्रघ्ना᳘ पाप्मानं [[???]] व्वृत्र᳘ᳫँ᳘ हन्ति त᳘स्मादि᳘न्द्राय व्वृत्रघ्ने᳘॥  
## ०८
(घ्ने᳘ ऽथ) अ᳘थ य᳘दग्न᳘ये व्वैश्वानरा᳘य॥  
द्वा᳘दशकपालं पुरोडा᳘शं निर्व्व᳘पति य᳘त्र वा ऽइ᳘न्द्रो व्वृत्रम᳘हंस्त᳘मग्नि᳘ना व्वैश्वानरे᳘ण स᳘मदहत्त᳘दस्य स᳘र्व्वं पाप्मा᳘नᳫँ᳭ स᳘मदहत्त᳘थो ऽए᳘वैष᳘ ऽएतदि᳘न्द्रेणैव᳘ व्वृत्रघ्ना᳘ पाप्मा᳘नं व्वृत्र᳘ᳫँ᳘ हत्वा त᳘मग्नि᳘ना व्वैश्वानरे᳘ण सं᳘दहति त᳘दस्य स᳘र्व्वं पाप्मा᳘नᳫँ᳭ सं᳘दहति स यो᳘ हैवं᳘ व्विद्वा᳘नेतये᳘ष्ट्या य᳘जते न᳘ हास्या᳘ल्पश्चन᳘ पाप्मा प᳘रिशिष्यते॥  
## ०९
त᳘स्यै सप्त᳘दश सामिधे᳘न्यो भवन्ति॥  
(न्त्यु) उपाᳫँ᳭शु᳘ देव᳘ता यजति याः᳘ काम᳘यते ता᳘ याज्या ऽनुवा᳘क्याः करोत्येवमा᳘ज्यभागावेव᳘ᳫँ᳘ संया᳘ज्ये॥  
## १०
तिसृधन्वं द᳘क्षिणां ददाति॥  
ध᳘न्वना वै श्वा᳘नं बाधन्ते त᳘देत᳘मे᳘वैत᳘द्बाधते य᳘त्तिसृधन्वं द᳘क्षिणां ददाति [[???]]॥  
## ११
दण्डं द᳘क्षिणां ददाति॥  
दण्डे᳘न वै श्वा᳘नं बाधंते त᳘देत᳘मे᳘वैत᳘द्बाधते य᳘द्दण्डं द᳘क्षिणां द᳘दात्येषा ऽन्वा᳘दिष्टा द᳘क्षिणा दद्या᳘त्त्वे᳘वास्याम᳘प्यन्यद्या ऽइ᳘तरा द᳘क्षिणास्ता᳘सां य᳘त्संप᳘द्येत सा᳘ हैषा᳘ पशव्ये᳘ष्टिस्तया ऽप्य᳘नभ्युद्दृष्टो य᳘जेतैव [[???]]॥  
