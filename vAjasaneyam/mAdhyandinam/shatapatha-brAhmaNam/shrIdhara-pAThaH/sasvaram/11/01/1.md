+++
title = "१"

+++
## ०१
सम्वत्सरो वै᳘ यज्ञः᳘ प्रजा᳘पतिः॥  
(स्त᳘) त᳘स्यैतद्द्वा᳘रं य᳘दमावा᳘स्या चन्द्र᳘मा ऽएव᳘ द्वारपिधा᳘नः॥  
## ०२
स᳘ यो ऽमावा᳘स्यायामग्नी᳘ ऽआधत्ते [[???]]॥  
य᳘था व्वि᳘वृतायां द्वारि᳘ द्वारा पु᳘रं प्रप᳘द्येत स त᳘त ऽएव᳘ स्वर्गं᳘ लोक᳘मिया᳘देवं त᳘द्यो ऽमावा᳘स्यायामाधत्ते᳘॥  
## ०३
(त्ते᳘ ऽथ) अ᳘थ यो न᳘क्षत्र ऽआ᳘धत्ते [[???]]॥  
यथा᳘ पिहितायां द्वार्य्य᳘द्वारा पु᳘रं प्रपि᳘त्सेत्स᳘ जिह्मः᳘ पुरः स्या᳘देवं तद्यो न᳘क्षत्र ऽआधत्ते त᳘स्मान्न न᳘क्षत्र ऽआ᳘दधीत॥  
## ०४
यद᳘हरे᳘वैषः [[???]]॥  
(पो) न᳘ पुर᳘स्तान्न᳘ पश्चा᳘दृश्ये᳘त तद᳘हरु᳘पवसेत्त᳘र्हि᳘ ह्येष᳘ ऽइमं᳘ लोक᳘माग᳘च्छति त᳘स्मिन्निह व्व᳘सति॥  
## ०५
स᳘र्व्वे देवा᳘ व्वसन्ति॥  
स᳘र्व्वाणि भूता᳘नि स᳘र्व्वा देव᳘ताः स᳘र्व्व ऽऋत᳘वः स᳘र्व्वे स्तो᳘माः स᳘र्व्वाणि पृष्ठा᳘नि स᳘र्व्वाणि च्छं᳘दाᳫँ᳭सि॥  
## ०६
स᳘र्व्वेषु ह वा᳘ ऽअस्य देवे᳘षु॥  
स᳘र्व्वेषु भूते᳘षु स᳘र्व्वासु देव᳘तासु स᳘र्व्वेष्वृतु᳘षु स᳘र्व्वेषु स्तो᳘मेषु स᳘र्वेषु पृष्ठे᳘षु स᳘र्व्वेषु च्छं᳘दःस्वग्नी ऽआ᳘हितौ भवतो᳘ यो ऽमावा᳘स्या यामाधत्ते त᳘स्मादमावा᳘स्यायामे᳘वाग्नी ऽआ᳘दधीत᳘॥  
## ०७
यो ऽसौ᳘ व्वैशाख᳘स्यामावा᳘स्या॥ 
त᳘स्यामा᳘दधीत सा᳘ रोहिण्या सं᳘पद्यत ऽआत्मा वै᳘ प्रजा᳘ पश᳘वो रोहि᳘ण्यात्म᳘न्ये᳘वैत᳘त्प्रजा᳘यां पशु᳘षु प्र᳘तितिष्ठत्यमावा᳘स्या वा᳘ ऽअग्न्याधेयरूपं त᳘स्मादमावा᳘स्यायामे᳘वाग्नी ऽआ᳘दधीत पौर्णमास्या᳘मन्वा᳘रभेतामा᳘वास्यायां [[???]] दीक्षेत॥  
