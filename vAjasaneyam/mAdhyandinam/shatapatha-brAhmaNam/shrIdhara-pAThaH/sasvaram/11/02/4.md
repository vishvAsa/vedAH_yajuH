+++
title = "४"

+++
## ०१
एष वै पूर्ण᳘माः॥  
(०) य᳘ ऽएष त᳘पत्य᳘हरह᳘र्ह्ये᳘वैष᳘ पूर्णो᳘ ऽथैष᳘ ऽएव द᳘र्शोय᳘च्चन्द्र᳘मा दृदृश᳘ ऽइव᳘ ह्येषः᳘॥  
## ०२
(षो᳘ ऽथो) अ᳘थो ऽइतर᳘था ऽऽहुः॥  
(रे) एष᳘ ऽएव᳘ पूर्ण᳘मा य᳘च्चन्द्र᳘मा ऽएत᳘स्य ह्य᳘नु पू᳘रणं पौर्णमासी᳘त्याच᳘क्षते᳘ ऽथैष᳘ ऽएव द᳘र्शो य᳘ ऽएष [[???]] त᳘पति ददृश᳘ ऽइव᳘ ह्येषः᳘॥  
## ०३
(ष᳘ ऽइ) इय᳘मेव᳘ पूर्ण᳘माः॥  
पू᳘र्णेव᳘ हीयमसा᳘वेव [[???]] द्यौर्द्द᳘र्शो ददृश᳘ ऽइव᳘ ह्यसौ᳘ [[???]] द्यौः [[???]]॥  
## ०४
(०) रा᳘त्रिरेव᳘ पूर्ण᳘माः॥  
पू᳘र्णेव᳘ हीयᳫँ᳭ रा᳘त्रिर᳘हरेव द᳘र्शो ददृश᳘ ऽइव᳘ हीदम᳘हरेषा नु᳘ देवत्रा᳘ दर्शपूर्णमास᳘योर्मीमाᳫँ᳭सा [[???]]॥  
## ०५
(सा᳘ ऽथा) अ᳘थाध्यात्म᳘म्॥  
(मु) उदान᳘ ऽएव᳘ पूर्ण᳘मा ऽउदाने᳘न᳘ ह्ययं [[???]] पु᳘रुषः पूर्य्य᳘त ऽइव प्राण᳘ ऽएव द᳘र्शो ददृश᳘ ऽइव᳘ ह्ययं᳘ प्राणस्त᳘देता᳘वन्नाद᳘श्चान्नप्रद᳘श्च दर्शपूर्णमासौ᳘॥  
## ०६
प्राण᳘ ऽए᳘वान्नादः᳘॥  
प्राणे᳘न᳘ हीदम᳘न्नमद्य᳘त ऽउदान᳘ ऽए᳘वान्नप्रद᳘ ऽउदाने᳘न᳘ हीदम᳘न्नं प्रदीय᳘ते स यो᳘ हैता᳘वन्नादं᳘ चान्नप्रदं᳘ च दर्शपूर्णमासौ व्वे᳘दान्नादो᳘ हैव᳘ भवति प्र᳘ हास्मा ऽअन्ना᳘द्यं दीयते॥  
## ०७
म᳘न ऽएव᳘ पूर्ण᳘माः॥  
पूर्ण᳘मिव [[???]] हीदम्म᳘नो व्वा᳘गेव द᳘र्शो ददृश᳘ ऽइव᳘ हीयं व्वाक्त᳘देता᳘वध्यात्मं᳘ प्रत्य᳘क्षं दर्शपूर्णमासौ स य᳘दुपवसथे᳘ व्व्रतोपायनी᳘यमश्ना᳘ति ते᳘नैता᳘वध्यात्मं᳘ प्रत्य᳘क्षं दर्शपूर्णमासौ᳘ प्रीणाति यज्ञे᳘न प्रातर्द्दे᳘वौ॥  
## ०८
त᳘दाहुः॥  
(र्य) यन्न᳘ पूर्ण᳘मासाये᳘ति हवि᳘र्गृह्य᳘ते न द᳘र्शाये᳘ति हवि᳘र्गृह्य᳘ते न᳘ पूर्ण᳘मासाया᳘नुब्रूहि न द᳘र्शाया᳘नुब्रूहि न᳘ पूर्ण᳘मासं यज न द᳘र्शं यजेत्य᳘थ के᳘नास्य दर्शपूर्णमासा᳘विष्टौ᳘ भवत ऽइ᳘ति स यम्म᳘नस ऽआघार᳘यति म᳘नो वै᳘ पूर्ण᳘मास्ते᳘न पूर्ण᳘मासं यजत्य᳘थ यं᳘ व्वाच᳘ ऽआघार᳘यति व्वाग्वै द᳘र्शस्ते᳘नो द᳘र्शं यजत्येते᳘नो हास्य दर्शपूर्णमासा᳘विष्टौ᳘ भवतः॥  
## ०९
(स्त) तद्धै᳘के चरू नि᳘र्व्वपंति॥ 
पौर्णमास्याᳫँ᳭ स᳘रस्वते ऽमावा᳘स्यायाᳫँ᳭ स᳘रस्वत्या ऽएत᳘त्प्रत्य᳘क्षं दर्शपूर्णमासौ᳘ यजामह ऽइ᳘ति व्व᳘दंतस्त᳘दु त᳘था न᳘ कुर्यान्म᳘नो वै स᳘रस्वान्वाक्स᳘रस्वती स य᳘दे᳘वैता᳘वाघारा᳘वाघार᳘यति त᳘दे᳘वास्य दर्शपूर्णमासा᳘विष्टौ᳘ भवतस्त᳘स्मादेतौ᳘ चरू न नि᳘र्व्वपेत्॥  
## १०
(त्त᳘) त᳘दाहुः॥  
(रा) आगूर्ती वा᳘ ऽएष᳘ भवति यो᳘ दर्शपूर्णमासा᳘भ्यां य᳘जते पौर्णमासे᳘न᳘ हीष्ट्वा व्वे᳘दामावास्ये᳘न यक्ष्य ऽइ᳘त्यामावास्ये᳘नेष्ट्वा [[???]] व्वे᳘द पु᳘नः पौर्णमासे᳘न यक्ष्य ऽइ᳘ति स᳘ ऽआगू᳘र्त्ये᳘वामुं᳘ लोकमे᳘ति [[???]] य᳘दा ऽमुं᳘ लोकमे᳘ति कथम᳘नागूर्ती भवती᳘ति स य᳘दे᳘वैता᳘ ऽउभय᳘त्राघारा᳘वाघार᳘यति त᳘दे᳘वास्य दर्शपूर्णमासौ सं᳘तिष्ठेते स स᳘ᳫँ᳘स्थितयोरेव᳘ दर्शपूर्णमास᳘योर᳘था ऽमुं᳘ लोक᳘मेति तथा᳘ ऽनागूर्ती भवति॥  
