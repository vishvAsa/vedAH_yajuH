+++
title = "७"

+++
## ०१
संवत्सरो᳘ यज्ञः [[???]]॥  
स यो᳘ ह वै᳘ संवत्सरो᳘ यज्ञ ऽइ᳘ति व्वेदा᳘न्ते है᳘वास्य संवत्सर᳘स्येष्टं᳘ भवत्य᳘थो यत्कि᳘ञ्च संवत्सरे᳘ क्रिय᳘ते स᳘र्व्वᳫँ᳭ है᳘वास्य त᳘दाप्तम᳘वरुद्धमभि᳘जितं भवति॥  
## ०२
(त्यृ) ऋत᳘व ऽऋत्वि᳘जः॥  
स यो᳘ ह वा᳘ ऽऋत᳘व ऽऋत्वि᳘ज ऽइ᳘ति व्वेदा᳘न्ते है᳘वास्यर्तूना᳘मिष्टं᳘ भवत्य᳘थो यत्कि᳘ञ्चर्तुषु [[???]] क्रिय᳘ते स᳘र्व्वᳫँ᳭ है᳘वास्य त᳘दाप्तम᳘वरुद्धमभि᳘जितं भवति॥  
## ०३
मा᳘सा हवी᳘ᳫँ᳘षि॥  
स यो᳘ ह वै मा᳘सा हवीᳫँ᳭षी᳘ति व्वेदा᳘न्ते है᳘वास्य मा᳘सानामिष्टं᳘ भवत्य᳘थो यत्कि᳘ञ्च मा᳘सेषु क्रिय᳘ते स᳘र्व्वᳫँ᳭ है᳘वास्य त᳘दाप्तम᳘वरुद्धमभि᳘जितं भवति॥  
## ०४
(त्य) अर्द्धमासा᳘ हविष्पात्रा᳘णि॥  
स यो᳘ ह वा᳘ ऽअर्द्धमासा᳘ हविष्पात्राणी᳘ति व्वेदा᳘न्ते है᳘वास्यार्द्धमासा᳘नामिष्टं᳘ भवत्य᳘थो यत्कि᳘ञ्चार्द्धमासे᳘षु क्रिय᳘ते स᳘र्व्वᳫँ᳭ है᳘वास्य त᳘दाप्तम᳘वरुद्धमभि᳘जितं भवति॥  
## ०५
(त्य) अहोरात्रे᳘ परिवेष्ट्री [[???]]॥  
स यो᳘ ह वा᳘ ऽअहोरात्रे᳘ परिवेष्ट्री ऽइ᳘ति व्वेदा᳘न्ते है᳘वास्याहोरात्र᳘योरिष्टं᳘ भवत्य᳘थो यत्कि᳘ञ्चाहोरात्र᳘योः क्रिय᳘ते स᳘र्व्वᳫँ᳭ है᳘वास्य तदाप्तम᳘वरुद्धमभि᳘जितं [[???]] भवति॥  
## ०६
(ती) इय᳘मेव᳘ प्रथमा᳘ सामिधे᳘नी॥  
(न्य) अग्नि᳘र्द्विती᳘या व्वायु᳘स्तृती᳘या ऽन्त᳘रिक्षं चतुर्थी द्यौ᳘ष्पंच᳘म्यादित्यः᳘ षष्ठी᳘ चन्द्र᳘माः सप्तमी म᳘नो ऽष्टमी व्वा᳘ङ्नवमी त᳘पो दशमी ब्र᳘ह्मैकाद᳘श्येता हि वा᳘ ऽइदᳫँ᳭ स᳘र्व्वᳫँ᳭ समिंध᳘त ऽएता᳘भिरिदᳫँ᳭ स᳘र्व्वᳫँ᳭ स᳘मिद्धं त᳘स्मात्सामिधे᳘न्यो नाम [[???]]॥  
## ०७
स वै त्रिः᳘ प्रथमाम᳘न्वाह॥  
स य᳘त्प्रथम᳘मन्वा᳘ह प्रा᳘चीं ते᳘न दि᳘शं जयति य᳘द्द्विती᳘यं द᳘क्षिणां ते᳘न दि᳘शं जयति य᳘त्तृती᳘यमूर्ध्वा᳘मेव ते᳘न दि᳘शं जयति॥  
## ०८
त्रि᳘र्व्वे᳘वोत्तमाम᳘न्वाह॥  
स य᳘त्प्रथम᳘मन्वा᳘ह प्रती᳘चीं ते᳘न दि᳘शं जयति य᳘द्द्विती᳘यमु᳘दीचीं ते᳘न दि᳘शं जयति य᳘त्तृती᳘यमिमा᳘मेव ते᳘न प्रतिष्ठां᳘ जयत्येव᳘मु हाभिरिमाँ᳘ल्लोकाञ्ज᳘यत्येताः दि᳘शः॥  
## ०९
(०) ऋत᳘मेव पू᳘र्व्व ऽआघारः᳘॥  
सत्य᳘मु᳘त्तरो᳘ ऽव ह वा᳘ ऽऋतसत्ये᳘ रुन्धे᳘ ऽथो यत्कि᳘ञ्चर्तसत्या᳘भ्यां ज᳘य्यᳫँ᳭ स᳘र्व्वᳫँ᳭ हैव त᳘ज्जयति॥  
## १०
त्वि᳘षिरेव᳘ प्रथमः᳘ प्रयाजः᳘॥  
(जो᳘ ऽप) अ᳘पचितिर्द्विती᳘यो य᳘शस्तृती᳘यो ब्रह्मवर्च्चसं᳘ चतु᳘र्थो ऽन्ना᳘द्यं पञ्चमः [[???]]॥  
## ११
स᳘ प्रथमं᳘ प्रयाजम᳘नुमंत्रयते॥  
त्वि᳘षिमान्भूयासमित्य᳘पचितिमान्भूयासमि᳘ति द्विती᳘यं यशस्वी᳘ भूयासमि᳘ति तृती᳘यम्ब्रह्मवर्च्चसी᳘ भूयासमि᳘ति चतुर्थ᳘मन्नादो᳘ भूयासमि᳘ति पंचमं त्वि᳘षिमान्ह वा ऽअ᳘पचितिमान्यशस्वी᳘ ब्रह्मवर्च्च᳘स्यन्नादो᳘ [[???]] भवति य᳘ ऽएव᳘मेतद्वे᳘द॥  
## १२
(दै) एत᳘द्ध स्म वै त᳘द्विद्वा᳘नाह॥  
श्वेत᳘केतुरारुणेयः क᳘ᳫँ᳘ स्विदे᳘वापरी᳘षु महानाग᳘मिवाभिसᳫँ᳭सा᳘रं दिदृक्षिता᳘रो य᳘ ऽएव᳘मेत᳘त्प्रयाजा᳘नां य᳘शो व्वेदिते᳘ति॥  
## १३
भूत᳘मेव पू᳘र्व्व ऽआ᳘ज्यभागः॥  
(गो) भविष्यदु᳘त्तरो᳘ ऽव ह वै भूतं᳘ च भविष्य᳘च्च रुन्धे᳘ ऽथो यत्कि᳘ञ्च भूते᳘न च भविष्यता᳘ च ज᳘य्यᳫँ᳭ स᳘र्व्वᳫँ᳭ हैव त᳘ज्जयति॥  
## १४
ब्र᳘ह्मा ऽऽग्नेयः᳘ पुरोडा᳘शः॥  
स यो᳘ ह वै ब्र᳘ह्मा ऽऽग्नेयः᳘ पुरोडा᳘श ऽइ᳘ति व्वेदा᳘व ह ब्र᳘ह्म रुन्धे᳘ ऽथो यत्कि᳘ञ्च ब्र᳘ह्मणा ज᳘य्यᳫँ᳭ स᳘र्व्वᳫँ᳭ हैव त᳘ज्जयति॥  
## १५
क्षत्त्र᳘मुपाᳫँ᳭शुयाजः [[???]]॥  
स यो᳘ ह वै᳘ क्षत्त्र᳘मुपाᳫँ᳭शुयाज ऽइ᳘ति व्वेदा᳘व ह क्षत्त्र᳘ᳫँ᳭ रुन्धे᳘ ऽथो यत्कि᳘ञ्च क्षत्त्रे᳘ण ज᳘य्यᳫँ᳭ स᳘र्व्वᳫँ᳭ हैव त᳘ज्जयति तद्य᳘दुपाᳫँ᳭शुयाजं᳘ कुर्व्वंत्ये᳘के नै᳘के त᳘स्मादुच्चै᳘श्चोपाᳫँ᳭शु᳘ च क्षत्त्राया᳘चक्षते॥  
## १६
व्विडु᳘त्तरः पुरोडा᳘शः॥  
स यो᳘ ह वै व्विडुत्तरः पुरोडा᳘श ऽइ᳘ति व्वेदा᳘व ह व्वि᳘शᳫँ᳭ रुन्धे᳘ ऽथो यत्कि᳘ञ्च व्विशा ज᳘य्यᳫँ᳭ स᳘र्व्वᳫँ᳭ हैव त᳘ज्जयति तद्य᳘दाग्नेय᳘श्च पुरोडा᳘श ऽउपाᳫँ᳭शुयाज᳘श्च पू᳘र्व्वौ भ᳘वतस्त᳘स्मादुभे ब्र᳘ह्म च क्षत्त्रं᳘ च व्विशि प्र᳘तिष्ठिते॥  
## १७
राष्ट्र᳘ᳫँ᳘ सान्नाय्यम् [[???]]॥  
(ᳫँ᳭) स यो᳘ ह वै᳘ राष्ट्र᳘ᳫँ᳘ सान्नाय्यमि᳘ति व्वेदा᳘व ह राष्ट्र᳘ᳫँ᳘ रुन्धे᳘ ऽथो यत्कि᳘ञ्च राष्ट्रे᳘ण ज᳘य्यᳫँ᳭ स᳘र्व्वᳫँ᳭ हैव त᳘ज्जयति तद्य᳘त्सन्नयन्त्ये᳘के नै᳘के त᳘स्माद्राष्ट्रᳫँ᳭ सञ्चै᳘ति व्वि᳘ च॥  
## १८
त᳘पः स्विष्टकृत् [[???]]॥  
(त्स) स यो᳘ ह वै त᳘पः स्विष्टकृदि᳘ति व्वेदा᳘व ह त᳘पो रुन्धे᳘ ऽथो यत्कि᳘ञ्च त᳘पसा ज᳘य्यᳫँ᳭ स᳘र्व्वᳫँ᳭ हैव त᳘ज्जयति॥  
## १९
लोकः᳘ प्राशित्रम् [[???]]॥  
(ᳫँ᳭) स यो᳘ ह वै᳘ लोकः᳘ प्राशित्रमि᳘ति व्वेदा᳘व ह लोक᳘ᳫँ᳘ रुन्धे᳘ ऽथो यत्कि᳘ञ्च लोके᳘न ज᳘य्यᳫँ᳭ स᳘र्व्वᳫँ᳭ हैव त᳘ज्जयति᳘ नो ह ल᳘वेन लोका᳘द्व्यथते ल᳘वेन ह वा᳘ ऽअमु᳘ष्मिंल्लोके᳘ लोका᳘द्व्यथंते᳘ ऽथ य᳘ ऽएवं व्वे᳘द न᳘ ह बहु᳘ चन᳘ पापं᳘ कृत्वा᳘ लोका᳘द्व्यथते॥  
## २०
श्रद्धे᳘डा॥  
स यो᳘ ह वै᳘ श्रद्धेडे᳘ति व्वेदा᳘व ह श्रद्धा᳘ᳫँ᳘ रुन्धे᳘ ऽथो यत्कि᳘ञ्च श्रद्ध᳘या ज᳘य्यᳫँ᳭ स᳘र्व्वᳫँ᳭ हैव त᳘ज्जयति॥  
## २१
(त्य) अश᳘निरेव᳘ प्रथ᳘मो ऽनुयाजः᳘॥  
(जो᳘) ह्रादु᳘निर्द्वि᳘ती᳘य ऽउल्कुषी᳘ तृती᳘यः॥  
## २२
स᳘ प्रथमम᳘नुयाजम᳘नुमन्त्रयेत॥  
(ता᳘) अ᳘शन्यमु᳘ञ्जही᳘ति यं᳘ द्विष्याद्ध्रा᳘दुन्यमु᳘ञ्जही᳘ति द्विती᳘यमु᳘ल्कुष्यमु᳘ञ्जही᳘ति तृती᳘यम्॥  
## २३
(ᳫँ᳭) स य᳘ ऽएष᳘ क्षिप्रं᳘ म्रिय᳘ते॥  
(ते ऽश᳘) अश᳘निर्ह त᳘मनुयाजो᳘ हन्त्य᳘थ यो᳘ व्विस्रवन्मिश्र᳘ ऽइव ह्रादु᳘निर्ह त᳘मनुयाजो᳘ हन्त्य᳘थ᳘ यो ऽभ्युष्टमिश्र᳘ ऽइवोल्कुषी᳘ ह त᳘मनुयाजो᳘ हन्ति᳘॥  
## २४
सैषा᳘ यज्ञमेनिः᳘॥  
(रे) एत᳘या वै᳘ मेन्या᳘ देवा ऽअ᳘सुरान् पराभावयां᳘चक्रुस्त᳘थो ऽए᳘वैवंविद्य᳘जमानः पाप्मा᳘नं द्विष᳘न्तं भ्रा᳘तृव्यम्प᳘राभावयति॥  
## २५
स य᳘दनुयाजा᳘न्तो यज्ञः स्या᳘त्॥  
(द) अश᳘न्यन्तः स्याद्ध्रादु᳘न्यन्त ऽउल्कु᳘ष्यंतस्त᳘स्माद्वै᳘ देवा᳘नां यज्ञ ऽइ᳘डान्तो वैव᳘ शंय्वंतो वा॥  
## २६
प्रयाजैर्व्वै᳘ देवाः᳘॥  
स्वर्गं᳘ लोक᳘मायँस्तान᳘सुरा ऽअन्वा᳘जिगाᳫँ᳭सँस्ता᳘ननुयाजैः प्र᳘त्यौहँस्तद्य᳘दनुयाजा᳘ ऽइज्यं᳘ते पाप्मा᳘नमेव त᳘द्द्विषं᳘तं भ्रा᳘तृव्यं य᳘जमानः प्र᳘त्यूहति॥  
## २७
प्राणा वै᳘ प्रयाजाः᳘॥  
(ऽ) अपाना᳘ ऽअनुयाजास्त᳘स्मात्प्रयाजाः प्रा᳘ञ्चो हूयंते तद्धि᳘ प्राणरूपं᳘ प्रत्य᳘ञ्चो ऽनुयाजास्त᳘दपानरूप᳘मेता᳘ ह वै᳘ दर्शपूर्णमास᳘योरुपस᳘दो य᳘दनुयाजास्त᳘स्मात्त᳘ ऽउपसद्रूपे᳘ण प्रत्य᳘ञ्चो हूयंते॥  
## २८
सᳫँ᳭स्था᳘ सूक्तवाकः [[???]]॥  
स यो᳘ ह वै᳘ सᳫँ᳭स्था᳘ सूक्तवाक ऽइ᳘ति व्वेदा᳘व ह सᳫँ᳭स्था᳘ᳫँ᳘ रुंधे᳘ ऽथो यत्कि᳘ञ्च सᳫँ᳭स्थ᳘या ज᳘य्यᳫँ᳭ स᳘र्व्वᳫँ᳭ हैव त᳘ज्जयति ग᳘च्छति व्व᳘यसः सᳫँ᳭स्था᳘म्॥  
## २९
(म्प्र) प्रतिष्ठा᳘ शंर्योर्व्वाकः [[???]]॥  
स यो᳘ ह वै᳘ प्रतिष्ठा᳘ शंयोर्व्वाक ऽइ᳘ति व्वेदा᳘व ह प्रतिष्ठा᳘ᳫँ᳘ रुंधे᳘ ऽथो यत्कि᳘ञ्च प्रतिष्ठ᳘या ज᳘य्यᳫँ᳭ स᳘र्व्वᳫँ᳭ हैव त᳘ज्जयति ग᳘च्छति प्रतिष्ठाम् [[???]]॥  
## ३०
(न्ते᳘) ते᳘ देवाः᳘॥  
(ऽ) एता᳘न्पत्नीसंयाजा᳘न्पश्चात्प᳘र्य्यौहन्त मिथुन᳘मे᳘वैत᳘दुप᳘रिष्टाददधत प्र᳘जात्यै तद्य᳘त्पत्नीसंयाजा᳘ ऽइज्यं᳘ते मिथुन᳘मे᳘वैत᳘दुप᳘रिष्टाद्धत्ते प्र᳘जात्यै देवा᳘नाᳫँ᳭ ह वै प्र᳘जातिम᳘नुप्र᳘जायते मिथुने᳘न मिथुनेन ह प्र᳘जायते य᳘ ऽएव᳘मेतद्वेद [[???]]॥  
## ३१
(दा᳘) अ᳘न्नᳫँ᳭ समिष्टयजुः [[???]]॥  
स यो᳘ ह वा ऽअ᳘न्नᳫँ᳭ समिष्टयजुरि᳘ति व्वेदा᳘व हा᳘न्नᳫँ᳭ रुंधे᳘ ऽथो यत्किञ्चा᳘न्नेन ज᳘य्यᳫँ᳭ स᳘र्व्वᳫँ᳭ हैव त᳘ज्जयति॥  
## ३२
संवत्सरो य᳘जमानः॥  
(स्त᳘) त᳘मृत᳘वो याजयंति व्वसंत ऽआ᳘ग्नीध्रस्त᳘स्माद्वसंते᳘ दावा᳘श्चरंति त᳘द्ध्यग्निरूपं᳘ ग्री᳘ष्मो ऽध्वर्य्यु᳘स्तप्त᳘ ऽइव वै᳘ ग्रीष्मस्तप्त᳘मिवाध्वर्य्युर्न्नि᳘ष्क्रामति व्वर्षा᳘ ऽउद्गाता त᳘स्माद्यदा ब᳘लवद्व᳘र्षति सा᳘म्न ऽइवोपब्दिः᳘ क्रियते शर᳘द्ब्रह्मा त᳘स्माद्यदा᳘ सस्यं᳘ पच्य᳘ते ब्र᳘ह्मण्वत्यः प्रजा ऽइ᳘त्याहुर्हेमंतो हो᳘ता त᳘स्माद्धेमन्व᳘षट्कृताः [[???]] पश᳘वः सीदंत्येता᳘ ह वा᳘ ऽएनं देव᳘ता याजयंति स य᳘द्येनमैषावीरा᳘ याज᳘येयुरेता᳘ ऽएव᳘ देव᳘ता म᳘नसा ध्यायेदेता᳘ है᳘वैनं देव᳘ता याजयंति॥  
## ३३
(न्त्य᳘) अ᳘थ है᳘षैव᳘ तुला [[???]]॥  
यद्द᳘क्षिणो व्वेद्यन्तः स य᳘त्साधु᳘ करो᳘ति त᳘दन्तर्व्वेद्य᳘थ य᳘दसाधु त᳘द्बहिर्व्वेदि त᳘स्माद्द᳘क्षिणं व्वेद्यंत᳘मधिस्पृ᳘श्येवासीत तुला᳘याᳫँ᳭ ह वा᳘ ऽअमु᳘ष्मिंल्लोक ऽआ᳘दधति यतर᳘द्यᳫँ᳭स्य᳘ति तद᳘न्वेष्यति य᳘दि साधु᳘ वा ऽसाधु वेत्य᳘थ य᳘ ऽएवं व्वे᳘दास्मि᳘न्हैव᳘ लोके᳘ तुलामा᳘रोहत्य᳘त्यमु᳘ष्मिंल्लोके᳘ तुलाधानं मुच्यते साधुकृत्या᳘ है᳘वास्य य᳘च्छति न᳘ पापकृत्या [[???]]॥ अर्द्धः प्रपाठकः ॥५२॥  
