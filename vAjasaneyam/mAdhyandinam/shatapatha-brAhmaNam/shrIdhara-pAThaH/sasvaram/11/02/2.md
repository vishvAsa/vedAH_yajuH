+++
title = "२"

+++
## ०१
गायत्री᳘मनुवा᳘क्याम᳘न्वाह॥  
त्रि᳘पदा वै᳘ गायत्री त्र᳘य ऽइमे᳘ लोका᳘ ऽइमा᳘ने᳘वैत᳘ल्लोका᳘न्देवाः प्र᳘त्यष्ठापयन्॥  
## ०२
(न्न᳘) अ᳘थ त्रिष्टु᳘भा यजति [[???]]॥  
च᳘तुष्पदा वै᳘ त्रिष्टुप्च᳘तुष्पादाः पश᳘वस्त᳘त्पशू᳘ने᳘वैत᳘देषु [[???]] लोके᳘षु प्र᳘तिष्ठितेषु देवाः प्र᳘त्यष्ठापय᳘न्॥  
## ०३
(न्द्व्य) द्व्यक्षरो व्वषट्कारः᳘॥  
(रो᳘) द्विपाद्वै पु᳘रुषस्तत्पु᳘रुषमे᳘वैतद्द्विपा᳘दमेषु᳘ पशु᳘षु प्र᳘तिष्ठितेषु देवाः प्र᳘त्यष्ठापयन्॥  
## ०४
(न्त्सो) सो ऽयं᳘ द्विपात्पु᳘रुषः॥  
पशु᳘षु प्र᳘तिष्ठित ऽएव᳘मे᳘वैष᳘ ऽएत᳘ल्लोकान्प्र᳘तिष्ठापयति लोके᳘षु प्र᳘तिष्ठितेषु पशून्प्र᳘तिष्ठापयति पशु᳘षु प्र᳘तिष्ठितेष्वात्मा᳘नं प्र᳘तिष्ठापयत्येव᳘मेष पु᳘रुषः पशु᳘षु प्र᳘तिष्ठितो य᳘ ऽएवं᳘ व्विद्वान्य᳘जते॥  
## ०५
(ते᳘ ऽथ) अ᳘थ यद्व᳘षट्कृते जुहो᳘ति॥  
(त्ये) एष वै᳘ व्वषट्कारो य᳘ ऽएष त᳘पति स᳘ ऽएष᳘ मृत्युस्त᳘देनमुप᳘रिष्टान्मृत्योः स᳘ᳫँ᳘स्करोति त᳘देनम᳘तो जनयति स᳘ ऽएतं᳘ मृत्युम᳘तिमुच्यते यज्ञो वा᳘ ऽअस्यात्मा᳘ भवति त᳘द्यज्ञ᳘ ऽएव᳘ भू᳘त्वैत᳘न्मृत्युम᳘तिमुच्यत ऽएते᳘नो हास्य स᳘र्व्वे यज्ञक्रत᳘व ऽएतं᳘ मृत्युम᳘तिमुक्ताः॥ शतं ॥ ५६०० ॥  
## ०६
(क्ता ऽअ᳘) अ᳘थ या᳘मेतामा᳘हुतिं जुहो᳘ति॥  
(त्ये) एषा᳘ ह वा᳘ ऽअस्या᳘हुतिरमु᳘ष्मिंल्लोक᳘ ऽआत्मा᳘ भवति स᳘ य᳘दैवं वि᳘दस्मा᳘ल्लोकात्प्रैत्य᳘थैनमेषा᳘ ऽऽहुतिरेत᳘स्य पृष्ठे᳘ सत्या᳘ह्वयत्ये᳘ह्यहं वै᳘ त ऽइ᳘हा᳘त्मा ऽस्मी᳘ति तद्य᳘दाह्व᳘यति त᳘स्मादा᳘हुतिर्न्ना᳘म॥  
