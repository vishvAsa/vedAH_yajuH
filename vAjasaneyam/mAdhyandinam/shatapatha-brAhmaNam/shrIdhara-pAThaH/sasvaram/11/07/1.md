+++
title = "१"

+++
## ०१
पशुबन्धे᳘न यजते॥  
पश᳘वो वै᳘ पशुबन्धः स य᳘त्पशुबन्धे᳘न य᳘जते पशुमा᳘नसानी᳘ति ते᳘न गृहे᳘षु यजेत गृहे᳘षु पशू᳘न्बध्ना ऽइ᳘ति ते᳘न सुयवसे᳘ यजेत सुयवसे᳘ पशू᳘न्बध्ना ऽइ᳘ति जी᳘र्य्यन्ति ह वै जु᳘ह्वतो य᳘जमानस्याग्न᳘यो ऽग्नीञ्जीर्य्यतो᳘ ऽनु य᳘जमानो य᳘जमानम᳘नु गृहा᳘श्च पश᳘वश्च॥ शतम् ५९००॥  
## ०२
स य᳘त्पशुबन्धे᳘न य᳘जते॥  
(ते ऽग्नी᳘) अग्नी᳘ने᳘वैतत्पु᳘नर्ण्णवान्कुरुते ऽग्नीना᳘म्पुनर्ण्णव᳘ताम᳘नु य᳘जमानो य᳘जमानम᳘नु गृहा᳘श्च पश᳘वश्चायु᳘ष्यो ह वा᳘ ऽअस्यैष᳘ ऽआत्मनिष्क्र᳘यणो भवति माᳫँ᳭सीय᳘न्ति ह वै जु᳘ह्वतो य᳘जमानस्याग्न᳘यस्ते य᳘जमानमेव [[???]] ध्या᳘यन्ति य᳘जमानᳫँ᳭ स᳘ङ्कल्पयन्ति प᳘चन्ति वा᳘ ऽअन्ये᳘ष्वग्नि᳘षु वृथा माᳫँ᳭स᳘मथैते᳘षान्ना᳘तो ऽन्या᳘ [[???]] माᳫँ᳭साशा᳘ व्विद्यते य᳘स्यो चैते भ᳘वन्ति॥  
## ०३
स य᳘त्पशुबन्धे᳘न य᳘जते॥  
(त ऽ) आत्मा᳘नमे᳘वैतन्नि᳘ष्क्रीणीते व्वीरे᳘ण व्वीर᳘म्वीरो हि᳘ पशु᳘र्व्वीरो य᳘जमान ऽएत᳘दु ह वै᳘ परम᳘मन्ना᳘द्यं य᳘न्माᳫँ᳭सᳫँ᳭ स᳘ परम᳘स्यै᳘वान्ना᳘द्यस्यात्ता᳘ भवति तम्वै᳘ सम्वत्सरो ना᳘नीजनम᳘तीयादा᳘युर्वै᳘ सम्वत्सर ऽआ᳘युरे᳘वैत᳘दमृ᳘तमात्म᳘न्धत्ते॥  
