+++
title = "२"

+++
## ०१
हविर्य्यज्ञ᳘विधो ह वा᳘ ऽअन्यः᳘ पशुबन्धः᳘॥  
सव᳘विधो ऽन्यः स᳘ हैष᳘ हविर्य्यज्ञ᳘विधो य᳘स्मिन्व्रत᳘मुपन᳘यति य᳘स्मिन्नपः᳘ प्रण᳘यति य᳘स्मिन्पूर्णपात्र᳘न्निन᳘यति य᳘स्मिन्विष्णुक्रमा᳘न्क्रम᳘यत्य᳘थ हैष᳘ सव᳘विधो य᳘स्मिन्नेता᳘नि न᳘ क्रिय᳘न्ते॥  
## ०२
त᳘दाहुः॥  
(रि᳘) इ᳘ष्टिः पशुबन्धा᳘३ महायज्ञा३ ऽइ᳘ति महायज्ञ ऽइ᳘ति ह ब्रूयादि᳘ष्टिं वै त᳘र्हि पशुबन्ध᳘मक᳘र्व्व्येनमकृक्षथा ऽइ᳘त्येनम् ब्रूयात्॥  
## ०३
(त्त᳘) त᳘स्य प्रयाजा᳘ ऽएव᳘ प्रातःसवन᳘म्॥  
(म) अनुयाजा᳘स्तृती᳘यसवन᳘म्पुरोडा᳘श ऽएव मा᳘ध्यन्दिनᳫँ᳭ स᳘वनम्॥  
## ०४
(न्त) तद्धै᳘के॥  
व्वपा᳘याᳫँ᳭ हुता᳘यान्द᳘क्षिणा नयन्ति त᳘दु त᳘था न᳘ कुर्य्याद्यो᳘ हैनन्त᳘त्र ब्रूया᳘द्बहिर्द्धा न्वा᳘ ऽअय᳘म्प्राणे᳘भ्यो द᳘क्षिणा ऽअनैषीन्न᳘ प्राणा᳘नददक्षदन्धो᳘ वा स्रामो᳘ वा बधिरो᳘ वा पक्षहतो᳘ वा भविष्यती᳘तीश्वरो᳘ ह त᳘थैव᳘ स्यात्॥  
## ०५
(दि) इत्थ᳘मेव᳘ कुर्य्यात्॥  
(त्पु) पुरोडाशेडा᳘यामेवो᳘पहूतायां द᳘क्षिणा नयेदैन्द्रो वा᳘ ऽअय᳘म्मध्यतः᳘ प्राण᳘ ऽइम᳘मे᳘वैत᳘दैन्द्र᳘म्मध्यतः᳘ प्राणन्द᳘क्षिणाभिर्दक्षयत्यैन्द्रम्वै मा᳘ध्यन्दिनᳫँ᳭ स᳘वनम्मा᳘ध्यन्दिने वै स᳘वने द᳘क्षिणा नीयन्ते त᳘स्मात्पुरोडाशेडा᳘यामेवो᳘पहूतायान्द᳘क्षिणा नयेत्॥  
## ०६
(त्त᳘) त᳘दाहुः॥  
(र᳘) अ᳘ध्वर्य्यो य᳘द्दीक्षित᳘स्य᳘ नानवभृ᳘थो ऽवक᳘ल्पते᳘ क्वैनमदिदीक्ष ऽइ᳘त्यावभृथा᳘दनू᳘द्दृᳫँ᳭हेयुरध्वर्य्यु᳘श्च प्रतिप्रस्थाता᳘ च हो᳘ता च मैत्रावरुण᳘श्च ब्रह्मा चा᳘ग्नीद्ध्रश्चैतैर्वा᳘ ऽएष ष᳘ड्ढोता त᳘मनुद्रु᳘त्य ष᳘ड्ढोतारं जुहोत्ये᳘कामा᳘हुतिङ्कृत्वा प᳘ञ्च वा᳘ ऽऽज्याद्द्यौ᳘ष्पृष्ठ᳘मन्त᳘रिक्षमात्मा᳘ ऽङ्गैर्यज्ञ᳘म्पृथिवीᳫँ᳭ श᳘रीरैः॥ व्वा᳘चस्पते᳘ ऽच्छिद्रया व्वाचा᳘ ऽच्छिद्रया जुह्वा᳘ दिवि᳘ देवावृ᳘धᳫँ᳭ हो᳘त्रामैरयत्स्वाहे᳘ति᳘ सैव᳘ दीक्षा [[???]]॥  
## ०७
त᳘दाहुः॥  
(र᳘) अ᳘ध्वर्य्यो य᳘द्दीक्षित᳘स्य᳘ नानवभृ᳘थो ऽवक᳘ल्पते᳘ क्वैनमवभृथम᳘वनेष्यसी᳘ति स य᳘द्धृदयशूले᳘न च᳘रन्ति स᳘ है᳘वैत᳘स्यावभृथः [[???]]॥  
## ०८
(थो) म᳘धुको ह स्माह पै᳘ङ्ग्यः॥  
(ङ्ग्यो) व्विसोमे᳘न वा ऽए᳘के पशुबन्धे᳘न य᳘जन्ते स᳘सोमेनै᳘के दिवि वै सो᳘म ऽआसीत्त᳘ङ्गायत्री व्व᳘यो भूत्वा᳘ ऽऽहरत्त᳘स्य य᳘त्पर्णम᳘च्छिद्यत त᳘त्पर्ण᳘स्य पर्णत्वमि᳘ति न्वा ऽएतद् ब्रा᳘ह्मणमुद्यते व्विसोमे᳘न वा ऽए᳘के पशुबन्धे᳘न य᳘जन्ते स᳘सोमेनै᳘के स᳘ हैष᳘ व्विसोमे᳘न पशुबन्धे᳘न यजते᳘ यो ऽन्यम्पा᳘लाशाद्यू᳘पङ्कुरुते᳘ ऽथ हैष स᳘सोमेन पशुबन्धे᳘न यजते यः पा᳘लाशं यू᳘पङ्कुरुते त᳘स्मात्पा᳘लाशमेव यू᳘पङ्कुर्व्वीत॥  
