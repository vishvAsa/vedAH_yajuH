+++
title = "४"

+++
## ०१
केशि᳘गृहपतीनामु ह॥  
सम्म्राड्दु᳘घाᳫँ᳭ शार्द्दूलो᳘ जघान स᳘ह स सत्रि᳘ण ऽआमन्त्रया᳘ञ्चक्रे [[???]] केह प्रा᳘यश्चित्तिरि᳘ति ते᳘ होचु᳘र्न्नेह प्रा᳘यश्चित्तिरस्ति ख᳘ण्डिक ऽएवौ᳘द्भरिरस्य प्रा᳘यश्चित्तिम्वे᳘द स᳘ ऽउ त ऽएतादृ᳘क्चैव᳘ काम᳘यते᳘ ऽतश्च पा᳘पीय ऽइ᳘ति॥  
## ०२
स᳘ होवाच॥  
सं᳘ग्रहीतर्युङ्ग्धि᳘ मे ऽस्यन्त्स्या᳘मि स यद्य᳘ह मे व्वक्ष्य᳘ति स᳘माप्स्यामि य᳘द्यु मा मारयिष्य᳘ति यज्ञम्वि᳘कृष्टम᳘नुवि᳘क्रक्ष्य ऽइ᳘ति॥  
## ०३
स᳘ ह युक्त्वा᳘ ययावा᳘जगाम॥  
त᳘ᳫँ᳘ ह प्रतिख्या᳘योवाच य᳘न्न्वेता᳘न्ये᳘वाजि᳘नानि मृगे᳘षु भ᳘वन्त्य᳘थैषाम्पृष्ठी᳘रपि शी᳘र्य्य पचामहे कृष्णाजिन᳘म्मे ग्रीवास्वा᳘बद्धमि᳘त्येव᳘ मेद᳘मधृषो ऽभ्य᳘वस्यन्तू३मि᳘ति॥  
## ०४
ने᳘ति होवाच॥  
सम्म्राड्दु᳘घाम्वै᳘ मे भगवः शार्द्दू᳘लो ऽवधीत्स यद्य᳘ह मे व्वक्ष्य᳘सि स᳘माप्स्यामि य᳘द्यु मा मारयिष्य᳘सि यज्ञम्वि᳘कृष्टम᳘नुविक्रक्ष्य ऽइ᳘ति [[???]]॥  
## ०५
स᳘ होवाच॥  
(चा) आमंत्रणी᳘यान्वा᳘मंत्रया ऽइ᳘ति ता᳘न्हामं᳘त्र्योवाच य᳘द्यस्मै व्वक्ष्या᳘म्यमु᳘ष्यै᳘वेद᳘म्प्रजा᳘ भविष्य᳘ति न म᳘म लोकी᳘ त्वह᳘म्भविष्यामि [[???]] य᳘द्यु वा᳘ ऽअस्मै न᳘ व्वक्ष्या᳘मि म᳘मै᳘वेद᳘म्प्रजा᳘ भविष्य᳘ति [[???]] नामु᳘ष्य लोकी᳘ त्वसौ᳘ [[???]] भविष्यती᳘ति ते᳘ होचुर्म्मा᳘ भगवो व्वोचो ऽयम्वाव᳘ क्षत्रि᳘यस्य लोक ऽइ᳘ति स᳘ होवाच व्वक्ष्या᳘म्ये᳘वामूर्व्वै रा᳘त्रयो भू᳘यस्य ऽइ᳘ति॥  
## ०६
त᳘स्मा ऽउ हैत᳘दुवाच॥  
स्पृ᳘तीर्हु᳘त्वा ऽन्यामा᳘जते᳘ति ब्रूतात्सा᳘ ते सम्म्राड्दु᳘घा स्यादि᳘ति चद्रा᳘न्त्ते म᳘नः स्पृणोमि स्वा᳘हा सू᳘र्य्यात्ते च᳘क्षु स्पृणोमि स्वा᳘हा व्वाता᳘त्ते [[???]] प्राणा᳘न्त्स्पृणोमि स्वा᳘हा दिग्भ्य᳘स्ते श्रो᳘त्रᳫँ᳭ स्पृणोमि स्वा᳘हा ऽद्भ्य᳘स्ते लो᳘हितᳫँ᳭ स्पृणोमि स्वा᳘हा पृथिव्यै᳘ ते श᳘रीरᳫँ᳭ स्पृणोमि स्वाहेत्य᳘थान्यामा᳘जते᳘ति ब्रूतात्सा᳘ ते सम्म्राड्दु᳘घा स्यादि᳘ति त᳘तो हैव स ऽउ᳘त्ससाद कैशिनी᳘रे᳘वेमा ऽअ᳘प्येत᳘र्हि प्रजा᳘ जायन्ते॥  
