+++
title = "२"

+++
## ०१
य᳘त्र वै᳘ यज्ञ᳘स्य शिरो᳘ ऽच्छिद्यत॥  
त᳘स्य र᳘सो द्रु᳘त्वापः प्र᳘विवेष ते᳘नै᳘वैतद्र᳘सेना᳘पः स्यन्दन्ते त᳘मे᳘वैतद्र᳘सᳫँ᳭ स्य᳘न्दमानं मन्यन्ते॥  
## ०२
स य᳘द्वसतीव᳘रीरच्छै᳘ति॥  
त᳘मे᳘वैतद्र᳘समात्दृ᳘त्य यज्ञे᳘ दधाति र᳘सवन्तं यज्ञं᳘ करोति त᳘स्माद्व᳘सतीवरीर᳘च्छैति [[???]]॥  
## ०३
ता वै स᳘र्व्वेषु स᳘वनेषु व्वि᳘भजति॥  
स᳘र्व्वेष्वे᳘वैतत्स᳘वनेषु र᳘सं दधाति स᳘र्व्वाणि स᳘वनानि र᳘सवन्ति करोति त᳘स्मात्स᳘र्वेषु स᳘वनेषु विभजति [[???]]॥  
## ०४
ता वै स्य᳘न्दमानानां गृह्णीयात्॥  
(दै) ऐद्धि स᳘ यज्ञ᳘स्य र᳘सस्त᳘स्मात्स्य᳘न्दमानानां गृह्णीयात्॥  
## ०५
(द्गो) गोपीथा᳘य वा᳘ ऽएता᳘ गृह्यन्ते॥  
स᳘र्व्वं वा᳘ ऽइद᳘मन्य᳘दिलय᳘ति य᳘दिदं किञ्चा᳘पि᳘ यो ऽयं प᳘वते᳘ ऽथैता᳘ एव᳘ नेलयन्ति त᳘स्मात्स्य᳘न्दमानानां गृह्णीयात्॥  
## ०६
(द्दि᳘) दि᳘वा गृह्णीयात्॥  
(त्प᳘) प᳘श्यन्य᳘ज्ञ᳘स्य र᳘सं गृह्णानी᳘ति त᳘स्माद्दि᳘वा गृह्णीयादेत᳘स्मै वै᳘ गृह्णाति य᳘ एष त᳘पति व्वि᳘श्वेभ्यो᳘ ह्येना देवे᳘भ्यो गृह्णाति [[???]] रश्म᳘यो᳘ ह्यस्य [[???]] व्वि᳘श्वे देवास्त᳘स्माद्दि᳘वा गृह्णीयाद्दि᳘वेव वा᳘ एष त᳘स्माद्वेव दि᳘वा गृह्णीयात्॥  
## ०७
(दे) एत᳘द्ध वै व्वि᳘श्वे देवाः᳘॥  
(वा) य᳘जमानस्य गृहाना᳘गच्छन्ति स यः᳘ पु᳘रादित्य᳘स्यास्तमया᳘द्वसतीव᳘रीर्गृह्णा᳘ति य᳘था श्रे᳘यस्यागमिष्य᳘त्यावसथेनो᳘पकॢप्तेनोपा᳘सीतैवं तत्त᳘ ऽएत᳘द्धविः प्र᳘विशन्ति त᳘ ऽएता᳘सु व्वसतीवरीषू᳘पवस᳘न्ति [[???]] स [[???]] ऽउपवसथः [[???]]॥  
## ०८
स यस्या᳘ गृहीता अभ्यस्तमियात् [[???]]॥  
(त्त᳘) त᳘त्र प्रा᳘यश्चित्तिः क्रियते य᳘दि पु᳘रेजानः स्या᳘न्निना᳘ह्याद्गृह्णीयाद्दिवा [[???]] हि त᳘स्य ताः᳘ पुरा᳘ गृहीताभ᳘वन्ति य᳘द्यु ऽअ᳘नीजानः स्याद्य᳘ एन᳘मीजान [[???]] उपा᳘वसितो वा पर्य᳘वसितो वा स्यात्त᳘स्य निना᳘ह्याद् गृह्णीयाद्दि᳘वा हि त᳘स्य ताः᳘ पुरा᳘ गृहीता भ᳘वन्ति॥  
## ०९
य᳘द्यु ऽएत᳘दुभ᳘यं न᳘ व्विन्दे᳘त्॥  
(दु) उल्कुषी᳘मे᳘वादा᳘योपप᳘रेयात्ता᳘मुप᳘र्युपरि धार᳘यन्गृह्णीयाद्धि᳘रण्यं वोप᳘र्युपरि धार᳘यन्गृह्णीयात्त᳘देत᳘स्य रूपं᳘ क्रिय᳘ते य [[???]] एष त᳘पति॥  
## १०
(त्य) अथातो गृह्णा᳘त्येव᳘॥  
हवि᳘ष्मतीरिमा ऽआ᳘प इ᳘ति यज्ञ᳘स्य᳘ ह्यासु र᳘सः प्रा᳘विशत्त᳘स्मादाह हवि᳘ष्मतीरिमा [[???]] आ᳘प इ᳘ति हविष्मा३ँ ऽआ᳘विवासती᳘ति हवि᳘ष्मा᳘न्ह्येना य᳘जमान आवि᳘वासति त᳘स्मादा᳘ह हवि᳘ष्मा३ँ ऽआ᳘विवासती᳘ति॥  
## ११
हवि᳘ष्मान्देवो᳘ ऽअध्वर इ᳘ति॥  
(त्य) अध्वरो वै᳘ यज्ञस्तद्य᳘स्मै यज्ञा᳘य गृह्णा᳘ति त᳘ᳫं᳘ हवि᳘ष्मन्तं करोति त᳘स्मादाह हवि᳘ष्मान्देवो᳘ ऽअध्वर इ᳘ति॥  
## १२
हवि᳘ष्मा३ँ ऽअस्तु सू᳘र्य इ᳘ति॥  
(त्ये) एत᳘स्मै वै᳘ गृह्णाति य᳘ एष त᳘पति व्वि᳘श्वेभ्यो᳘ ह्येना देवे᳘भ्यो गृह्णा᳘ति रश्म᳘यो᳘ ह्यस्य [[???]] व्वि᳘श्वे देवास्त᳘स्मादाह हवि᳘ष्मा३ँ ऽअस्तु सू᳘र्य इ᳘ति॥  
## १३
ता᳘ आत्दृ᳘त्य जघ᳘नेन गा᳘र्हपत्यᳫं᳭ सादयति॥  
(त्य) अग्नेर्व्वो᳘ ऽपन्नगृहस्य स᳘दसि सादयामी᳘त्यग्नेर्व्वो᳘ ऽनार्त्तगृहस्य स᳘दसि सादयामी᳘त्ये᳘वैत᳘दाहा᳘थ य᳘दाग्नीषोमी᳘यः पशुः᳘ सन्ति᳘ष्ठते᳘ ऽथ प᳘रिहरति व्यु᳘त्क्रामते᳘त्याहा᳘ग्रेण हविर्द्धा᳘ने य᳘जमान आस्ते ता आ᳘दत्ते॥  
## १४
स द᳘क्षिणेन नि᳘ष्क्रामति॥  
ता द᳘क्षिणायाᳫं᳭ श्रो᳘णौ सादयतीन्द्राग्न्यो᳘र्भागधे᳘यी स्थे᳘ति व्वि᳘श्वेभ्यो [[???]] ह्येना देवे᳘भ्यो गृह्णा᳘तीन्द्राग्नी हि व्वि᳘श्वे देवास्ताः पु᳘नरात्दृत्या᳘ग्रेण प᳘त्नीᳫं᳭ सादयति स᳘ जघ᳘नेन प᳘त्नीं पर्ये᳘त्य ता आ᳘दत्ते॥  
## १५
स उ᳘त्तरेण निष्क्रामति [[???]]॥  
ता उ᳘त्तरायाᳫं᳭ श्रो᳘णौ सादयति मित्राव᳘रुणयोर्भागधे᳘यी स्थे᳘ति᳘ नैव᳘ᳫं᳘ सादयेद᳘तिरिक्तमेत᳘न्नैव᳘ᳫं᳘ सम्पत्स᳘म्पद्यत ऽइन्द्राग्न्यो᳘र्भागधे᳘यी स्थे᳘त्येव᳘ ब्रूयात्त᳘देवा᳘नतिरिक्तं त᳘था सम्पत्स᳘म्पद्यते॥  
## १६
गु᳘प्त्यै वा᳘ ऽएताः प᳘रिह्रियन्ते॥  
(न्ते ऽग्निः) अग्निः [[???]] पुर᳘स्ताद᳘थैताः᳘ समन्तं प᳘ल्यङ्ग्यन्ते नाष्ट्रा र᳘क्षाᳫं᳭स्यपघ्न᳘त्यस्ता आ᳘ग्नीध्रे सादयति व्वि᳘श्वेषां देवा᳘नां भागधे᳘यी स्थे᳘ति त᳘दासु व्वि᳘श्वान्देवान्त्सं᳘वेशयत्येते वै व्व᳘सतां व᳘रं त᳘स्माद्वसतीव᳘र्यो ना᳘म व्व᳘सताᳫं᳭ ह वै व्व᳘रं भवति य᳘ एव᳘मेतद्वे᳘द॥  
## १७
ता᳘नि वा᳘ ऽएता᳘नि सप्त य᳘जूᳫँ᳭षि भवन्ति॥  
चतु᳘र्भिर्गृह्णात्ये᳘केन जघ᳘नेन गार्हपत्यᳫँ᳭सादयत्ये᳘केन प᳘रिहरत्ये᳘केना᳘ग्नीध्रे ता᳘नि सप्त य᳘त्र वै᳘ व्वाचः प्र᳘जातानि छ᳘न्दाᳫँ᳭सि सप्त᳘पदा वै ते᳘षां परा᳘र्द्ध्या श᳘क्वर्येता᳘मभिसम्प᳘दं त᳘स्मात्सप्त य᳘जूᳫँ᳭षि भवन्ति॥  
