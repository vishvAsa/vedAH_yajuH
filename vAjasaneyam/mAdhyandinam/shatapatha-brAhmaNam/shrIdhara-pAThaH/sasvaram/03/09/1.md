+++
title = "१"

+++
## ०१
प्रजा᳘पतिर्व्वै᳘ प्रजाः᳘ ससृजानो᳘ रिरिचान᳘ इवामन्यत॥  
त᳘स्मात्प᳘राच्यः प्रजा᳘ ऽआसु᳘र्नास्य प्रजाः᳘ श्रि᳘ये ऽन्ना᳘द्याय तस्थिरे॥  
## ०२
स᳘ ऐक्षता᳘रिक्ष्य᳘हम्॥  
(म᳘) अ᳘स्मा ऽनु का᳘माया᳘सृक्षि न᳘ मे स का᳘मः स᳘मार्द्धि प᳘राच्यो म᳘त्प्रजा᳘ अभूवन्न᳘ मे प्रजाः᳘ श्रि᳘ये ऽन्ना᳘द्यायास्थिषते᳘ति॥  
## ०३
स᳘ ऐक्षत प्रजा᳘पतिः॥  
कथं नु पु᳘नरात्मा᳘नमा᳘प्याययेयो᳘प मा प्रजाः᳘ समा᳘वर्त्तेरंस्ति᳘ष्ठेरन्मे प्रजाः᳘ श्रि᳘ये ऽन्ना᳘द्याये᳘ति॥  
## ०४
सो᳘ ऽर्चञ्छ्रा᳘म्यंश्चचार प्रजा᳘कामः॥  
स᳘ ऽएता᳘मेकादशि᳘नीमपश्यत्स᳘ ऽएकादशि᳘न्येष्ट्वा᳘ प्रजा᳘पतिः पु᳘नरात्मा᳘नमा᳘प्याययतो᳘पैनं प्रजाः᳘ समा᳘वर्तन्ता᳘तिष्ठन्तास्य प्रजाः᳘ श्रि᳘ये ऽन्ना᳘द्याय स व्व᳘सीयाने᳘वे᳘ष्ट्वा᳘भवत्॥  
## ०५
(त्त᳘) त᳘स्मै कमेकादशि᳘न्या यजेत॥  
(तै) एव᳘ᳫं᳘ हैव᳘ प्रज᳘या पशु᳘भिरा᳘प्यायत उ᳘पैनं प्रजाः᳘ समा᳘वर्तन्ते ति᳘ष्ठन्ते ऽस्य प्रजाः᳘ श्रि᳘ये ऽन्ना᳘द्याय स व्व᳘सीयाने᳘वेष्ट्वा᳘ भवत्येत᳘स्मै कमेकादशि᳘न्या यजते॥  
## ०६
स᳘ ऽआग्नेयं᳘ प्रथमं᳘ पशुमा᳘लभते॥  
(ते ऽग्नि) अग्निर्व्वै᳘ देव᳘तानां मु᳘खं प्रजनयिता स᳘ प्रजा᳘पतिः स᳘ उ ऽएव य᳘जमानस्त᳘स्मादाग्नेयो᳘ भवति॥  
## ०७
(त्य᳘) अ᳘थ सारस्वतम् [[???]]॥  
व्वाग्वै स᳘रस्वती व्वा᳘चैव त᳘त्प्रजा᳘पतिः पु᳘नरात्मा᳘नमा᳘प्याययत व्वा᳘गेनमुपसमा᳘वर्तत व्वा᳘चम᳘नुकामात्म᳘नो ऽकुरुत व्वा᳘चो ए᳘वैष᳘ ऽएत᳘दाप्या᳘यते व्वा᳘गेनमुपसमा᳘वर्तते व्वा᳘चम᳘नुकामात्म᳘ना कुरुते॥  
## ०८
(ते᳘ ऽथ) अ᳘थ सौम्यम् [[???]]॥  
(म᳘) अ᳘न्नं वै सोमो᳘ ऽन्नेनैव त᳘त्प्रजा᳘पतिः पु᳘नरात्मा᳘नमा᳘प्याययता᳘न्नमेनमुपसमा᳘वर्तता᳘न्नम᳘नुकमात्म᳘नो ऽकुरुता᳘न्नेनो ऽए᳘वैष᳘ एत᳘दाप्यायते᳘ [[???]] ऽन्नमेनमुपसमा᳘वर्तते᳘ ऽन्नम᳘नुकमात्म᳘नः कुरुते॥  
## ०९
तद्य᳘त्सारस्वतम᳘नुभ᳘वति॥  
व्वाग्वै स᳘रस्वत्य᳘न्नᳫँ᳭सो᳘मस्त᳘स्माद्यो᳘ व्वाचा᳘ प्रसा᳘म्यन्नादो᳘ हैव᳘ भवति॥  
## १०
(त्य᳘) अ᳘थ पौष्ण᳘म्॥  
पश᳘वो वै᳘ पूषा᳘ पशु᳘भिरेव त᳘त्प्रजा᳘पतिः पु᳘नरात्मा᳘नमा᳘प्याययत पश᳘व ऽएनमुपसमा᳘वर्तन्त पशून᳘नुकानात्म᳘नो ऽकुरुत पशु᳘भिर्व्वे᳘वैष ऽएत᳘दाप्या᳘यते पश᳘व एनमुपसमा᳘वर्तन्ते पशून᳘नुकानात्म᳘नः कुरुते॥  
## ११
(ते᳘ ऽथ) अ᳘थ बार्हस्पत्य᳘म्॥  
ब्र᳘ह्म वै बृ᳘हस्प᳘तिर्ब्र᳘ह्मणैवैत᳘त्प्रजा᳘पतिः [[???]] पु᳘नरात्मा᳘नमा᳘प्याययत ब्र᳘ह्मैनमुपसमा᳘वर्तत ब्रह्मा᳘नुकमात्म᳘नो ऽकुरुत ब्र᳘ह्मणो ऽए᳘वैष᳘ ऽएत᳘दाप्या᳘यते ब्र᳘ह्मैनमुपसमा᳘वर्त्तते ब्रह्मा᳘नुकमात्म᳘नः कुरुते॥  
## १२
तद्य᳘त्पौष्णम᳘नुभ᳘वति॥  
पश᳘वो वै᳘ पूषा ब्र᳘ह्म बृ᳘हस्प᳘तिस्त᳘स्माद्ब्राह्मणः᳘ पशू᳘नभिधृष्णु᳘तमः पुराहिता᳘ ह्यस्य [[???]] भ᳘वन्ति मु᳘ख ऽआ᳘हितास्त᳘स्मादु त᳘त्स᳘र्व्वं द᳘त्त्वाजिनवासी᳘ चरति॥  
## १३
(त्य᳘) अ᳘थ व्वैश्वदेवम् [[???]]॥  
(ᳫं᳭) स᳘र्व्वं वै व्वि᳘श्वे देवाः स᳘र्व्वेणैव त᳘त्प्रजा᳘पतिः पु᳘नरात्मा᳘नमा᳘प्याययत स᳘र्व्वमेनमुपसमा᳘वर्तत स᳘र्व्वम᳘नुकमात्म᳘नो ऽकुरुत स᳘र्व्वेणो ऽए᳘वैष᳘ एत᳘दाप्या᳘यते स᳘र्व्वमेनमुपसमा᳘वर्तते स᳘र्व्वम᳘नुकमात्म᳘नः कुरुते॥  
## १४
तद्य᳘द्बार्हस्पत्यम᳘नु भ᳘वति॥  
ब्र᳘ह्म वै बृ᳘हस्प᳘तिः स᳘र्व्वमिदं व्वि᳘श्वे देवा᳘ ऽअ᳘स्यै᳘वैतत्स᳘र्व्वस्य ब्र᳘ह्म मु᳘खं करोति त᳘स्मादस्य स᳘र्व्वस्य ब्राह्मणो मु᳘खम्॥  
## १५
(म᳘) अ᳘थैन्द्र᳘म्॥  
(मि) इन्द्रियं वै᳘ व्वीर्य᳘मि᳘न्द्र इन्द्रिये᳘णैव त᳘द्वी᳘र्येण प्रजा᳘पतिः पुनरात्मा᳘नमा᳘प्याययतेन्द्रिय᳘मेनं [[???]] वीर्य᳘मुपसमा᳘वर्ततेन्द्रियं᳘ व्वीर्य᳘म᳘नुकमात्म᳘नो ऽकुरुतेन्द्रिये᳘णो ऽए᳘वैष᳘ एत᳘द्वी᳘र्येणाप्या᳘यत ऽइन्द्रिय᳘मेनं व्वीर्य᳘मुपसमा᳘वर्तत ऽइन्द्रियं᳘ वी᳘र्यम᳘नुकमात्म᳘नः कुरुते॥  
## १६
तद्य᳘द्वैश्वदेवम᳘नु भ᳘वति॥  
क्षत्रं वा ऽइ᳘न्द्रो व्वि᳘शो व्वि᳘श्वे देवा᳘ अन्ना᳘द्यमे᳘वास्मा ऽएत᳘त्पुर᳘स्तात्करोति॥  
## १७
(त्य᳘) अ᳘थ मारुतम् [[???]]॥  
व्वि᳘शो वै᳘ मरु᳘तो भू᳘मो वै व्वि᳘ड्भू᳘म्नैव त᳘त्प्रजा᳘पतिः पु᳘नरात्मा᳘नमा᳘प्याययत भू᳘मैनमुपसमा᳘वर्तत भूमानम᳘नुकमात्म᳘नो [[???]] ऽकुरुत भू᳘म्नो ऽए᳘वैष᳘ एत᳘दाप्या᳘यते भू᳘मैनमुपसमा᳘वर्तते भूमा᳘नम᳘नुकमात्म᳘नः कुरुते॥  
## १८
तद्य᳘दैन्द्रम᳘नु भ᳘वति॥  
क्षत्रं वा ऽइ᳘न्द्रो व्वि᳘शो व्वि᳘श्वे देवा व्वि᳘शो वै᳘ मरु᳘तो व्वि᳘शै᳘वैत᳘त्क्षत्रं [[???]] प᳘रिबृᳫं᳭हति त᳘दिदं᳘ क्षत्र᳘मुभय᳘तो व्विशा प᳘रिबृढम्॥  
## १९
(म) अ᳘थैन्द्राग्नम् [[???]]॥  
(न्ते᳘) ते᳘जो वा᳘ ऽअग्नि᳘रिन्द्रियं᳘ व्वीर्य᳘मि᳘न्द्र उभा᳘भ्यामेव त᳘द्वी᳘र्याभ्यां प्रजा᳘पतिः पु᳘नरात्मा᳘नमा᳘प्याययतोभे᳘ ऽएनं व्वी᳘र्ये ऽउपसमा᳘वर्तेतामुभे᳘ व्वी᳘र्ये ऽअ᳘नुके ऽआत्म᳘नो ऽकुरुतोभा᳘भ्याम्वे᳘वैष᳘ एत᳘द्वी᳘र्याभ्यामाप्या᳘यत ऽउभे᳘ ऽएनं व्वी᳘र्ये ऽउपसमा᳘वर्तेते ऽउभे᳘ व्वी᳘र्ये ऽअ᳘नुके ऽआत्म᳘नः कुरुते॥  
## २०
(ते᳘ ऽथ) अ᳘थ सावित्र᳘म्॥  
(ᳫं᳭) सविता वै᳘ देवा᳘नां प्रसविता त᳘थो हास्मा ऽएते᳘ सवितृ᳘प्रसूता ऽएव स᳘र्व्वे का᳘माः स᳘मृद्ध्यन्ते॥  
## २१
(ते᳘ ऽथ) अ᳘थ व्वारुण᳘मन्तत आ᳘लभते॥  
त᳘देनᳫं᳭ स᳘र्व्वस्माद्वरुणपाशात्स᳘र्व्वस्माद्वरु᳘ण्यात्प्र᳘मुञ्चति॥  
## २२
त᳘स्माद्य᳘दि यू᳘पैकादशिनी स्या᳘त्॥  
(दा) आग्नेय᳘मे᳘वाग्निष्ठे नि᳘युञ्ज्यादथे᳘तरान्व्यु᳘पनयेयुर्यथापूर्वम् [[???]]॥  
## २३
य᳘द्यु प᳘श्वेकादशिनी स्या᳘त्॥  
(दा) आग्नेय᳘मेव यू᳘प ऽआ᳘लभेरन्नथे᳘तरान्यथापूर्वम् [[???]]॥  
## २४
तान्यत्रो᳘दीचो न᳘यन्ति॥  
(न्त्या) आग्नेय᳘मेव᳘ प्रथमं᳘ नयन्त्यथे᳘तरान्यथापूर्वम् [[???]]॥  
## २५
तान्य᳘त्र निवि᳘द्ध्यन्ति॥  
(न्त्या) आग्नेय᳘मेव᳘ प्रथमं᳘ दक्षिणा᳘र्द्ध्यं नि᳘वि᳘ध्यन्त्यथे᳘तरानु᳘दीचो ऽतिनी᳘य यथापूर्वम् [[????]]॥  
## २६
ते᳘षां य᳘त्र व्वपा᳘भिः प्रच᳘रन्ति॥  
(न्त्या) आग्नेय᳘स्यैव᳘ प्रथम᳘स्य व्वप᳘या प्र᳘चरन्त्यथे᳘तरेषां यथापूर्वम् [[???]]॥  
## २७
तैर्य᳘त्र प्रच᳘रन्ति॥  
(न्त्या) आग्नेये᳘नैव᳘ प्रथमे᳘न प्र᳘चरन्त्यथे᳘तरैर्यथापूर्वम् [[???]]॥  
