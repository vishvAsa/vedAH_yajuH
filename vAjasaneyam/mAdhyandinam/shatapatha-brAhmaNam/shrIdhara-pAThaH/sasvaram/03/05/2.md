+++
title = "२"

+++
## ०१
इध्य᳘मभ्या᳘दधति॥  
(त्यु) उपय᳘मनीरु᳘पकल्पयन्त्या᳘ज्यम᳘धिश्रयति स्रुवं᳘ च स्रु᳘चं स᳘म्मार्ष्ट्य᳘थोत्पूया᳘ज्यं पञ्चगृहीतं᳘ गृह्णीते यदा प्र᳘दीप्त इध्मो भ᳘वति॥  
## ०२
(त्यु) अथो᳘द्य᳘च्छन्तीध्मम् [[???]]॥  
(मु᳘) उ᳘पयच्छन्त्युपय᳘मनीर᳘थाहाग्न᳘ये प्रह्रि᳘य᳘माणाया᳘नुब्रूह्ये᳘कस्फ्यया ऽनूदेही᳘त्यनूदै᳘ति प्रतिप्रस्थातै᳘कस्फ्ययैत᳘स्मान्मध्यमा᳘च्छङ्कोर्य᳘ एष व्वे᳘देर्जघनार्धे भ᳘वति तद्य᳘देवा᳘त्रान्तःपाते᳘न गा᳘र्हपत्यस्य व्वे᳘देर्व्य᳘वच्छिन्नं भ᳘वति त᳘दे᳘वैत᳘दनुस᳘न्तनोति॥  
## ०३
तद्धै᳘के᳘॥  
(क ऽ) ओत्तरवेदे᳘रनूदा᳘यन्ति त᳘दु त᳘था न᳘ कुर्या᳘दे᳘वैत᳘स्मान्मध्यमा᳘च्छङ्को᳘रनूदे᳘यात्त ऽआ᳘यन्त्या᳘गच्छन्त्युत्तरवेदिम् [[???]]॥ (शतम् १८००) 
## ०४
प्रो᳘क्षणीरध्वर्युरा᳘दत्ते॥  
स᳘ पुर᳘स्तादेवा᳘ग्रे प्रो᳘क्षत्यु᳘दङ्ति᳘ष्ठन्निन्द्रघोष᳘स्त्वा व्व᳘सुभिः पुर᳘स्तात्पात्वि᳘तीन्द्रघोष᳘स्त्वा व्व᳘सुभिः पुर᳘स्ताद्गोपायत्वि᳘त्ये᳘वैत᳘दाह॥  
## ०५
(हा᳘) अ᳘थ पश्चात्प्रो᳘क्षति॥  
प्र᳘चेतास्त्वा रुद्रैः᳘ पश्चा᳘त्पात्वि᳘ति प्र᳘चेतास्त्वा रुद्रैः᳘ पश्चा᳘द्गोपायत्वि᳘त्ये᳘वैत᳘दाह॥  
## ०६
(हा᳘) अ᳘थ दक्षिणतः प्रो᳘क्षति॥  
म᳘नोजवास्त्वा पितृ᳘भिर्दक्षिणतः᳘ पात्वि᳘ति म᳘नोजवास्त्वा पितृ᳘भिर्दक्षिणतो᳘ गोपायत्वि᳘त्ये᳘वैत᳘दाह॥  
## ०७
(हा᳘) अ᳘थोत्तरतः प्रो᳘क्षति॥  
व्विश्व᳘कर्मा त्वा ऽऽदित्यै᳘रुत्तरतः᳘ पात्वि᳘ति व्विश्व᳘कर्मा त्वा ऽऽदित्यै᳘रुत्तरतो᳘ गोपायत्वि᳘त्ये᳘वैत᳘दाह॥  
## ०८
(हा᳘) अ᳘थ याः प्रो᳘क्षण्यः परिशिष्य᳘न्ते॥  
तद्ये᳘ ऽएते पू᳘र्वे स्रक्ती त᳘योर्या द᳘क्षिणा ता᳘न्यन्ते᳘न बहिर्व्वेदि नि᳘नयतीद᳘महं᳘ तप्तं व्वा᳘र्बहिर्द्धा यज्ञान्निः᳘सृजामी᳘ति सा य᳘दे᳘वादः᳘ सिᳫँ᳭ही᳘ भूत्वा᳘ शान्तेवा᳘चरत्ता᳘मे᳘वास्या ऽएतच्छु᳘चं बहिर्द्धा᳘ यज्ञान्निः᳘सृजति य᳘दि᳘ नाभिच᳘रेद्य᳘द्यु ऽअभिच᳘रेदा᳘दिशेदिद᳘महं᳘ तप्तं वा᳘रमु᳘मभि निः᳘सृजामी᳘ति त᳘मेत᳘या शुचा᳘ व्विध्यति स शो᳘चन्ने᳘वामुं᳘ लोक᳘मेति॥  
## ०९
स य᳘द्धार्य᳘माणे ऽग्नौ᳘॥  
(ग्ना᳘ ऽउ) उत्तरवेदिं᳘ व्याघार᳘यति य᳘दे᳘वैनामदो᳘ देवा अ᳘ब्रुवन्पू᳘र्व्वां त्वा ऽग्नेरा᳘हुतिः प्रा᳘प्स्यती᳘ति त᳘दे᳘वैनामेतत्पू᳘र्व्वामग्नेरा᳘हुतिः प्रा᳘प्नोति य᳘द्वेषा᳘ देवान᳘ब्रवीद्यां मया का᳘ञ्चाशि᳘षमाशासिष्य᳘ध्वे सा᳘ वः स᳘र्व्वा स᳘मर्द्धिष्यत ऽइ᳘ति ता᳘मेनया᳘ ऽत्रर्त्वि᳘जो य᳘जमानायाशि᳘षमा᳘शासते᳘ सा ऽस्मै स᳘र्व्वा स᳘मृद्ध्यते॥  
## १०
तद्वा᳘ ऽएतदे᳘कं कुर्व्व᳘न्द्वयं᳘ करोति॥  
य᳘दुत्तरवेदिं᳘ व्याघार᳘यत्य᳘थ᳘ यैषां म᳘ध्ये नाभि᳘केव भ᳘वति त᳘स्यै ये पू᳘र्व्वे स्रक्ती त᳘योर्या द᳘क्षिणा॥  
## ११
त᳘स्यामा᳘घारयति॥  
सि᳘ᳫँ᳘ह्यसि स्वाहेत्यथा᳘परयोरु᳘त्तरस्याᳫँ᳭सि᳘ᳫँ᳘ह्यस्यादित्यव᳘निः स्वाहेत्यथा᳘परयोर्द᳘क्षिणस्याᳫँ᳭सि᳘ᳫं᳘ह्यसि ब्रह्मव᳘निः क्षत्रव᳘निः स्वाहे᳘ति बह्वी वै य᳘जुःष्वाशीस्तद्ब्र᳘ह्म च क्षत्रं चा᳘शास्त ऽउभे᳘ व्वी᳘र्ये॥  
## १२
(र्ये ऽअ᳘) अ᳘थ पू᳘र्व्वयोरु᳘त्तरस्याम्॥  
(ᳫँ᳭) सि᳘ᳫँ᳘ह्यसि सुप्रजाव᳘नी रायस्पोषव᳘निः स्वाहे᳘ति त᳘त्प्रजामा᳘शास्ते यदा᳘ह सुप्रजाव᳘निरि᳘ति रायस्पोषव᳘निरि᳘ति भूमा वै᳘ रायस्पो᳘षस्त᳘द्भूमा᳘नमा᳘शास्ते॥  
## १३
(स्ते᳘ ऽथ) अ᳘थ म᳘ध्य ऽआ᳘घारयति॥  
सि᳘ᳫं᳘ह्यस्या᳘वह देवान्यजमानाय᳘ [[???]] स्वाहे᳘ति त᳘द्देवान्य᳘जमानाया᳘वाहयत्य᳘थ स्रु᳘चमु᳘द्यच्छति भू᳘तेभ्यस्त्वे᳘ति प्रजा वै᳘ भूता᳘नि प्रजा᳘भ्यस्त्वे᳘त्ये᳘वैत᳘दाह॥  
## १४
(हा᳘) अ᳘थ परिधीन्प᳘रिदधाति॥  
ध्रु᳘वो ऽसि पृथिवीं᳘ दृᳫँ᳭हे᳘ति मध्यमं᳘ ध्रुवक्षि᳘दस्यन्त᳘रिक्षं दृᳫँ᳭हे᳘ति द᳘क्षिणमच्युतक्षि᳘दसि दि᳘वं दृᳫँ᳭हेत्यु᳘त्तरमग्नेः पु᳘रीषमसी᳘ति सम्भारा᳘नुपनि᳘वपति तद्य᳘त्सम्भारा भ᳘वन्त्यग्ने᳘रेव᳘ सर्व्वत्वा᳘य॥  
## १५
श᳘रीरᳫं᳭ है᳘वास्यै पी᳘तुदारु॥  
तद्यत्पै᳘तुदारवाः परिध᳘यो भ᳘वन्ति श᳘रीरेणै᳘वैनमेतत्स᳘मर्द्धयति कृत्स्नं᳘ करोति॥  
## १६
माᳫँ᳭स᳘ᳫँ᳘ ह᳘वास्य गु᳘ल्गुलु॥  
तद्यद्गु᳘ल्गुलु भ᳘वति माᳫँ᳭से᳘नै᳘वैनमेतत्स᳘मर्द्धयति कृत्स्नं᳘ करोति॥  
## १७
गन्धो᳘ है᳘वास्य सुगन्धिते᳘जनम्॥  
तद्य᳘त्सुगन्धिते᳘जनं भ᳘वति गन्धे᳘नै᳘वैनमेतत्स᳘मर्द्धयति कृत्स्नं᳘ करोति॥  
## १८
(त्य᳘) अ᳘थ यद्वृ᳘ष्णे स्तु᳘का भ᳘वति॥  
व्वृ᳘ष्णेर्ह वै᳘ व्विषा᳘णे ऽअ᳘न्तरेणाग्निरे᳘काᳫँ᳭ रा᳘त्रिमुवास तद्य᳘देवा᳘त्राग्ने᳘र्न्यक्तं [[???]]  त᳘दिहा᳘प्यसदि᳘ति त᳘स्माद्वृ᳘ष्णे स्तु᳘का भवति त᳘स्माद्या᳘ शीर्ष्णो ने᳘दिष्ठᳫं᳭ स्यात्ता᳘माच्छिद्या᳘हरेद्य᳘द्यु तां न᳘ विन्देद᳘पि या᳘मेव काञ्चा᳘हरेत्तद्य᳘त्परिध᳘यो भ᳘वन्ति गु᳘प्त्या ऽएव᳘ दूर᳘ ऽइव᳘ ह्येनमुत्तरे परिध᳘य ऽआग᳘च्छन्ति॥  
