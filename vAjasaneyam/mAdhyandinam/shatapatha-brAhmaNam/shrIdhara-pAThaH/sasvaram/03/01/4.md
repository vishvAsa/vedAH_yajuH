+++
title = "४"

+++
## ०१
स᳘र्व्वाणि ह वै᳘ दीक्षा᳘या य᳘जूᳫंष्यौद्ग्रभणानि॥  
(न्यु᳘) ‍उ᳘द्गृभ्णीते वा᳘ ऽए᳘षो ऽस्मा᳘ल्लोका᳘द्देवलोक᳘मभि यो दी᳘क्षत ऽएतै᳘रेव तद्य᳘जुर्भिरु᳘द्गृभ्णीते त᳘स्मादाहुः स᳘र्व्वाणि दीक्षा᳘या य᳘जूᳫंष्यौद्ग्रभणानी᳘ति त᳘त ऽएता᳘न्यवान्तरामा᳘चक्षत ऽऔद्ग्रभणानीत्या᳘हुतयो᳘ ह्येता ऽआ᳘हुतिर्हि᳘ य᳘ज्ञः᳘ परो᳘ ऽक्षं वै य᳘जुर्जपत्य᳘थैष᳘ प्रत्य᳘क्षं यज्ञो यदा᳘हुतिस्त᳘देते᳘न यज्ञेनोद्गृभ्णीते ऽस्मा᳘ल्लोका᳘द्देवलोक᳘मभि॥  
## ०२
त᳘तो या᳘नि त्री᳘णि स्रुवे᳘ण जुहो᳘ति॥  
ता᳘न्याधीतयजूᳫँ᳭षीत्या᳘चक्षते सम्प᳘द ऽएव का᳘माय चतुर्थ᳘ᳫँ᳘ हूयते᳘ ऽथ य᳘त्पञ्चम᳘ᳫं᳘ स्रुचा᳘ जुहो᳘ति त᳘देव᳘ प्रत्य᳘क्षमौद्ग्रभण᳘मनुष्टु᳘भा हि त᳘ज्जुहो᳘ति व्वाग्घ्यनुष्टुब्वाग्घि᳘ [[???]] यज्ञः᳘॥  
## ०३
(ज्ञो᳘) ‍यज्ञे᳘न वै᳘ देवाः᳘॥  
(ऽ) इमां जि᳘तिं जिग्यु᳘र्यैषामियं जि᳘तिस्ते᳘ होचुः कथं᳘ न ऽइदं᳘ मनु᳘ष्यैरनभ्यारोह्य᳘ᳫं᳘ स्यादि᳘ति ते᳘ यज्ञ᳘स्य र᳘सं धीत्वा य᳘था म᳘धु मधुकृ᳘तो निर्द्ध᳘येयुर्व्विदु᳘ह्य यज्ञं यू᳘पेन योपयित्वा᳘ ति᳘रो ऽभवन्न᳘थ य᳘देनेना᳘योपयंस्त᳘स्माद्यू᳘पो ना᳘म॥  
## ०४
तद्वा ऽऋ᳘षीणाम᳘नुश्रुतमास॥  
ते᳘ यज्ञᳫँ᳭ स᳘मभरन्यथा ऽयं᳘ यज्ञः स᳘म्भृत ऽएवं वा᳘ ऽएष᳘ यज्ञᳫँ᳭ स᳘म्भरति य᳘देता᳘नि जुहो᳘ति॥  
## ०५
ता᳘नि वै प᳘ञ्च जुहोति॥  
संव्वत्सर᳘संमितो वै᳘ यज्ञः प᳘ञ्च वा᳘ ऽऋत᳘वः संव्वत्सर᳘स्य तं᳘ पञ्च᳘भिराप्नोति त᳘स्मात्प᳘ञ्च जुहोति॥  
## ०६
(त्य) अथा᳘तो हो᳘मस्यैव [[???]]॥  
(वा᳘) आ᳘कूत्यै प्रयु᳘जे ऽग्न᳘ये स्वाहेत्या वा ऽअ᳘ग्रे कुवते य᳘जेये᳘ति तद्य᳘देवा᳘त्र यज्ञ᳘स्य त᳘दे᳘वैत᳘त्संभृ᳘त्यात्म᳘न्कुरुते॥  
## ०७
मेधा᳘यै म᳘नसे ऽग्न᳘ये स्वाहे᳘ति॥  
मेध᳘या वै म᳘नसा ऽभि᳘गच्छति य᳘जेये᳘ति तद्य᳘देवा᳘त्र यज्ञ᳘स्य त᳘दे᳘वैत᳘त्सम्भृ᳘त्यात्म᳘न्कुरुते॥  
## ०८
दीक्षा᳘यै त᳘पसे ऽग्न᳘ये स्वाहेति [[???]]॥  
(त्य᳘) अ᳘न्वे᳘वैत᳘दुच्य᳘ते नेत्तु᳘ हूयते॥  
## ०९
स᳘रस्वत्यै पू᳘ष्णे ऽग्न᳘ये स्वाहे᳘ति॥  
व्वाग्वै स᳘रस्वती व्वा᳘ग्यज्ञः᳘ पश᳘वो वै᳘ पूषा पुष्टिर्व्वै᳘ [[???]] पूषा पु᳘ष्टिः पश᳘वः पश᳘वो हि᳘ यज्ञस्तद्य᳘देवा᳘त्र यज्ञस्य [[???]] त᳘दे᳘वैत᳘त्सम्भृ᳘त्यात्म᳘न्कुरुते॥  
## १०
त᳘दाहुः॥  
(र᳘) ‍अ᳘नद्धेवैता ऽआ᳘हुतयो हूयन्ते᳘ ऽप्रतिष्ठिता ऽअदे᳘वकास्त᳘त्र ने᳘न्द्रो न सो᳘मो᳘ नाग्निरिति [[???]]॥  
## ११
(त्या᳘) आ᳘कूत्यै प्रयु᳘जे ऽग्न᳘ये स्वाहे᳘ति॥  
ना᳘त ऽए᳘कं च᳘नाग्निर्वा᳘ ऽअ᳘द्धेवाग्निः प्र᳘तिष्ठितः स य᳘दग्नौ᳘ जुहो᳘ति ते᳘नै᳘वैता᳘ ऽअ᳘द्धेव ते᳘न प्र᳘तिष्ठितास्त᳘स्मादु स᳘र्व्वास्वे᳘वाग्न᳘ये स्वाहे᳘ति जुहोति त᳘त ऽएता᳘न्याधीतयजूᳫँ᳭षीत्या᳘चक्षते॥  
## १२
(त᳘ ऽ) आ᳘कूत्यै प्रयु᳘जे ऽग्न᳘ये स्वाहे᳘ति॥  
(त्या) आत्म᳘ना वा ऽअ᳘ग्र ऽआ᳘कुवते य᳘जेये᳘ति त᳘मात्म᳘न ऽएव प्र᳘युङ्क्ते य᳘त्तनुते ते᳘ ऽअस्यैते᳘ ऽआत्म᳘न्देव᳘ते ऽआ᳘धीते भवत आ᳘कूतिश्च प्रयु᳘क्च॥  
## १३
मेधा᳘यै म᳘नसे ऽग्न᳘ये स्वाहे᳘ति॥  
मेध᳘या वै म᳘नसा ऽभि᳘गच्छति य᳘जेये᳘ति ते᳘ ऽअस्यैते᳘ ऽआत्म᳘न्देव᳘ते ऽआ᳘धीते भवतो मेधा᳘ च म᳘नश्च॥  
## १४
स᳘रस्वत्यै पू᳘ष्णे ऽग्न᳘ये स्वाहे᳘ति॥  
व्वाग्वै स᳘रस्वती व्वा᳘ग्य᳘ज्ञः सा ऽस्यै᳘षा ऽऽत्म᳘न्देवता᳘ ऽऽधीता भवति व्वा᳘क्पश᳘वो वै᳘ पूषा पु᳘ष्टिर्व्वै᳘ पूषा पु᳘ष्टिः पश᳘वः पश᳘वो हि᳘ यज्ञ᳘स्ते ऽस्यैत᳘ ऽआत्म᳘न्पश᳘व आ᳘धीता भवन्ति तद्य᳘दस्यैता᳘ ऽआत्म᳘न्देव᳘ता ऽआ᳘धीता भ᳘वन्ति त᳘स्मादाधीतयजू᳘ᳫं᳘षि नाम [[???]]॥  
## १५
(मा᳘) अ᳘थ चतुर्थीं᳘ जुहोति॥  
(त्या᳘) आ᳘पो देवीर्बृहतीर्व्विश्वशम्भुवो द्या᳘वापृथिवी ऽउ᳘रो ऽअन्तरिक्ष॥ बृ᳘हस्प᳘तये हवि᳘षा व्विधेम स्वाहे᳘त्येषा᳘ ह ने᳘दीयो यज्ञ᳘स्यापाᳫं हि᳘ कीर्त᳘यत्या᳘पो हि᳘ यज्ञो द्या᳘वापृथिवी ऽउ᳘रो ऽअन्तरिक्षे᳘ति लोका᳘नाᳫं᳭ हि᳘ कीर्त᳘यति बृ᳘हस्प᳘तये हवि᳘षा व्विधेम स्वाहे᳘ति ब्र᳘ह्म वै बृ᳘हस्प᳘तिर्ब्र᳘ह्म यज्ञ᳘ एते᳘नो हैषा ने᳘दीयो यज्ञस्य [[???]]॥  
## १६
(स्या᳘) अ᳘थ यां᳘ पञ्चमी᳘ᳫं᳘ स्रुचा᳘ जुहो᳘ति॥  
सा᳘ हैव [[???]] प्रत्य᳘क्षं य᳘ज्ञो ऽनुष्टु᳘भा हि तां᳘ जुहोति [[???]] व्वा᳘ग्घ्यनुष्टुब्वाग्घि᳘ [[???]] यज्ञः [[???]]॥  
## १७
(ज्ञो᳘ ऽथ) अ᳘थ य᳘द्ध्रुवायामा᳘ज्यं [[???]] प᳘रिशिष्टं भ᳘वति॥  
त᳘ज्जुह्वामा᳘नयति त्रिः᳘ स्रुवे᳘णाज्यविला᳘पन्या ऽअ᳘धि जुह्वां᳘ गृह्णाति य᳘त्तृती᳘यं गृह्णा᳘ति त᳘त्स्रुव᳘मभि᳘पूरय᳘ति॥  
## १८
स᳘ जुहोति॥  
व्वि᳘श्वो देव᳘स्य नेतुर्म्म᳘र्तो व्वुरीत सख्यम् [[???]]॥ वि᳘श्वो राय᳘ इषुध्यति द्युम्नं᳘ वृणीत पुष्य᳘से स्वाहे᳘ति᳘॥  
## १९
सैषा᳘ देव᳘ताभिः पङ्क्तिर्भवति [[???]]॥  
व्वि᳘श्वो देवस्ये᳘ति व्वै᳘श्वदेवं᳘ नेतुरि᳘ति सावित्रं म᳘र्तो व्वुरीते᳘ति मैत्रं᳘ द्युम्नं᳘ व्वृणीते᳘ति बार्हस्पत्यं᳘ द्युम्नᳫँ᳭ हि बृ᳘हस्प᳘तिः पुष्य᳘स ऽइ᳘ति पौष्ण᳘म्॥  
## २०
(ᳫँ᳘) सैषा᳘ देव᳘ताभिः पङ्क्ति᳘र्भवति॥  
पा᳘ङ्क्तो यज्ञः पा᳘ङ्क्तः पशुः प᳘ञ्च ऽर्त᳘वः संव्वत्सर᳘स्यैतमे᳘वैत᳘या ऽऽप्नोति [[???]] य᳘द्देव᳘ताभिः पङ्क्तिर्भ᳘वति॥  
## २१
तां वा᳘ ऽअनुष्टु᳘भा जुहोति॥  
व्वाग्वा᳘ ऽअनुष्टुब्वा᳘ग्यज्ञस्त᳘द्यज्ञं᳘ प्रत्य᳘क्षमाप्नोति॥  
## २२
त᳘दाहुः॥  
(रे) एता᳘मेवै᳘कां जुहुयाद्य᳘स्मै का᳘माये᳘तरा हूय᳘न्त ऽएत᳘यैव तं का᳘ममाप्नोती᳘ति तां वै यद्ये᳘कां जुहुया᳘त्पूर्णां᳘ जुहुयात्स᳘र्व्वं वै [[???]] पूर्णᳫँ᳭ स᳘र्व्वमे᳘वैनयैत᳘दाप्नोत्य᳘थ य᳘त्स्रुव᳘मभिपूर᳘यति स्रु᳘चं त᳘दभि᳘पूरयति तां᳘ पूर्णां᳘ जुहोत्य᳘न्वै᳘वैत᳘दुच्य᳘ते स᳘र्व्वा᳘स्त्वेव᳘ हूयन्ते॥  
## २३
तां वा᳘ ऽअनुष्टु᳘भा जुहोति᳘॥  
सै᳘षा ऽनुष्टुप्सत्ये᳘कत्रिᳫँ᳭शदक्षरा भवति द᳘श पा᳘ण्या ऽअङ्गु᳘लयो द᳘श पा᳘द्या द᳘श प्राणा᳘ आ᳘त्मैकत्रिᳫँ᳭शो यस्मिन्नेते᳘ [[???]] प्राणाः प्र᳘तिष्ठिता ऽएता᳘वान्वै पु᳘रुषः पु᳘रुषो यज्ञः पु᳘रुषसंमितो यज्ञः स या᳘वानेव᳘ यज्ञो या᳘वत्यस्य मा᳘त्रा ता᳘वन्तमे᳘वैनयैत᳘दाप्नोति य᳘दनुष्टुभै᳘कत्रिᳫँ᳭शदक्षरया जुहो᳘ति॥  
