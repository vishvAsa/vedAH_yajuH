+++
title = "१"

+++
## ०१
देवय᳘जनं जोषयन्ते॥  
स य᳘देव व्व᳘र्षिष्ठᳫं स्यात्त᳘ज्जोषयेरन्य᳘दन्यद्भू᳘मे᳘र्नाभिश᳘यीता᳘तो वै᳘ देवा दि᳘वमुपो᳘दक्रामन्देवान्वा᳘ ऽएष᳘ ऽउपो᳘त्क्रामति यो दी᳘क्षते स स᳘देवे देवय᳘जने यजते स य᳘द्धान्यद्भू᳘मेरभिश᳘यीता᳘वरतर ऽइव हेष्ट्वा᳘ स्यात्त᳘स्माद्य᳘देव व्व᳘र्षिष्ठᳫं स्यात्त᳘ज्जोषयेरन्॥  
## ०२
(रंस्त) तद्व᳘र्ष्म स᳘त्सम᳘ᳫं᳘ स्यात्॥  
(त्स) समᳫँ᳭ सद᳘विभ्रᳫंशि स्याद᳘विभ्रᳫं᳭शिसत्प्रा᳘क्प्रवणᳫं स्यात्प्रा᳘ची हि᳘ देवा᳘नां दिग᳘थो ऽउ᳘दक्प्रवणमु᳘दीची हि᳘ मनु᳘ष्याणां दि᳘ग्दक्षिणतः᳘ प्रत्यु᳘च्छ्रितमिव स्यादेषा वै दि᳘क् पितॄणाᳫं᳭ स य᳘द्दक्षिणा᳘प्रवणᳫं᳭ स्या᳘त्क्षिप्रे᳘ ह य᳘जमानो ऽमुं᳘ लोक᳘मियात्त᳘थो ह य᳘जमानो ज्यो᳘ग्जीवति त᳘स्माद्दक्षिणतः᳘ प्रत्यु᳘च्छ्रितमिव स्यात्॥  
## ०३
(न्न᳘) न᳘ पुर᳘स्ताद्देवयजनमात्रम᳘तिरिच्येत॥  
द्विष᳘न्तᳫँ᳭ हास्य तद्भ्रा᳘तृव्यमभ्य᳘तिरिच्यते का᳘मᳫँ᳭ ह दक्षिणतः स्यादेव᳘मुत्तरत᳘ [[???]] एत᳘द्ध᳘ त्वेव स᳘मृद्धं देवय᳘जनं य᳘स्य देवयजनमात्रं᳘ पश्चा᳘त्परिशिष्य᳘ते क्षिप्रे है᳘वैनमु᳘त्तरा देवयज्यो᳘पनमती᳘ति नु᳘ देवय᳘जनस्य [[???]]॥  
## ०४
त᳘दु होवाच या᳘ज्ञवल्क्यः॥  
(ल्क्यो) व्वार्ष्ण्या᳘य देवय᳘जनं जो᳘षयितुमैम त᳘त्सात्यय᳘ज्ञो ऽब्रवीत्स᳘र्व्वा वा᳘ ऽइयं᳘ पृथिवी᳘ देवी᳘ देवय᳘जनं य᳘त्र वा᳘ ऽअस्यै᳘ क्वच य᳘जुषैव᳘ परिगृ᳘ह्य याजयेदि᳘ति [[???]]॥  
## ०५
(त्यृ) ऋत्वि᳘जो हैव᳘ देवय᳘जनम्॥  
ये᳘ ब्राह्मणाः᳘ शुश्रुवा᳘ᳫं᳘सो ऽनूचाना᳘ व्विद्वा᳘ᳫँ᳘सो याज᳘यन्ति᳘ सैवा᳘ह्वलैत᳘न्नेदिष्ठतमा᳘मिव मन्यामह ऽइ᳘ति॥  
## ०६
तच्छा᳘लां वा व्वि᳘मितं वा प्राची᳘नवᳫँ᳭शं मिन्वन्ति॥  
प्रा᳘ची हि᳘ देवा᳘नां दि᳘क्पुर᳘स्ताद्वै᳘ देवाः᳘ प्रत्य᳘ञ्चो मनु᳘ष्यानुपा᳘वृत्तास्त᳘स्मात्तेभ्यः प्राङ्ति᳘ष्ठञ्जुहोति॥  
## ०७
त᳘स्मादु ह न᳘ प्रतीची᳘नशिराः शयीत॥  
ने᳘द्देवा᳘नभिप्रसा᳘र्य श᳘या ऽइ᳘ति या द᳘क्षिणा दिक्सा᳘ पितॄणां या᳘ प्रती᳘ची सा᳘ सर्पा᳘णां य᳘तो देवा᳘ उच्चक्रमुः᳘ सैषा᳘ ऽहीना यो᳘दीची दिक्सा᳘ मनु᳘ष्याणां त᳘स्मान्मानुष᳘ ऽउदीची᳘नवᳫँ᳭शामेव शा᳘लां व्वा वि᳘मितं व्वा मिन्वन्त्यु᳘दीची हि᳘ मनु᳘ष्याणां दि᳘ग्दीक्षित᳘स्यैव᳘ प्राची᳘नवᳫँ᳭शा ना᳘दीक्षितस्य॥  
## ०८
तां वा᳘ ऽएतां प᳘रिश्रयन्ति॥  
ने᳘दभिव᳘र्षादि᳘ति᳘ न्वेव᳘ व्वर्षा᳘ देवान्वा᳘ ऽएष᳘ ऽउपा᳘वर्तते यो दी᳘क्षते स᳘ देव᳘तानामे᳘को भवति तिरं᳘ ऽइव वै᳘ देवा᳘ मनु᳘ष्येभ्यस्तिर᳘ ऽइवैतद्यत्प᳘रिश्रितं त᳘स्मात्प᳘रिश्रयन्ति॥  
## ०९
तन्न स᳘र्व्व ऽइवाभिप्र᳘पद्येत॥ 
ब्राह्मणो᳘ वैव᳘ राज᳘न्यो वा वै᳘श्यो वा ते हि᳘ यज्ञि᳘याः॥  
## १०
स वै न स᳘र्व्वेणेव सं᳘वदेत॥  
देवान्वा᳘ ऽएष᳘ उपा᳘वर्तते यो दी᳘क्षते स᳘ देव᳘तानामे᳘को भवति न वै᳘ देवाः स᳘र्व्वेणेव सं᳘वदन्ते ब्राह्मणे᳘न वैव᳘ राज᳘न्येन वा व्वै᳘श्येन वा ते हि᳘ यज्ञि᳘यास्त᳘स्माद्य᳘द्येनᳫँ᳭ शूद्रे᳘ण संवादो᳘ व्विन्दे᳘देते᳘षामेवै᳘कं ब्रूयादिममि᳘ति व्वि᳘चक्ष्वेममि᳘ति व्वि᳘चक्ष्वे᳘त्येष᳘ ऽउ त᳘त्र दीक्षित᳘स्योपचारः॥  
## ११
(रो᳘ ऽथा) अ᳘थार᳘णी पाणौ᳘ कृत्वा॥  
शा᳘लामध्य᳘वस्यति स᳘ पूर्व्वा᳘र्घ्यᳫं᳭ स्थूणाराज᳘मभिप᳘द्यैतद्य᳘जुरा᳘हेद᳘मगन्म देवय᳘जनं पृथिव्या य᳘त्र देवा᳘सो ऽअ᳘जुषन्त व्वि᳘श्व ऽइ᳘ति त᳘दस्य व्वि᳘श्वैश्च देवैर्जु᳘ष्टं भ᳘वति ये᳘ चेमे᳘ ब्राह्मणाः᳘ शुश्रुवा᳘ᳫँ᳭सो ऽनूचाना यद᳘हास्य ते᳘ ऽक्षिभ्यामी᳘क्षन्ते ब्राह्मणाः᳘ शुश्रुवा᳘ᳫँ᳭सस्तद᳘हास्य तैर्जु᳘ष्टं भवति॥  
## १२
यद्वा᳘ह॥  
य᳘त्र देवा᳘सो ऽअ᳘जुषन्त व्वि᳘श्व ऽइ᳘ति त᳘दस्य व्वि᳘श्वैर्दे᳘वैर्जुष्टं [[???]] भवत्यृक्सामा᳘भ्याᳫँ᳭ संत᳘रन्तो य᳘जुर्भिरि᳘त्यृक्सामा᳘भ्यां वै य᳘जुर्भिर्यज्ञ᳘स्योदृ᳘चं ग᳘च्छन्ति यज्ञ᳘स्योदृ᳘चं गच्छानी᳘त्ये᳘वैत᳘दाह रायस्पो᳘षेण स᳘मिषा᳘ मदेमे᳘ति भूमा वै᳘ रायस्पो᳘षः श्रीर्वै᳘ भू᳘मा ऽऽशि᳘षमे᳘वैतदा᳘शास्ते स᳘मिषा᳘ मदेमेती᳘षं मदती᳘ति वै त᳘माहुर्यः श्रि᳘यमश्नुते [[???]] यः᳘ परम᳘तां ग᳘च्छति त᳘स्मादाह स᳘मिषा᳘ मदेमे᳘ति॥  
