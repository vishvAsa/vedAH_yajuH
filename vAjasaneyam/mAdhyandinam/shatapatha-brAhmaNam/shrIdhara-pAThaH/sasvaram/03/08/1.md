+++
title = "१"

+++
## ०१
तद्य᳘त्रैतत्प्र᳘वृतो हो᳘ता होतृष᳘दन ऽउपविश᳘ति॥  
त᳘दुपवि᳘श्य प्र᳘सौति प्र᳘सूतो ऽध्वर्युः स्रु᳘चावा᳘दत्ते॥  
## ०२
(त्ते᳘ ऽथा) अ᳘थाप्री᳘भिश्चरन्ति॥  
तद्य᳘दाप्री᳘भिश्च᳘रन्ति स᳘र्व्वेणेव वा᳘ ऽएष म᳘नसा स᳘र्व्वेणेवात्म᳘ना यज्ञᳫं᳭स᳘म्भरति स᳘ञ्च जिहीर्षति यो दी᳘क्षते त᳘स्य रिरिचान᳘ इवात्मा [[???]] भवति त᳘मेता᳘भिराप्री᳘भिरा᳘प्याययन्ति तद्य᳘दाप्याय᳘यन्ति त᳘स्मादा᳘प्रियो ना᳘म त᳘स्मादाप्री᳘भिश्चरन्ति॥  
## ०३
ते वा᳘ ऽएत ऽए᳘कादश प्रयाजा᳘ भवन्ति॥  
द᳘श वा᳘ ऽइमे पु᳘रुषे प्राणा᳘ आ᳘त्मैकादशो य᳘स्मिन्नेते᳘ प्राणाः प्र᳘तिष्ठिता᳘ ऽएतावान्वै [[???]] पु᳘रुषस्त᳘दस्य स᳘र्व्वमात्मा᳘नमा᳘प्यायन्ति त᳘स्मादे᳘कादश प्रयाजा᳘ भवन्ति॥  
## ०४
स᳘ आश्रा᳘व्याह॥  
समि᳘धः प्रेष्ये᳘ति प्रे᳘ष्य प्रेष्ये᳘ति चतुर्थे᳘-चतुर्थे [[???]] प्रयाजे᳘ समान᳘यमानो दश᳘भिः प्रयाजै᳘श्चरति द᳘श प्रयाजा᳘निष्ट्वाह [[???]] शासमा᳘हरे᳘त्यसिं वै᳘ शास इत्या᳘चक्षते॥  
## ०५
(ते᳘ ऽथ) अ᳘थ यूपशकलमा᳘दत्ते॥  
ताव᳘ग्रे जुह्वा᳘ अक्त्वा᳘ पशो᳘र्लला᳘टमुपस्पृशति [[???]] घृते᳘नाक्तौ᳘ पशूं᳘स्त्रायेथामि᳘ति व्व᳘ज्रो वै᳘ यूपशकलो व्व᳘ज्रः शासो व्व᳘ज्र आ᳘ज्यं त᳘मे᳘वैत᳘त्कृत्स्नं व्व᳘ज्रᳫं᳭ सम्भृ᳘त्य त᳘मस्याभिगोप्ता᳘रं᳘ करोति ने᳘देनं नाष्ट्रा र᳘क्षाᳫं᳭सि हिन᳘सन्नि᳘ति पु᳘नर्यूपशकलम᳘वगूहत्येषा᳘ ते प्र᳘ज्ञाता᳘श्रिरस्त्वि᳘त्याह शासं᳘ प्रय᳘च्छन्त्साद᳘यति स्रु᳘चौ॥  
## ०६
(चाव᳘) अ᳘थाह प᳘र्य्यग्नये᳘ ऽनुब्रूहीति [[???]]॥  
(त्यु᳘) उ᳘ल्मुकमादा᳘याग्नीत्पर्यग्निं [[???]] करोति तद्यत्प᳘र्य्यग्निं करोत्य᳘च्छिद्रमे᳘वैनमेत᳘दग्नि᳘ना प᳘रिगृह्णाति ने᳘देनं नाष्ट्रा र᳘क्षाᳫँ᳭सि प्रमृशानि᳘त्यग्निर्हि र᳘क्षसामपहन्ता त᳘स्मात्प᳘र्यग्निं करोति तद्य᳘त्रैनᳫँ᳭ श्रप᳘यन्ति त᳘दभि प᳘रिहरति॥  
## ०७
त᳘दाहुः॥  
पु᳘नरेतदु᳘ल्मुकᳫँ᳭ हरेदथा᳘त्रान्य᳘मे᳘वाग्निं᳘ निर्म्म᳘थ्य त᳘स्मिन्नेनᳫँ᳭ श्रपयेयुराहवनी᳘यो वा᳘ ऽएष न वा᳘ ऽएष त᳘स्मै य᳘दस्मिन्न᳘शृतᳫँ᳭ श्रप᳘येयुस्त᳘स्मै वा᳘ ऽएष य᳘दस्मिञ्च्छृतं᳘ जुहुयुरि᳘ति॥  
## ०८
त᳘दु त᳘था न᳘ कुर्यात्॥  
(द्य᳘) य᳘था वै᳘ ग्रसित᳘मेव᳘मस्यैत᳘द्भवति य᳘देनेन प᳘र्यग्निं करो᳘ति स य᳘था ग्रसित᳘मनुहा᳘याच्छि᳘द्य त᳘दन्य᳘स्मै प्रय᳘च्छेदेवं तत्त᳘स्मादेत᳘स्यैवो᳘ल्मुकस्या᳘ङ्गारान्निमृ᳘द्य त᳘स्मिन्ने᳘नᳫँ᳭श्रपयेयुः॥  
## ०९
(र) अथो᳘ल्मुकमादा᳘याग्नी᳘त्पुर᳘स्तात्प्र᳘तिपद्यते॥  
(ते ऽग्नि᳘) अग्नि᳘मे᳘वैत᳘त्पुर᳘स्तात्करोत्यग्निः᳘ पुर᳘स्तान्नाष्ट्रा र᳘क्षाᳫँ᳭स्यपघ्न᳘न्नेत्यथा᳘भयेनानाष्ट्रे᳘ण पशुं᳘ नयन्ति तं᳘ व्वपाश्र᳘पणीभ्यां प्रतिप्रस्था᳘तान्वा᳘रभते प्रतिप्रस्थाता᳘रमध्वर्यु᳘रध्वर्युं य᳘जमानः॥  
## १०
(स्त᳘) त᳘दाहुः᳘॥  
(र्नै) नैष य᳘जमानेनान्वार᳘भ्यो मृत्य᳘वे᳘ ह्येतं न᳘यन्ति त᳘स्मा᳘न्नान्वा᳘रभेते᳘ति तद᳘न्वेवा᳘रभेत न वा᳘ ऽएतं᳘ मृत्य᳘वे नयन्ति [[???]] यं᳘ यज्ञा᳘य न᳘यन्ति त᳘स्माद᳘न्वेवा᳘रभेत यज्ञा᳘दु है᳘वात्मा᳘नमन्त᳘रियाद्य᳘न्नान्वा र᳘भेत त᳘स्माद᳘न्वेवा᳘रभेत त᳘त्परो᳘क्षमन्वा᳘रब्धं भवति व्वपाश्र᳘पणीभ्यां प्रतिप्रस्थाता᳘ प्रतिप्रस्थाता᳘रमध्वर्यु᳘रध्वर्युं य᳘जमान एत᳘दु परो᳘क्षमन्वारब्धं [[???]] भवति॥  
## ११
(त्य᳘) अ᳘थ स्तीर्णा᳘यै व्वे᳘देः॥  
(र्द्वे) द्वे तृणे [[???]] ऽअध्वर्युरा᳘दत्ते स᳘ आश्रा᳘व्याहोपप्रे᳘ष्य होतर्हव्या᳘ देवे᳘भ्य इ᳘त्येत᳘दु व्वैश्वदेवं᳘ पशौ [[???]]॥  
## १२
(शाव᳘) अ᳘थ व्वा᳘चयति॥  
रे᳘वति य᳘जमान इ᳘ति व्वाग्वै᳘ रेव᳘ती सा यद्वा᳘ग्बहु व्व᳘दति ते᳘न व्वा᳘ग्रेव᳘ती प्रियं धा आ᳘विशेत्य᳘नार्तिमा᳘विशे᳘त्ये᳘वैत᳘दाहोरो᳘रन्त᳘रिक्षात्सजू᳘र्द्देवे᳘न व्वा᳘तेने᳘त्यन्त᳘रिक्षं वा ऽअ᳘नु र᳘क्षश्चरत्यमूल᳘मुभय᳘तः प᳘रिच्छिन्नं य᳘थायं पु᳘रुषो ऽमूल᳘ ऽउभय᳘तः प᳘रिच्छिन्नो ऽन्त᳘रिक्षमनुच᳘रति तद्वा᳘तेनैनᳫं᳭ संविदा᳘नान्त᳘रिक्षाद्गोपाये᳘त्ये᳘वैत᳘दाह यदा᳘होरो᳘रन्त᳘रिक्षात्सजू᳘र्द्देवे᳘न व्वा᳘तेने᳘ति॥  
## १३
(त्य) अस्य᳘ हवि᳘षस्त्म᳘ना यजे᳘ति॥  
व्वा᳘चमे᳘वैत᳘दाहा᳘नार्त्तस्यास्य᳘ हवि᳘ष आत्म᳘ना यजे᳘ति स᳘मस्य त᳘न्वा भवे᳘ति व्वा᳘चमे᳘वैत᳘दाहा᳘नर्त्तस्यास्य᳘ हवि᳘षस्त᳘न्वा स᳘म्भवे᳘ति॥  
## १४
तद्य᳘त्रैनं व्विश᳘सन्ति॥  
त᳘त्पुर᳘स्तात्तृ᳘णमु᳘पास्यति व्व᳘र्षो व्व᳘र्षीयसि यज्ञे᳘ यज्ञ᳘पतिं धा इ᳘ति बर्हि᳘रे᳘वास्मा ऽएत᳘त्स्तृणात्य᳘स्कन्नᳫं᳭ हवि᳘रसदि᳘ति तद्य᳘दे᳘वास्यात्र [[???]] व्विशस्य᳘मानस्य कि᳘ञ्चित्स्क᳘न्दति त᳘देत᳘स्मिन्प्र᳘तितिष्ठति त᳘था᳘ नामुया᳘ भवति॥  
## १५
(त्य᳘) अ᳘थ पुनरे᳘त्याहवनी᳘यमभ्यावृ᳘त्यासते॥  
ने᳘दस्य सञ्ज्ञप्य᳘मानस्या᳘ध्यक्षा अ᳘सामे᳘ति त᳘स्य न कू᳘टेन प्र᳘घ्नन्ति मानुषᳫं᳭ हि त᳘न्नो ऽएव᳘ पश्चात्कर्णं᳘ पितृदेव᳘त्यᳫं᳭ हि त᳘दपिगृ᳘ह्य वैव मु᳘खं त᳘म᳘यन्ति व्वेष्कं᳘ वा कुर्व्वन्ति त᳘न्नाह जहि᳘ मारये᳘ति मानुषᳫं᳭ हि तत्स᳘ञ्ज्ञपया᳘न्वगन्नि᳘ति तद्धि᳘ देवत्रा स यदाहा᳘न्वगन्नि᳘त्येत᳘र्हि᳘ ह्येष᳘ देवा᳘ननुग᳘च्छति त᳘स्मादाहान्वगन्नि᳘ति [[???]]॥  
## १६
तद्य᳘त्रैनं निवि᳘ध्यन्ति॥  
त᳘त्पुरा᳘ सञ्ज्ञ᳘पनाज्जुहोति स्वा᳘हा देवे᳘भ्य इत्यथ [[???]] यदा प्रा᳘ह स᳘ञ्ज्ञप्तः पशुरित्य᳘थ जुहोति देवे᳘भ्यः स्वाहे᳘ति पुर᳘स्तात्स्वाहा कृतयो वा᳘ ऽअन्ये᳘ देवा᳘ ऽउप᳘रिष्टात्स्वाहाकृतयो ऽन्ये ता᳘ने᳘वैत᳘त्प्रीणाति त᳘ ऽएनमुभ᳘ये देवाः᳘ प्रीताः᳘ स्वर्गं᳘ लोक᳘मभि᳘वहन्ति ते वा᳘ ऽएते प᳘रिपशव्ये ऽइत्या᳘हुती स य᳘दि काम᳘येत जुहुया᳘देते य᳘द्यु काम᳘येता᳘पि ना᳘द्रियेत॥  
