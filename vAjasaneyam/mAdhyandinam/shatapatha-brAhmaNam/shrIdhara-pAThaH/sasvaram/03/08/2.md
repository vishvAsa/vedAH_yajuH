+++
title = "२"

+++
## ०१
यदा प्रा᳘ह स᳘ञ्ज्ञप्तः पशुरि᳘ति॥  
अ᳘थाध्वर्युराह [[???]] ने᳘ष्टः प᳘त्नीमुदा᳘नये᳘त्युदा᳘नयति ने᳘ष्टा प᳘त्नीं पान्ने᳘जनं बि᳘भ्रतीम्॥  
## ०२
तां᳘ व्वाचयति॥  
न᳘मस्त ऽआ᳘ताने᳘ति यज्ञो वा᳘ ऽआतानो᳘ यज्ञᳫँ᳭ हि᳘ तन्व᳘ते ते᳘न यज्ञ᳘ आतानो᳘ जघनार्द्धो वा᳘ ऽएष᳘ यज्ञ᳘स्य यत्प᳘त्नी ता᳘मेतत्प्रा᳘चीं यज्ञं᳘ प्रसादयिष्य᳘न्भवति त᳘स्मा ऽए᳘वैत᳘द्यज्ञा᳘य नि᳘ह्नुते त᳘थो हैनामेष᳘ यज्ञो न᳘ हिनस्ति त᳘स्मादाह न᳘मस्त ऽआ᳘ताने᳘ति॥  
## ०३
(त्य) अनर्व्वा प्रेही᳘ति॥  
(त्य) असपत्ने᳘न प्रेही᳘त्ये᳘वैत᳘दाह घृत᳘स्य कुल्या ऽउ᳘प ऽऋत᳘स्य प᳘थ्या ऽअन्वि᳘ति साधूपे᳘त्यै᳘वैत᳘दाह दे᳘वीरापः शुद्धा᳘ व्वोढ्वᳫँ᳭सुपरिविष्टा [[???]] देवे᳘षु सु᳘परिविष्टा व्वयं᳘ परिव्वेष्टा᳘रो भूयास्मे᳘त्यप᳘ एवैत᳘त्पावयति [[???]]॥  
## ०४
(त्य᳘) अ᳘थ पशोः᳘ प्राणा᳘नद्भिः पत्न्यु᳘पस्पृशति॥  
तद्य᳘दद्भिः᳘ प्राणा᳘नुपस्पृश᳘ति जीवं वै᳘ देवा᳘नाᳫं᳭ हवि᳘रमृ᳘तममृ᳘तानाम᳘थैत᳘त्पशुं᳘ घ्नन्ति य᳘त्सञ्ज्ञप᳘यन्ति य᳘द्विशा᳘सत्या᳘पो वै᳘ प्राणास्त᳘दस्मिन्नेता᳘न्प्रा᳘णा᳘न्दधाति त᳘थैत᳘ज्जीव᳘मेव᳘ देवा᳘नाᳫं᳭ हविर्भ᳘वत्यमृ᳘तममृ᳘तानाम्॥  
## ०५
(म᳘) अ᳘थ यत्प᳘त्न्युपस्पृश᳘ति॥  
यो᳘षा वै प᳘त्नी यो᳘षायै वा᳘ ऽइमाः᳘ प्रजाः प्र᳘जायन्ते त᳘देनमेत᳘स्यै यो᳘षायै प्र᳘जनयति त᳘स्मात्पत्न्यु᳘पस्पृशति॥  
## ०६
सो᳘पस्पृशति॥  
व्वा᳘चं ते शुन्धामी᳘ति मु᳘खं प्राणं᳘ ते शुन्धामी᳘ति ना᳘सिके च᳘क्षुस्ते शुन्धामीत्य᳘क्ष्यौ श्रो᳘त्रं ते शुन्धामी᳘ति क᳘र्णौ ना᳘भिं ते शुन्धामी᳘ति᳘ यो ऽयम᳘निरुक्तः प्राणो मे᳘ढ्रं ते शुन्धामी᳘ति वा पायुं᳘ ते शुन्धामी᳘ति [[???]] यो ऽयं᳘ पश्चा᳘त्प्राणस्त᳘त्प्राणा᳘न्दधाति तत्स᳘मीरयत्य᳘थसᳫँ᳭त्दृ᳘त्य पद᳘श्चरि᳘त्रांस्ते शुन्धामी᳘ति पद्भिर्वै प्र᳘तितिष्ठति प्र᳘तिष्ठित्या ऽएव त᳘देनं प्र᳘तिष्ठापयति॥  
## ०७
(त्य᳘) अ᳘थ या आ᳘पः परिशिष्य᳘न्ते॥  
(न्ते ऽर्धा᳘) अर्द्धा᳘ वा या᳘वत्यो वा ता᳘भिरेनं य᳘जमानश्च शीर्षतो ऽग्रे᳘ ऽनुषिञ्चतस्त᳘त्प्राणां᳘श्चै᳘वास्मिंस्तत्तौ᳘ धत्तस्त᳘ च्चैनम᳘तः स᳘मीरयतः॥  
## ०८
(स्त) तद्य᳘त्क्रूरीकुर्व्व᳘न्ति॥  
य᳘दास्थाप᳘यन्ति शा᳘न्तिरा᳘पस्त᳘दद्भिः शा᳘न्त्या शमयतस्त᳘दद्भिः स᳘न्धत्तः॥  
## ०९
(स्ता) ताव᳘नुषिञ्चतः॥  
(तो) म᳘नस्त ऽआ᳘प्यायतां व्वा᳘क्त ऽआ᳘प्यायतां प्राण᳘स्त [[???]] ऽआ᳘प्यायतां च᳘क्षुस्त ऽआ᳘प्यायताᳫं᳭ श्रो᳘त्रं त ऽआ᳘प्यायतामि᳘ति त᳘त्प्राणा᳘न्धत्तस्तत्स᳘मीरयतो य᳘त्ते क्रू᳘रं यदा᳘स्थितं त᳘त्त ऽआ᳘प्यायतां नि᳘ष्ट्यायतामि᳘ति॥  
## १०
तद्य᳘त्क्रूरीकुर्व्व᳘न्ति॥  
य᳘दास्थाप᳘यन्ति शा᳘न्तिरा᳘पस्त᳘दद्भिः शा᳘न्त्या शमयतस्त᳘दद्भिः स᳘न्धत्तस्त᳘त्ते शुध्यत्वि᳘ति तन्मे᳘ध्यं कुरुतः शम᳘होभ्य इ᳘ति जघ᳘नेन पशुं नि᳘नयतः॥  
## ११
(स्त) तद्य᳘त्क्रूरीकुर्व्व᳘न्ति॥  
य᳘दास्थाप᳘यन्ति ने᳘देतदन्व᳘शान्तान्यहोरात्राण्यसन्नि᳘ति [[???]] त᳘स्माच्छम᳘होभ्य इ᳘ति जघ᳘नेन पशुं नि᳘नयतः॥  
## १२
(तो᳘ ऽथो) अ᳘थोत्तानं᳘ प᳘शुं पर्य्यस्यन्ति [[???]]॥  
स तृ᳘णमन्त᳘र्द्दधात्यो᳘षधे त्रा᳘यस्वे᳘ति व्व᳘ज्रो वा᳘ ऽअसिस्त᳘थो हैनमेष व्वज्रो ऽसिर्न᳘ हिनस्त्य᳘थासि᳘नाभिनि᳘दधाति स्व᳘धिते᳘ मैनᳫं᳭ हिᳫं᳭सीरि᳘ति व्व᳘ज्रो वा᳘ ऽअसिस्त᳘थो हैनमेष व्व᳘ज्रो ऽसिर्न᳘ हिन᳘स्ति॥  
## १३
सा या प्र᳘ज्ञाता᳘श्रिः॥  
(स्त᳘) त᳘याभिनि᳘दधाति सा हि य᳘जुष्कृता मे᳘ध्या तद्यद᳘ग्रं तृ᳘णस्य त᳘त्सव्ये᳘ पाणौ᳘ कुरुते᳘ ऽथ यद्बु᳘ध्नं त᳘द्दक्षिणेना᳘दत्ते॥  
## १४
स य᳘त्राच्छ्य᳘ति॥  
य᳘त एतल्लो᳘हितमुत्प᳘तति त᳘दुभय᳘तो ऽनक्ति र᳘क्षसां भा᳘गो ऽसी᳘ति र᳘क्षसा᳘ᳫं᳘ ह्येष᳘ भागो यद᳘सृक्॥  
## १५
(क्त᳘) त᳘दुपा᳘स्याभि᳘तिष्ठति॥  
(ती) इद᳘महᳫँ᳭ र᳘क्षो ऽभि᳘तिष्ठामीद᳘महᳫँ᳭ रक्षो᳘ ऽवबाध ऽइद᳘महᳫँ᳭र᳘क्षो ऽधमन्त᳘मो नयामी᳘ति त᳘द्यज्ञे᳘नै᳘वैत᳘न्नाष्ट्रा र᳘क्षाᳫँ᳭स्य᳘वबाधते तद्य᳘दमूल᳘मुभय᳘तः प᳘रिच्छिन्नं भ᳘वत्यमूलं वा᳘ ऽइद᳘मुभय᳘तः प᳘रिच्छिन्नᳫँ᳭र᳘क्षो ऽन्त᳘रिक्षम᳘नुचरति य᳘थायं पु᳘रुषो ऽमूल᳘ उभय᳘तः प᳘रिच्छिन्नो ऽन्त᳘रिक्षमनुच᳘रति त᳘स्मादमूलमुभय᳘तः प᳘रिच्छिन्नं भवति॥  
## १६
(त्य᳘) अ᳘थ व्वपामु᳘त्खिदन्ति॥  
त᳘या व्वपाश्र᳘पण्यौ प्रो᳘र्णौति घृते᳘न द्यावापृथिवी प्रो᳘र्णुवाथामि᳘ति त᳘दिमे द्या᳘वापृथिवी᳘ ऊर्ज्जा र᳘सेन भाज᳘यत्यन᳘योरू᳘र्जᳫँ᳭र᳘सं दधाति ते र᳘सवत्या ऽउपजीवनी᳘ये ऽइमाः᳘ प्रजा ऽउ᳘पजीवन्ति॥  
## १७
कार्ष्मर्य्यम᳘य्यौ व्वपाश्र᳘पण्यौ भवतः॥  
(तो) य᳘त्र वै᳘ देवा अ᳘ग्रे पशु᳘मालेभिरे तदु᳘दीचः कृष्य᳘माणस्या᳘वाङ्मे᳘धः पपात स᳘ ऽएष व्व᳘नस्प᳘तिरजायत तद्य᳘त्कृष्य᳘माणस्या᳘वाङ᳘पतत्त᳘स्मात्कार्ष्म᳘र्य्यस्ते᳘नै᳘वैनमेतन्मेधेन [[???]] स᳘मर्द्धयति कृत्स्नं᳘ करोति त᳘स्मात्कार्ष्मर्य्यम᳘य्यौ व्वपाश्र᳘पण्यौ भवतः॥  
## १८
(स्तां) तां प᳘रिवासयति॥  
तां᳘ पशुश्र᳘पणे प्र᳘तपति त᳘थो हास्यात्रा᳘पि शृता᳘ भवति पु᳘नरु᳘ल्मुकमग्नीदा᳘दत्ते ते᳘ जघ᳘नेन चा᳘त्वालं यन्ति त ऽआ᳘यन्त्या᳘गच्छन्त्याहवनी᳘यᳫँ᳭ स᳘ एतत्तृ᳘णमध्वर्यु᳘राहवनी᳘ये प्रा᳘स्यति व्वा᳘यो व्वैः᳘ स्तोका᳘नामि᳘ति स्तोका᳘नाᳫँ᳭हैषा᳘ समित्॥  
## १९
(द᳘) अ᳘थोत्तरतस्ति᳘ष्ठन्वपां प्र᳘तपति॥  
(त्य) अत्येष्यन्वा᳘ ऽए᳘षो᳘ ऽग्निं᳘ भवति दक्षिणतः᳘ परी᳘त्य श्रपयिष्यंस्त᳘स्मा ऽए᳘वैतन्नि᳘ह्नुते त᳘थो हैनमे᳘षो ऽतिय᳘न्तमग्निर्न्न᳘ हिनस्ति त᳘स्मादुत्तरतस्ति᳘ष्ठन्वपां प्र᳘तपति॥  
## २०
ताम᳘न्तरेण यू᳘पञ्चाग्निं᳘ च हरन्ति॥  
तद्य᳘त्सम᳘या न ह᳘रन्ति ये᳘नान्या᳘नि हवी᳘ᳫँ᳭षि ह᳘रन्ति नेद᳘शृतया सम᳘या यज्ञं᳘ प्रस᳘जामे᳘ति य᳘दु बा᳘ह्येन न ह᳘रन्त्य᳘ग्रेण यू᳘पं बहिर्द्धा᳘ यज्ञा᳘त्कुर्युस्त᳘स्माद᳘न्तरेण यू᳘पं चाग्निं [[???]] च हरन्ति दक्षिणतः᳘ परी᳘त्य प्रतिप्रस्थाता᳘ श्रपयति॥  
## २१
(त्य᳘) अ᳘थ स्रु᳘वे᳘णोपहत्या᳘ज्यम्॥  
(म) अध्वर्यु᳘र्व्वपा᳘मभि᳘जुहोत्यग्निरा᳘ज्यस्य व्वेतु स्वाहे᳘ति त᳘थो हास्यैते᳘ स्तोकाः᳘ शृताः स्वा᳘हाकृता आ᳘हुतयो भू᳘त्वाग्निं प्रा᳘प्नुवन्ति॥  
## २२
(न्त्य᳘) अ᳘थाह स्तोकेभ्यो᳘ ऽनुब्रूही᳘ति॥  
स᳘ आग्नेयी᳘ स्तोकेभ्यो᳘ ऽन्वाह तद्य᳘दाग्नेयी᳘ स्तोके᳘भ्यो ऽन्वा᳘हेतः᳘प्रदाना वै व्वृ᳘ष्टिरितो᳘ ह्यग्निर्व्वृ᳘ष्टिं व्वनुते स᳘ एतैः᳘ स्तोकै᳘रेता᳘न्त्स्तोका᳘न्वनुते त᳘ ऽएते᳘ स्तोका᳘ व्वर्षन्ति त᳘स्मादाग्नेयी᳘ स्तोकेभ्यो᳘ ऽन्वाह यदा᳘ शृता भ᳘वति॥  
## २३
(त्य᳘) अ᳘थाह प्रतिप्रस्थाता᳘ शृता प्र᳘चरे᳘ति॥  
स्रु᳘चावादा᳘याध्वर्यु᳘रतिक्र᳘म्याश्रा᳘व्याह स्वा᳘हाकृतिभ्यः प्रेष्ये᳘ति व्व᳘षट्कृते जुहोति॥  
## २४
हुत्वा᳘ व्वपा᳘मेवा᳘ग्रे ऽभिघारयति॥  
(त्य᳘) अ᳘थ पृषदाज्यं त᳘दु ह च᳘रकाध्वर्य्यवः पृषदाज्य᳘मेवा᳘ग्रे ऽभि᳘घारयन्ति प्राणः᳘ पृषदाज्यमि᳘ति व्व᳘दन्तस्त᳘दु ह या᳘ज्ञवल्क्यं च᳘रकाध्वर्य्युरनुव्या᳘जहारैवं᳘ कुर्व्व᳘न्तं प्राणं वा᳘ ऽअय᳘मन्त᳘रगादध्वर्युः᳘ प्राण᳘ एनᳫं᳭ हास्यती᳘ति॥  
## २५
स᳘ ह स्म बाहू᳘ ऽअन्ववे᳘क्ष्याह॥  
(हे) इमौ᳘ पलितौ᳘ बाहू᳘ क्व [[???]] स्विद्ब्राह्मण᳘स्य व्व᳘चो बभूवे᳘ति न तदा᳘द्रियेतोत्तमो वा᳘ ऽएष᳘ प्रयाजो᳘ भवतीदं वै᳘ हविर्यज्ञ᳘ उत्तमे᳘ प्रयाजे᳘ ध्रुवा᳘मेवा᳘ग्रे ऽभि᳘घारयति त᳘स्यै हि᳘ प्रथमावा᳘ज्यभागौ होष्यन्भ᳘वति व्वपां वा ऽअ᳘त्र प्रथमा᳘ᳫं᳭ होष्य᳘न्भवति त᳘स्माद्वपा᳘मेवा᳘ग्रे ऽभि᳘घारयेद᳘थ पृषदाज्यम᳘थ य᳘त्पशुं᳘ नाभिघार᳘यति नेद᳘शृतमभिघार᳘याणी᳘त्येत᳘दे᳘वास्य स᳘र्व्वः पशु᳘रभि᳘घारितो भवति य᳘द्वपा᳘मभिघार᳘यति त᳘स्माद्वपा᳘मेवा᳘ग्रे ऽभि᳘घारयेद᳘थ पृषदाज्यम्॥  
## २६
(म) अथा᳘ज्यमु᳘पस्तृणीते॥  
(ते᳘ ऽथ) अ᳘थ हिरण्यशकलम᳘वदधात्य᳘थ व्वपा᳘मवद्य᳘न्नाहाग्नीषो᳘माभ्यां छा᳘गस्य व्वपा᳘यै मे᳘दसो᳘ ऽनुब्रूहीत्य᳘थ हिरण्यशकलम᳘वदधात्य᳘थोप᳘रिष्टाद्द्विरा᳘ज्यस्याभि᳘घारयति॥  
## २७
तद्य᳘द्धिरण्यशकला᳘वभि᳘तो भ᳘वतः॥  
(तो) घ्न᳘न्ति वा᳘ ऽएत᳘त्पशुं य᳘दग्नौ जु᳘ह्वत्यमृ᳘तमा᳘युर्हि᳘रण्यं त᳘दमृ᳘त ऽआ᳘युषि प्र᳘तितिष्ठति तथा᳘त उ᳘देति त᳘था स᳘ञ्जीवति त᳘स्माद्धिरण्यशकला᳘वभि᳘तो भवत आश्रा᳘व्याहाग्नीषो᳘माभ्यां छा᳘गस्य व्वपां मे᳘दःप्रेष्ये᳘ति न प्र᳘स्थितमि᳘त्याह प्र᳘सुते प्र᳘स्थितमिति [[???]] व्वषट्कृते [[???]] जुहोति॥  
## २८
हुत्वा᳘ व्वपा᳘ᳫं᳘समी᳘च्यौ॥  
व्वपाश्र᳘पण्यौ कृ᳘त्वानुप्रा᳘स्यति स्वा᳘हाकृते ऽऊर्ध्व᳘नभसम्मारुतं᳘ गच्छतमि᳘ति ने᳘दिमे᳘ ऽअमुया᳘ सतो या᳘भ्यां व्वपाम᳘शिश्रपामे᳘ति॥  
## २९
तद्य᳘द्वप᳘या च᳘रन्ति॥  
य᳘स्यै वै᳘ देव᳘तायै पशु᳘माल᳘भन्ते ता᳘मे᳘वैत᳘द्देव᳘तामेते᳘न मे᳘धेन प्रीणाति᳘ सैषा᳘ देव᳘तैते᳘न मे᳘धेन प्रीता᳘ शान्तो᳘त्तराणि हवी᳘ᳫं᳘षि श्रप्य᳘माणान्यु᳘परमति त᳘स्माद्वप᳘या चरन्ति॥  
## ३०
(न्त्य᳘) अ᳘थ चा᳘त्वाले मार्ज्जयन्ते॥  
क्रूरी वा᳘ ऽएत᳘त्कुर्व्वन्ति य᳘त्सञ्ज्ञप᳘यन्ति य᳘द्विशा᳘सति शा᳘न्तिरा᳘पस्त᳘दद्भिः शा᳘न्त्या शमयन्ते त᳘दद्भिः स᳘न्दधते त᳘स्माच्चा᳘त्वाले मार्ज्जयन्ते॥  
