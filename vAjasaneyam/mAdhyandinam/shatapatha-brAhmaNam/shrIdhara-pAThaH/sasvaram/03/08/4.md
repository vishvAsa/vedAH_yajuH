+++
title = "४"

+++
## ०१
त्री᳘णि ह वै᳘ पशो᳘रेकादशानि [[???]]॥  
(न्ये᳘) ए᳘कादश प्रयाजा ए᳘कादशानुयाजा ऽए᳘कादशोपय᳘जो द᳘श पा᳘ण्या ऽअङ्गु᳘लयो द᳘श पा᳘द्या द᳘श प्राणाः᳘ प्राण᳘ ऽउदानो᳘ व्यान ऽइ᳘त्येता᳘वान्वै पु᳘रुषो यः᳘ परा᳘र्द्ध्यः पशूनां यᳫं᳭ सर्व्वे᳘ ऽनु पश᳘वः॥  
## ०२
(स्त᳘) त᳘दाहुः॥  
किं त᳘द्यज्ञे᳘ क्रियते ये᳘न प्राणः स᳘र्व्वेभ्यो᳘ ऽङ्गेभ्यः शिव इ᳘ति॥  
## ०३
य᳘देव᳘ गुदं᳘ त्रेधा᳘ करो᳘ति॥  
प्राणो वै᳘ गुदः᳘ [[???]] सो ऽयं प्राङा᳘ततस्त᳘मयं᳘ प्रा᳘णो ऽनुस᳘ञ्चरति॥  
## ०४
स य᳘देव᳘ गुदं᳘ त्रेधा᳘ करो᳘ति॥  
तृ᳘तीय᳘मुपयड्भ्यस्तृ᳘तीयं जुह्वां तृ᳘तीयमुपभृ᳘ति ते᳘न प्राणः स᳘र्व्वेभ्यो᳘ ऽङ्गेभ्यः शिवः [[???]]॥  
## ०५
स᳘ ह᳘ त्वेव᳘ पशुमा᳘लभेत॥  
य᳘ एनं मे᳘धमुपन᳘येद्य᳘दि कृशः स्याद्य᳘दुद᳘र्य्यस्य मे᳘दसः परिशिष्ये᳘त त᳘द्गुदे᳘ न्यृषेत्प्राणो वै᳘ गुदः᳘ सो ऽयं प्राङा᳘ततस्त᳘मयं᳘ प्रा᳘णो ऽनुस᳘ञ्चरति प्राणो वै᳘ पशुर्या᳘व᳘द्ध्येव᳘ प्राणे᳘न प्रा᳘णिति ता᳘वत्पशुर᳘थ य᳘दास्मात्प्रा᳘णो ऽपक्रामति [[???]] दा᳘र्व्वेव त᳘र्हि भू᳘तो ऽनर्थ्यः᳘ शेते॥  
## ०६
गुदो वै᳘ पशुः [[???]]॥  
(र्मे᳘) मे᳘दो वै मे᳘धस्त᳘देनं मे᳘धमु᳘पनय᳘ति यद्यु [[???]] ऽअं᳘सलो भ᳘वति स्वयमुपेत᳘ एव त᳘र्हि मे᳘धं भवति॥  
## ०७
(त्य᳘) अ᳘थ पृषदाज्यं᳘ गृह्णाति॥  
द्वयं वा᳘ ऽइद᳘ᳫँ᳘ सर्पि᳘श्चैव द᳘धि च द्वन्द्वं वै᳘ मिथुनं᳘ प्रज᳘ननं मिथुन᳘मे᳘वैत᳘त्प्रज᳘ननं क्रियते॥  
## ०८
ते᳘नानुयाजे᳘षु चरति॥  
पश᳘वो वा᳘ ऽअनुयाजाः प᳘यः पृषदाज्यं त᳘त्पशु᳘ष्वे᳘वैतत्प᳘यो दधाति त᳘दिदं᳘ पशु᳘षु प᳘यो हितं᳘ प्राणो हि᳘ पृषदाज्यम᳘न्नᳫँ᳭हि᳘ पृषदाज्यम᳘न्नᳫँ᳭ हि᳘ प्राणः [[???]]॥  
## ०९
(स्ते᳘) ते᳘न पुर᳘स्तादनुयाजे᳘षु चरति॥  
स᳘ यो ऽयं᳘ पुर᳘स्तात्प्राणस्त᳘मे᳘वैत᳘द्दधाति ते᳘न पश्चादु᳘पयजति स᳘ यो ऽयं᳘ पश्चा᳘त्प्राणस्तमे᳘वैत᳘द्दधाति [[???]] ता᳘विमा᳘ ऽउभय᳘तः प्राणौ᳘ हितौ य᳘श्चाय᳘मुप᳘रिष्टाद्य᳘श्चाध᳘स्तात्॥  
## १०
तद्वा᳘ ऽएतदे᳘को द्वा᳘भ्यां व्व᳘षट्करोति॥  
(त्य) अर्ध्वर्य᳘वे च य᳘श्चैष᳘ उपय᳘जत्य᳘थ यद्य᳘जन्तमुपय᳘जति त᳘स्मादुपय᳘जो नामा᳘थ य᳘दुपय᳘जति᳘ प्रै᳘वैत᳘ज्जनयति पश्चा᳘द्ध्युपय᳘जति पश्चाद्धि यो᳘षायै प्रजाः प्र᳘जायन्ते॥  
## ११
स उ᳘पयजति॥  
समुद्रं᳘ गच्छ स्वाहेत्या᳘पो वै᳘ समुद्र ऽआ᳘पो रे᳘तो रे᳘त ए᳘वैत᳘त्सिञ्चति॥  
## १२
(त्य) अन्त᳘रिक्षं गच्छ स्वाहे᳘ति॥  
(त्य) अन्त᳘रिक्षं वा ऽअ᳘नु प्रजाः प्र᳘जायन्ते ऽन्त᳘रिक्षमे᳘वैतद᳘नु प्र᳘जनयति॥  
## १३
देव᳘ᳫँ᳘सविता᳘रं गच्छ स्वाहे᳘ति॥ 
सविता वै᳘ देवा᳘नां प्रसविता᳘ सवितृ᳘प्रसूत ए᳘वैतत्प्र᳘जनयति॥  
## १४
मित्राव᳘रुणौ गच्छ स्वाहे᳘ति॥  
प्राणोदानौ वै᳘ मित्राव᳘रुणौ प्राणोदाना᳘वे᳘वैत᳘त्प्रजा᳘सु दधाति॥  
## १५
(त्य) अहोरात्रे᳘ गच्छ स्वाहे᳘ति॥  
(त्य) अहोरात्रे वा ऽअ᳘नु प्रजाः प्र᳘जायन्ते ऽहोरात्रे᳘ ऽए᳘वैतद᳘नुप्र᳘जनयति॥  
## १६
छ᳘न्दाᳫंसि गच्छ स्वाहे᳘ति॥  
सप्त वै छ᳘न्दᳫंसि सप्त᳘ ग्राम्याः᳘ पश᳘वः स᳘प्तारण्यास्ता᳘ने᳘वैत᳘दुभ᳘यान्प्र᳘जनयति॥  
## १७
द्या᳘वापृथिवी᳘ गच्छ स्वाहे᳘ति॥  
प्रजा᳘पतिर्व्वै᳘ प्रजाः᳘ सृष्ट्वा ता द्या᳘वापृथिवी᳘भ्यां प᳘र्यगृह्णात्ता᳘ इमा द्या᳘वापृथिवी᳘भ्यां प᳘रिगृहीतास्त᳘थो ऽए᳘वैष᳘ ऽएत᳘त्प्रजाः᳘ सृष्ट्वा ता द्या᳘वापृथिवी᳘भ्यां प᳘रिगृह्णाति॥  
## १८
(त्य) अथात्यु᳘पयजति [[???]]॥  
स य᳘न्नात्युपय᳘जेद्या᳘वत्यो हैवा᳘ग्रे प्रजाः᳘ सृष्टास्ता᳘वत्यो हैव᳘ स्युर्न प्र᳘जायेरन्न᳘थ य᳘दत्युपय᳘जति᳘ प्रै᳘वैत᳘ज्जनयति त᳘स्मादिमाः᳘ प्रजाः पु᳘नरभ्याव᳘र्तं प्र᳘जायन्ते᳘॥  
