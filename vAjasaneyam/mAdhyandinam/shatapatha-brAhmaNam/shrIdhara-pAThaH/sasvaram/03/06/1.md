+++
title = "१"

+++
## ०१
उद᳘रमे᳘वास्य स᳘दः॥  
(स्त᳘) त᳘स्मात्स᳘दसि भक्षयन्ति य᳘द्धीदं कि᳘ञ्चाश्न᳘न्त्युद᳘र ऽए᳘वेदᳫँ᳭ स᳘र्व्वं प्र᳘तितिष्ठत्य᳘थ य᳘दस्मिन्वि᳘श्वे देवा ऽअ᳘सीदंस्त᳘स्मात्स᳘दो ना᳘म त᳘ ऽउ ऽए᳘वास्मिन्नेते᳘ ब्राह्मणा᳘ व्विश्व᳘गोत्राः सीदन्त्यैन्द्रं᳘ देव᳘तया॥  
## ०२
तन्म᳘ध्य ऽऔ᳘दुम्बरीं मिनोति॥  
(त्य᳘) अ᳘न्नं वा ऽऊ᳘र्गुदुम्ब᳘र ऽउद᳘रमे᳘वास्य स᳘दस्त᳘न्मध्य᳘तो ऽन्ना᳘द्यं दधाति त᳘स्मान्म᳘ध्यऔ᳘दुम्बरीं मिनोति॥  
## ०३
(त्य᳘) अ᳘थ य᳘ एष᳘ मध्यमः᳘ शङ्कुर्भ᳘वति॥  
व्वे᳘देर्जघनार्द्धे त᳘स्मात्प्राङ्प्र᳘क्रामति [[???]] ष᳘ड्विक्रमा᳘न्दक्षिणा᳘ सप्तम᳘मप᳘क्रामति [[???]] सम्पदः [[???]] का᳘माय त᳘दवटं प᳘रिलिखति॥  
## ०४
सो᳘ ऽभ्रिमा᳘दत्ते॥  
देव᳘स्य त्वा सवितुः᳘ प्रस᳘वे ऽश्वि᳘नोर्बाहु᳘भ्यां पूष्णो ह᳘स्ताभ्यामा᳘ददे ना᳘र्य्यसी᳘ति समान᳘ ऽएत᳘स्य य᳘जुषो ब᳘न्धुर्यो᳘षो वा᳘ एषा यद᳘भ्रिस्त᳘स्मादाह ना᳘र्य्यसीति [[???]]॥  
## ०५
(त्य᳘) अ᳘थावटं प᳘रिलिखति॥  
(ती) इद᳘महᳫँ᳭ र᳘क्षसां ग्रीवा ऽअ᳘पिकृन्तामी᳘ति व्व᳘ज्रो वा अ᳘भ्रिर्व्व᳘ज्रेणै᳘वैत᳘न्नाष्ट्रा᳘णाᳫँ᳭ र᳘क्षसां ग्रीवा ऽअ᳘पिकृन्तति॥  
## ०६
(त्य᳘) अ᳘थ खनति॥  
प्रा᳘ञ्चमुत्करमु᳘त्किरति य᳘जमानेन सम्मायौ᳘दुम्बरीं प᳘रिवासयति ताम᳘ग्रेण [[???]] प्रा᳘ची नि᳘दधात्येतावन्मात्रा᳘णि बर्ही᳘ᳫं᳘ष्युप᳘रिष्टादधिनि᳘दधाति॥  
## ०७
(त्य᳘) अ᳘थ य᳘वमत्यः प्रो᳘क्षण्यो भवन्ति॥  
(न्त्या᳘) आ᳘पो ह वा ओ᳘षधीनाᳫं᳭ र᳘सस्त᳘स्मादो᳘षधयः के᳘वल्यः खादिता न᳘ धिन्वन्त्यो᳘षधय ऽउ हापाᳫं᳭ र᳘सस्त᳘स्मादा᳘पः पीताः के᳘वल्यो न᳘ धिन्वन्ति य᳘दै᳘वोभ᳘य्यः स᳘ᳫं᳘सृष्टा भ᳘वन्त्य᳘थैव᳘ धिन्वन्ति त᳘र्हि हि स᳘रसा भ᳘वन्ति स᳘रसाभिः प्रो᳘क्षाणी᳘ति॥  
## ०८
देवा᳘श्च वा ऽअ᳘सुराश्च॥  
(श्चो) उभ᳘ये प्राजापत्याः᳘ पस्पृधिरे त᳘तो देवे᳘भ्यः स᳘र्व्वा ऽएवौ᳘षधय ऽईयुर्य्य᳘वा है᳘वैभ्यो᳘ नेयुः॥  
## ०९
(स्त) तद्वै᳘ देवा᳘ ऽअस्पृण्वत᳘॥  
त᳘ ऽएतैः स᳘र्व्वाः सप᳘त्नानामो᳘षधीरयुवत यद᳘युवत त᳘स्माद्य᳘वा ना᳘म॥  
## १०
ते᳘ होचुः॥  
(र्ह᳘) ह᳘न्त यः स᳘र्व्वासामो᳘षधीनाᳫं᳭ र᳘सस्तं य᳘वेषु द᳘धामे᳘ति स᳘ यःस᳘र्व्वासामो᳘षधीनाᳫं᳭ र᳘स ऽआ᳘सीत्तं य᳘वेष्वदधुस्त᳘स्माद्य᳘त्रान्या ऽओ᳘षधयो म्ला᳘यन्ति त᳘देते मो᳘दमाना व्वर्धन्त ऽएव᳘ᳫं᳘ ह्येषु र᳘सम᳘दधुस्त᳘थो ऽए᳘वैष᳘ ऽएतैः स᳘र्व्वाः सप᳘त्नानामो᳘षधीर्युते त᳘स्माद्य᳘वमत्यः प्रो᳘क्षण्यो भवन्ति॥  
## ११
स य᳘वाना᳘वपति॥  
य᳘वो ऽसि यव᳘यास्मद्द्वे᳘षो यवया᳘रातीरि᳘ति ना᳘त्र तिरो᳘हितमिवास्त्य᳘थ प्रो᳘क्षत्ये᳘को वै प्रो᳘क्षणस्य ब᳘न्धुर्मे᳘ध्यामे᳘वैत᳘त्करोति॥  
## १२
स प्रो᳘क्षति॥  
दिवे᳘ त्वा ऽन्त᳘रिक्षाय त्वा पृथिव्यै त्वे᳘तीमा᳘ने᳘वैत᳘ल्लोका᳘नूर्ज्जा र᳘सेन भाज᳘यत्येषु᳘ लोकेषू᳘र्ज्जᳫँ᳭ र᳘सं दधाति॥  
## १३
(त्य᳘) अ᳘थ याः प्रो᳘क्षण्यः परिशिष्य᳘न्ते॥  
ता᳘ ऽअवटे᳘ ऽवनयति शु᳘न्धन्तां लोकाः᳘ पितृष᳘दना ऽइ᳘ति पितृदेव᳘त्यो वै कू᳘पः खातस्त᳘मे᳘वैतन्मे᳘ध्यं करोति॥  
## १४
(त्य᳘) अ᳘थ बर्ही᳘ᳫं᳘षि॥  
प्राची᳘नाग्राणि चोदीची᳘नाग्राणि चा᳘वस्तृणाति पितृष᳘दनमसी᳘ति पितृदेव᳘त्यं वा᳘ ऽअस्या ऽएत᳘द्भवति यन्नि᳘खातᳫँ᳭ सा यथा᳘ निखातौ᳘षधिषु मिता स्या᳘देव᳘मेतास्वो᳘षधिषु मिता᳘ भवति॥  
## १५
तामु᳘च्छ्रयति॥  
(त्यु) उद्दि᳘वᳫं᳭ स्तभा᳘नान्त᳘रिक्षं पृण दृ᳘ᳫँ᳘ हस्व पृथिव्यामि᳘तीमा᳘ने᳘वैत᳘ल्लोका᳘नूर्ज्जा र᳘सेन भाज᳘यत्येषु᳘ लोकेषू᳘र्ज्जᳫँ᳭ र᳘सं दधाति॥  
## १६
(त्य᳘) अ᳘थ मिनोति॥  
द्युतान᳘स्त्वा मारुतो᳘ मिनोत्वि᳘ति यो वा᳘ ऽअयं प᳘वत ऽएष᳘ द्युतानो᳘ मारुतस्त᳘देनामेते᳘न मिनोति मित्राव᳘रुणौ ध्रुवे᳘ण ध᳘र्मणे᳘ति प्राणोदानौ वै᳘ मित्राव᳘रुणौ त᳘देनां प्राणोदाना᳘भ्यां मिनोति॥  
## १७
(त्य᳘) अ᳘थ प᳘र्यूहति॥  
ब्रह्मव᳘नि त्वा क्षत्रव᳘नि रायस्पोषव᳘नि प᳘र्यूहामी᳘ति बह्वी वै य᳘जुःष्वाशीस्तद्ब्र᳘ह्म च क्षत्रं चा᳘शास्त ऽउभे᳘ व्वी᳘र्ये रायस्पोषवनी᳘ति भूमा वै᳘ रायस्पो᳘षस्त᳘द्भूमा᳘नमा᳘शास्ते॥  
## १८
(स्ते᳘ ऽथ) अ᳘थ प᳘र्यृषति॥  
ब्र᳘ह्म दृᳫँ᳭ह क्षत्रं᳘ दृᳫँ᳭हा᳘युर्दृᳫँ᳭ह प्रजां᳘ दृᳫँ᳭हे᳘त्याशी᳘रे᳘वै᳘षैत᳘स्य क᳘र्मण ऽआशि᳘षमे᳘वैतदा᳘शास्ते समम्भूमि᳘ पर्य्य᳘र्षणं करोति ग᳘र्त्तस्य वा᳘ ऽउपरिभूम्य᳘थैवं᳘ देवत्रा त᳘था हा᳘गर्त्तमिद्भवति॥  
## १९
(त्य᳘) अ᳘थाप᳘ ऽउपनि᳘नयति॥  
यत्र [[???]] वा᳘ ऽअस्यै ख᳘नन्तः क्रूरीकुर्व्व᳘न्त्यपघ्न᳘न्ति शा᳘न्तिरा᳘पस्तदद्भिः शा᳘न्त्या शमयति त᳘द᳘द्भिः स᳘न्दधाति त᳘स्मादप᳘ ऽउपनि᳘नयति॥  
## २०
(त्य᳘) अ᳘थैव᳘मभिप᳘द्य व्वाचयति॥  
ध्रु᳘वा ऽसि ध्रु᳘वो ऽयं य᳘जमानो ऽस्मि᳘न्नाय᳘तने प्रज᳘या भूयादि᳘ति पशु᳘भिरि᳘ति वैवं यं का᳘मं काम᳘यते᳘ सो ऽस्मै का᳘मः स᳘मृद्ध्यते॥  
## २१
(ते᳘ ऽथ) अ᳘थ स्रुवे᳘णोपहत्या᳘ज्यम्॥  
व्विष्ट᳘पमभि᳘ जुहोति घृते᳘न द्यावापृथिवी पूर्येथामि᳘ति त᳘दिमे द्या᳘वापृथिवी᳘ ऽऊर्ज्जा र᳘सेन भाज᳘यत्यन᳘योरू᳘र्ज्जᳫँ᳭र᳘सं दधाति ते र᳘सवत्या ऽउपजीवनी᳘ये ऽइमाः᳘ प्रजा ऽउ᳘पजीवन्ति॥  
## २२
(न्त्य᳘) अ᳘थ च्छदि᳘रधिनि᳘दधाति॥  
(ती᳘) इ᳘न्द्रस्य च्छदि᳘रसी᳘त्यैन्द्रᳫँ᳭ हि स᳘दो व्विश्वजन᳘स्य च्छाये᳘ति व्विश्व᳘गोत्रा᳘ ह्यस्मिन्ब्राह्मणा ऽआ᳘सते त᳘दुभय᳘तश्छदि᳘षी ऽउ᳘पदधात्युत्तरतस्त्री᳘णि परस्त्री᳘णि ता᳘नि न᳘व भवन्ति त्रिवृद्वै᳘ यज्ञो न᳘व वै᳘ त्रिवृत्त᳘स्मान्न᳘व भवन्ति॥  
## २३
त᳘दुदीची᳘नवᳫँ᳭शᳫँ᳭ स᳘दो भवति॥  
प्राची᳘नवᳫँ᳭शᳫँ᳭ हविर्द्धा᳘नमेतद्वै᳘ देवा᳘नां नि᳘ष्केवल्यं य᳘द्धविर्द्धा᳘नं त᳘स्मात्त᳘त्र᳘ नाश्नन्ति न᳘ भक्षयन्ति नि᳘ष्केवल्य᳘ᳫं᳘ [[???]] ह्येत᳘द्देवा᳘नाᳫं᳭ स यो᳘ ह त᳘त्राश्नीया᳘द्वा भक्ष᳘येद्वा मूर्द्धा᳘ हास्य व्वि᳘पतेद᳘थैते᳘ मिश्रे [[???]] यदा᳘ग्नीध्रं च स᳘दश्च त᳘स्मात्त᳘योरश्नन्ति त᳘स्माद्भक्षयन्ति मिश्रे᳘ ह्येते ऽउ᳘दीची वै᳘ मनु᳘ष्याणां दिक्त᳘स्मादुदीची᳘नवᳫँ᳭शᳫँ᳭ स᳘दो भवति॥  
## २४
तत्प᳘रिश्रयन्ति॥
प᳘रि त्वा गिर्व्वणो गि᳘र ऽइमा᳘ भवन्तु व्विश्व᳘तः। व्वृद्धा᳘युम᳘नु व्वृ᳘द्धयो जु᳘ष्टा भवन्तु जु᳘ष्टय ऽइती᳘न्द्रो वै गि᳘र्व्वा व्वि᳘शो गि᳘रो वि᳘शै᳘वैत᳘त्क्षत्रं प᳘रिबृᳫं᳭हति त᳘दिदं᳘ क्षत्र᳘मुभय᳘तो व्विशा प᳘रिवृढम्॥  
## २५
(म᳘) अ᳘थ लस्पूजन्या᳘ स्प᳘न्द्यया प्र᳘सीव्यति॥  
(ती᳘) इ᳘न्द्रस्य स्यू᳘रसीत्य᳘थ ग्रन्थिं᳘ करोती᳘न्द्रस्य ध्रु᳘वो ऽसी᳘ति ने᳘द्व्यवप᳘द्याता ऽइ᳘ति तं प्र᳘कृते क᳘र्म्मन्वि᳘ष्यति त᳘थो हाध्वर्युं᳘ वा य᳘जमानं वा ग्राहो न᳘ व्विन्दति तन्नि᳘ष्ठितमभि᳘मृशत्यैन्द्र᳘मसी᳘त्यैन्द्रᳫँ᳭ हि सदः᳘ [[???]]॥  
## २६
(दो᳘ ऽथ) अ᳘थ हविर्द्धा᳘नयोः॥  
(र्ज) जघनार्द्ध᳘ᳫँ᳘ समन्वीक्ष्यो᳘त्तरेणा᳘ग्नीध्रं मिनोति त᳘स्यार्द्धा᳘मन्तर्व्वेदि स्या᳘दर्द्धं᳘ बहिर्वेद्य᳘थो ऽअ᳘पि भू᳘यो ऽर्द्धा᳘दन्तर्वेदि स्यात्क᳘नीयो बहिर्व्वेद्य᳘थो ऽअ᳘पि स᳘र्व्वमे᳘वान्तर्व्वेदि᳘ स्यात्तन्नि᳘ष्ठितमभि᳘मृशति व्वैश्वदेव᳘मसी᳘ति द्वये᳘नैत᳘द्वैश्वदेवं य᳘दस्मिन्पूर्व्वेद्युर्व्वि᳘श्वे देवा᳘ व्व᳘सतीव᳘रीषूपवसन्ति ते᳘न व्वैश्वदेव᳘म्॥  
## २७
देवा᳘ ह वै᳘ यज्ञं᳘ तन्वानाः᳘॥  
(स्ते) ते ऽसुररक्षसे᳘भ्य ऽआसङ्गा᳘द्बिभया᳘ञ्चक्रुस्तान्दक्षिण᳘तो ऽसुररक्षसान्या᳘सेजुस्तान्त्स᳘दसो [[???]] जिग्युस्ते᳘षामेतान्धि᳘ष्ण्यानुद्वापया᳘ञ्चक्रुर्य्य᳘ ऽए᳘ते ऽन्तःसदसम् [[???]]॥  
## २८
(ᳫं᳭) सर्व्वे᳘ ह स्म वा᳘ ऽएते᳘ पुरा᳘ ज्वलन्ति॥  
य᳘था ऽय᳘माहवनी᳘यो य᳘था गा᳘र्हपत्यो य᳘था ऽऽग्नीध्री᳘यस्तद्य᳘त ऽएनानुद᳘वापयंस्त᳘त ऽए᳘वैतन्न᳘ ज्वलन्ति ताना᳘ग्नीद्ध्रमभि स᳘ᳫँ᳘रुरुधुस्तान᳘प्यर्द्धमा᳘ग्नीद्ध्रस्य जिग्युस्त᳘तो व्वि᳘श्वे देवा᳘ ऽअमृतत्वम᳘पाजयंस्त᳘स्माद्वैश्वदेवम् [[???]]॥  
## २९
ता᳘न्देवाः᳘ प्रतिस᳘मैन्धत॥  
य᳘था प्रत्यवस्येत्त᳘स्मादेनान्त्स᳘वनेसवन ऽएव᳘ प्रतिस᳘मिन्धते त᳘स्माद्यः स᳘मृद्धः स ऽआ᳘ग्नीद्ध्रं कुर्य्याद्यो वै᳘ ज्ञा᳘तो ऽनूचानः स᳘ स᳘मृद्धस्त᳘स्मादग्नी᳘धे प्रथमा᳘य द᳘क्षिणां न᳘यन्त्य᳘तो हि व्वि᳘श्वे देवा᳘ ऽअमृतत्व᳘मपा᳘जयंस्त᳘स्माद्यं᳘ दीक्षिता᳘नामबल्यं᳘ व्विन्देदा᳘ग्नीद्ध्रमेनं नयते᳘ति ब्रूयात्तद᳘नार्त्तं तन्ना᳘रिष्यती᳘ति तद्यद᳘तो व्वि᳘श्वे देवा᳘ ऽअमृतत्व᳘मपा᳘जयंस्त᳘स्माद्वैश्वदेवम् [[???]]॥  
