+++
title = "३"

+++
## ०१
स᳘र्व्वं वा᳘ ऽए᳘षो ऽभि᳘दीक्षते॥  
यो दी᳘क्षते यज्ञ᳘ᳫं᳘ ह्यभि ड[ड???]] दी᳘क्षते यज्ञ᳘ᳫँ᳘ [[???]] ह्ये᳘वेदᳫँ᳭ स᳘र्व्वम᳘नु तं᳘ यज्ञ᳘ᳫं᳘सम्भृ᳘त्य य᳘मिम᳘मभिदी᳘क्षते स᳘र्व्वमिदं व्वि᳘सृजते॥  
## ०२
य᳘द्वैसर्जना᳘नि जुहो᳘ति॥  
स य᳘दिदᳫँ᳭ स᳘र्वं व्विसृज᳘ते त᳘स्माद्वैसर्जना᳘नि ना᳘म त᳘स्माद्यो᳘ ऽपिव्रतः स्या᳘त्सो ऽन्वा᳘रभेत य᳘द्यु ऽअन्य᳘त्र च᳘रेन्ना᳘द्रियेत यद्वै᳘ जुहो᳘ति त᳘दे᳘वेदᳫँ᳭ स᳘र्व्वं व्वि᳘सृजते॥  
## ०३
य᳘द्वेव᳘ व्वैसर्जना᳘नि जुहो᳘ति॥  
यज्ञो वै व्वि᳘ष्णुः स᳘ देवे᳘भ्य इमां व्वि᳘क्रान्तिं᳘ व्वि᳘चक्रमे᳘ यैषामियं व्वि᳘क्रान्तिरिद᳘मेव᳘ प्रथमे᳘न पदे᳘न पस्पारा᳘थेद᳘मन्त᳘रिक्षं द्विती᳘येन दि᳘वमुत्तमे᳘नैता᳘म्वे᳘वैष᳘ ऽएत᳘स्मै व्वि᳘ष्णुर्यज्ञो व्वि᳘क्रान्तिं व्वि᳘क्रमते य᳘ज्जुहो᳘ति त᳘स्माद्वैसर्जना᳘नि जुहोति᳘॥  
## ०४
सो ऽपराह्णे व्वे᳘दिᳫं᳭ स्ती᳘र्त्वा॥  
(र्त्वा ऽर्द्ध) अर्द्धव्व्रतं᳘ प्रदा᳘य सम्प्र᳘पद्यन्त ऽइध्म᳘मभ्या᳘दधत्युपय᳘मनीरु᳘पकल्पयन्त्या᳘ज्यम᳘धिश्रयति स्रु᳘चः स᳘म्मार्ष्ट्युप᳘स्थे रा᳘जानं य᳘जमानः कुरुते᳘ ऽथ सोमक्र᳘यण्यै पदं᳘ जघ᳘नेन गा᳘र्हपत्यं प᳘रिकिरति पदा वै प्र᳘तितिष्ठति प्र᳘तिष्ठित्या ऽएव [[???]]॥  
## ०५
तद्धै᳘के॥  
चतुर्द्धा कुर्व्वन्ति य᳘त्राहवनी᳘यमुद्ध᳘रन्ति ता᳘सूपय᳘मनीषु चतुर्भागम᳘क्षं चतुर्भागेणो᳘पाञ्जन्त्येता᳘सूपय᳘मनीषु चतुर्भागं᳘ जघ᳘नेन गा᳘र्हपत्यं चतुर्भागं प᳘रिकिरति॥  
## ०६
त᳘दु त᳘था न᳘ कुर्य्यात्॥  
(त्सा) सार्द्ध᳘मेव प᳘रिकिरेज्जघ᳘नेन गा᳘र्हपत्यम᳘थोत्पूया᳘ज्यं चतुर्गृहीते᳘ जुह्वां᳘ चोपभृ᳘ति च गृह्णा᳘ति पञ्चगृहीतं᳘ पृषदाज्यं ज्यो᳘तिरसि व्विश्व᳘रूपं व्वि᳘श्वेषां देवा᳘नाᳫं᳭ व्वैश्वदेवᳫँ᳭ हि᳘ पृषदाज्यं᳘ धार᳘यन्ति स्रु᳘चो यदा प्र᳘दीप्त इध्मो भ᳘वति॥  
## ०७
(त्य‍᳘) अ᳘थ जुहोति॥  
त्व᳘ᳫम्᳘ सोम तनूकृ᳘द्भ्यो द्वे᳘षोभ्यो ऽन्य᳘कृतेभ्य ऽउरु᳘ य᳘न्तासि व्व᳘रूथᳫं᳭ स्वाहे᳘ति त᳘देते᳘नै᳘वास्यां᳘ पृथिव्यां᳘ प्रतिष्ठा᳘यां प्र᳘तितिष्ठत्येते᳘नेमं᳘ लोक᳘ᳫं᳭ स्पृणुते॥  
## ०८
(ते᳘ ऽथा) अ᳘थाप्त᳘वे द्विती᳘यामा᳘हुतिं जुहोति॥  
जुषाणो᳘ ऽअप्तुरा᳘ज्यस्य व्वेतु स्वाहे᳘त्येष᳘ उ है᳘वैत᳘दुवाच र᳘क्षोभ्यो वै᳘ बिभेमि य᳘था मा ऽन्तरा᳘ नाष्ट्रा र᳘क्षाᳫं᳭सि न᳘ हिन᳘सन्नेवं᳘ मा क᳘नीयाᳫं᳭समेव᳘ व्वधा᳘त्कृत्वा᳘ ऽतिनयत स्तोक᳘मेव᳘ स्तोको᳘ ह्यप्तुरि᳘ति [[???]] त᳘मेतत्क᳘नीयाᳫं᳭समेव᳘ व्वधा᳘त्कृत्वा᳘ ऽत्यनयन्त्स्तोक᳘मेव᳘ स्तोको᳘ ह्यप्तू [[???]] र᳘क्षोभ्यो भीषा त᳘स्मादप्त᳘वे द्विती᳘यामा᳘हुतिं जुहोति॥  
## ०९
(त्यु᳘) उ᳘द्यच्छन्तीध्मम् [[???]]॥  
उ᳘पयच्छन्त्युपय᳘मनीर᳘थाहाग्न᳘ये प्रह्रिय᳘माणाया᳘नुब्रूहि सो᳘माय प्रणीय᳘मानाये᳘ति वा ऽग्न᳘ये प्रह्रिय᳘माणाया᳘नुब्रूही᳘ति᳘ त्वेव᳘ ब्रूयात्॥  
## १०
(दा᳘) आ᳘ददते ग्रा᳘व्णः॥  
(व्णो) द्रोणकलशं᳘ व्वाय᳘व्यानीध्मं᳘ कार्ष्मर्य्यम᳘यान्परिधीना᳘ श्ववालं प्रस्तर᳘मैक्ष᳘व्यौ व्वि᳘धृती [[???]] त᳘द्बर्हि᳘रुपस᳘न्नद्धं भवति व्वपाश्र᳘पण्यौ रशने᳘ ऽअर᳘णी ऽअधिम᳘न्थनः श᳘कलो व्वृ᳘षणौ त᳘त्समादा᳘य प्रा᳘ञ्च ऽआ᳘यन्ति स᳘ ऽएष᳘ ऊर्ध्वो᳘ यज्ञ᳘ एति॥  
## ११
त᳘दाय᳘त्सु व्वाचयति॥  
(त्य᳘) अ᳘ग्ने न᳘य सुप᳘था राये᳘ ऽअस्मान्वि᳘श्वानि देव व्वयु᳘नानि व्विद्वा᳘न्॥ युयो᳘ध्यस्म᳘ज्जुहुराणमे᳘नो भू᳘यिष्ठां ते न᳘मउक्तिं व्विधेमे᳘त्यग्नि᳘मे᳘वैत᳘त्पुर᳘स्तात्करोत्यग्निः᳘ [[???]] पुर᳘स्तान्नाष्ट्रा र᳘क्षाᳫं᳭स्यपघ्न᳘न्नेत्यथा᳘भयेनानाष्ट्रे᳘ण हरन्ति त ऽआ᳘यन्त्या᳘गच्छन्त्या᳘ग्नीध्रं तमा᳘ग्नीध्रे नि᳘दधाति॥  
## १२
स नि᳘हिते जुहोति॥  
(त्य) अयं᳘ नो ऽअग्निर्व्व᳘रिवस्कृणोत्वयं मृधः [[???]] पुर᳘ ऽएतु प्रभिन्दन् [[???]]॥ अयं व्वा᳘जाञ्जयतु व्वा᳘जसाताव्वयᳫं᳭ श᳘त्रूञ्जयतु ज᳘र्त्दृषाणः स्वाहे᳘ति त᳘देते᳘नै᳘वैत᳘स्मिन्नन्त᳘रिक्षे प्रतिष्ठा᳘यां प्र᳘तितिष्ठत्येते᳘नैतँ᳘ल्लोक᳘ᳫं᳘ स्पृणुते॥  
## १३
त᳘देव नि᳘दधाति ग्रा᳘व्णः॥  
(व्णो) द्रोणकलशं᳘ व्वाय᳘व्यान्यथे᳘तरमादाया᳘यन्ति तदु᳘त्तरेणाहवनी᳘यमु᳘पसादयन्ति॥  
## १४
प्रो᳘क्षणीरध्वर्युरा᳘दत्ते॥  
स᳘ इध्म᳘मेवा᳘ग्रे प्रो᳘क्षत्य᳘थ व्वे᳘दिम᳘थास्मै बर्हिः प्र᳘यच्छन्ति त᳘त्पुर᳘स्ताद्ग्रन्थ्या᳘सादयति तत्प्रो᳘क्ष्योपनिनी᳘य व्विस्र᳘ᳫं᳘स्य ग्रन्थिमा᳘श्ववालः प्रस्तर᳘ ऽउपस᳘न्नद्धो भवति तं᳘ गृह्णाति गृहीत्वा᳘ प्रस्तर᳘मेकवृ᳘द्बर्हि᳘स्तृणाति स्तीर्त्वा᳘ बर्हिः᳘ कार्ष्मर्यम᳘यान्परिधीन्प᳘रिदधाति परिधा᳘य परिधी᳘न्त्समि᳘धावभ्या᳘दधात्यभ्या᳘धा᳘य समि᳘धौ॥  
## १५
(धाव᳘) अ᳘थ जुहोति॥  
(त्यु) उरु᳘ व्विष्णो व्वि᳘क्रमस्वोरु क्ष᳘याय नस्कृधि। घृतं᳘ घृतयोने पिब प्र᳘प्र यज्ञ᳘पतिं तिर स्वाहे᳘ति त᳘देते᳘नै᳘वैत᳘स्यां दिवि᳘ प्रतिष्ठा᳘यां प्र᳘तितिष्ठत्येते᳘नैतं᳘ लोक᳘ᳫं᳘ स्पृणुते य᳘देत᳘या जुहो᳘ति॥  
## १६
य᳘द्वेव᳘ व्वैष्ण᳘व्यर्चा᳘ [[???]] जुहो᳘ति॥  
क᳘नीयाᳫँ᳭सं वा᳘ ऽएनमेत᳘द्वधा᳘त्कृत्वा᳘त्यनैषु स्तोक᳘मेव᳘ स्तोको᳘ ह्यप्तुस्त᳘मेतद᳘भयं प्रा᳘प्य य᳘ ए᳘वैष तं᳘ करोति यज्ञ᳘मेव᳘ यज्ञो हि व्वि᳘ष्णुस्त᳘स्माद्वैष्ण᳘व्यर्च्चा [[???]] जुहोति॥  
## १७
(त्य᳘) अ᳘थासा᳘द्य स्रु᳘चः॥  
(चो ऽप᳘) अप᳘ ऽउपस्पृ᳘श्य रा᳘जानं प्र᳘पादयति तद्य᳘दासा᳘द्य स्रु᳘चो ऽप᳘ ऽउपस्पृ᳘श्य रा᳘जानं प्रपाद᳘यति व्व᳘ज्रो वा ऽआ᳘ज्यᳫं᳭ रे᳘तः सो᳘मो नेद्व᳘ज्रेणा᳘ज्येन रे᳘तः सो᳘मᳫं᳭ हिन᳘सानी᳘ति त᳘स्मादासा᳘द्य स्रु᳘चो ऽप᳘ ऽउपस्पृ᳘श्य रा᳘जानं प्र᳘पादयति॥  
## १८
स द᳘क्षिणस्य हविर्द्धा᳘नस्य नीडे᳘ कृष्णाजिनमा᳘स्तृणाति॥  
त᳘देनमा᳘सादयति दे᳘व सवितरेष᳘ ते सो᳘मस्त᳘ᳫं᳘ रक्षस्व मा᳘ त्वा दभन्नि᳘ति त᳘देनं देवा᳘यैव᳘ सवित्रे प᳘रिददाति गु᳘प्त्यै॥  
## १९
(प्त्या ऽअ᳘) अ᳘थानुसृज्यो᳘पतिष्ठते॥  
(त ऽ) एतत्त्वं᳘ देव सोम देवो᳘ देवा २ँ॥ ऽउ᳘पागा इद᳘महं᳘ मनु᳘ष्यान्त्सह᳘ रायस्पो᳘षेणे᳘त्यग्नीषो᳘मौ वा᳘ ऽएत᳘मन्तर्जम्भ ऽआ᳘दधाते यो दी᳘क्षत ऽआग्नावैष्णव᳘ᳫं᳘ ह्यदो᳘ दीक्षणी᳘यᳫं᳭ हविर्भ᳘वति यो वै व्वि᳘ष्णुः सो᳘मः स᳘ हविर्व्वा᳘ ऽएष᳘ देवा᳘नां भवति यो दी᳘क्षते तदेनमन्त᳘र्जम्भ ऽआ᳘दधाते [[???]] त᳘त्प्रत्य᳘क्षᳫं᳭ सो᳘मान्नि᳘र्मुच्यते यदा᳘हैतत्त्वं᳘ देव सोम देवो᳘ देवा २ँ॥ ऽउ᳘पागा ऽइद᳘महं᳘ मनु᳘ष्यान्त्सह᳘ रायस्पो᳘षेणेति᳘ [[???]] भूमा वै᳘ रायस्पो᳘षः सह᳘ भूम्ने᳘त्ये᳘वैत᳘दाह॥  
## २०
(हा᳘) अ᳘थोपनि᳘ष्क्रामति॥  
स्वा᳘हा निर्व्व᳘रुणस्य पा᳘शान्मुच्य ऽइ᳘ति व्वरुणपाशे वा᳘ ए᳘षो ऽन्त᳘र्भवति᳘ यो ऽन्य᳘स्यासंस्त᳘त्प्रत्य᳘क्षं व्वरुणपाशान्नि᳘र्मुच्यते यदा᳘ह स्वा᳘हा निर्व्व᳘रुणस्य पा᳘शान्मुच्य ऽइति [[???]]॥  
## २१
(य) अथे᳘त्याहवनी᳘ये समि᳘धमभ्या᳘दधाति॥  
(त्य᳘) अ᳘ग्ने व्व्रतपास्त्वे᳘ व्व्रत ऽपाइ᳘त्यग्निर्हि᳘ देवा᳘नां व्व्रत᳘पतिस्त᳘स्मादाहा᳘ग्ने व्व्रतपास्त्वे᳘ व्व्रतपा इ᳘ति या त᳘व तनूर्म्मय्य᳘भूदेषा सा त्व᳘यि᳘ यो म᳘म तनूस्त्वय्य᳘भूदियᳫं सा म᳘यि। यथायथं᳘ नौ व्व्रतपते व्व्रतान्य᳘नु मे दीक्षां᳘ दीक्षा᳘पतिर᳘मᳫंस्ता᳘नु त᳘पस्त᳘पस्पतिरि᳘ति त᳘त्प्रत्य᳘क्षमग्नेर्न्नि᳘र्मुच्यते स स्वे᳘न स᳘तात्म᳘ना यजते त᳘स्मादस्या᳘त्राश्नन्ति मानुषो हि भ᳘वति त᳘स्मादस्या᳘त्र ना᳘म गृह्णन्ति मानुषो हि भ᳘वत्य᳘थ य᳘त्पुरा᳘ नाश्न᳘न्ति य᳘था हविषो᳘ ऽहुतस्य᳘ नाश्नीया᳘देवं तत्त᳘स्माद्दीक्षित᳘स्य᳘ नाश्नीयादथा᳘त्राङ्गु᳘लीर्व्वि᳘सृजते॥  
