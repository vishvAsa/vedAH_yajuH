+++
title = "४"

+++
## ०१
यूपं व्व्रक्ष्य᳘न्वैष्ण᳘व्यर्चा᳘ [[???]] जुहोति॥  
व्वैष्णवो हि यू᳘पस्त᳘स्मा᳘द्वैष्ण᳘व्यर्चा᳘ [[???]] जुहोति॥  
## ०२
य᳘द्वेव᳘ व्वैष्णव्या᳘ जुहो᳘ति॥  
यज्ञो वै व्वि᳘ष्णुर्यज्ञे᳘नै᳘वैतद्यू᳘पम᳘च्छैति त᳘स्माद्द्वैष्ण᳘व्यर्चा᳘ [[???]] जुहोति॥  
## ०३
स य᳘दि स्रुचा᳘ जुहो᳘ति॥  
चतुर्गृहीतमा᳘ज्यं [[???]] गृहीत्वा᳘ जुहोति य᳘द्यु स्रुवे᳘ण स्रुवे᳘णै᳘वोपह᳘त्य जुहोत्युरु᳘ व्विष्णो व्वि᳘क्रमस्वोरु क्ष᳘याय नस्कृधि॥ घृतं᳘ घृतयोने पिब प्र᳘ प्र यज्ञ᳘पतिं तिर स्वाहे᳘ति॥  
## ०४
यदा᳘ज्यं प᳘रिशिष्टं भ᳘वति॥  
तदा᳘दत्ते यत्त᳘क्ष्णः श᳘स्त्रं भ᳘वति तत्तक्षा᳘दत्तेत ऽआ᳘यन्ति स यं यू᳘पं जोष᳘यन्ते॥  
## ०५
त᳘मेव᳘ मभिमृ᳘श्य जपति॥  
पश्चा᳘द्वैव प्राङ्ति᳘ष्ठन्नभि᳘मन्त्रयते᳘ ऽत्यन्या २ँ॥ ऽअ᳘गां᳘ नान्या २ँ॥ ऽउ᳘पागामित्य᳘ति᳘ ह्यन्याने᳘ति᳘ [[???]] नान्या᳘नुपै᳘ति त᳘स्मादाहा᳘त्यन्या २ँ॥ ऽअ᳘गां᳘ नान्या २ँ॥ ऽउ᳘पागामि᳘ति॥  
## ०६
(त्य) अर्व्वा᳘क्त्वा प᳘रेभ्यो᳘ ऽविदं परो᳘ ऽवरेभ्य इ᳘ति॥  
(त्य) अर्व्वा᳘ग्घ्येनं प᳘रेभ्यो व्वृश्च᳘ति य᳘ ऽएत᳘स्मात्प᳘राञ्चो भ᳘वन्ति परो᳘ ऽवरेभ्य इ᳘ति प᳘रो᳘ ह्येनम᳘वरेभ्यो व्वृश्च᳘ति य᳘ ऽएत᳘स्मादर्व्वा᳘ञ्चो भ᳘वन्ति त᳘स्मादाहार्व्वा᳘क्त्वा प᳘रेभ्यो᳘ ऽविदं परो᳘ ऽवरेभ्य इ᳘ति॥  
## ०७
तं᳘ त्वा जुषामहे देव व्वनस्पते देवयज्या᳘या ऽइ᳘ति॥  
तद्य᳘था बहूनां म᳘ध्यात्साध᳘वे क᳘र्मणे जुषे᳘त स रात᳘मनास्त᳘स्मै क᳘र्मणे स्या᳘देव᳘मे᳘वैनमेत᳘द्बहूनां म᳘ध्यात्साध᳘वे क᳘र्मणे जुषते स᳘रात᳘मना व्व्र᳘श्चनाय भवति॥  
## ०८
देवा᳘स्त्वा देवयज्या᳘यै जुषन्तामि᳘ति॥  
तद्वै स᳘मृद्धं यं᳘ देवाः᳘ साध᳘वे क᳘र्मणे जुषा᳘न्तै त᳘स्मादाह देवा᳘स्त्वा देवयज्या᳘यै जुषन्तामिति॥  
## ०९
(त्य᳘) अ᳘थ स्रुवेणो᳘पस्पृशति॥  
व्वि᳘ष्णवे त्वे᳘ति व्वैष्णवो हि यू᳘पो यज्ञो व्वै व्वि᳘ष्णुर्यज्ञा᳘य᳘ ह्येनं व्वृश्च᳘ति त᳘स्मादाह व्वि᳘ष्णवे त्वेति [[???]]॥  
## १०
(त्य᳘) अ᳘थ दर्भतरुणक᳘मन्त᳘र्द्दधाति॥  
(त्यो᳘) ओ᳘षधे त्रा᳘यस्वे᳘ति व्व᳘ज्रो वै᳘ परशुस्त᳘थो हैनमेष व्व᳘ज्रः परन᳘र्शु हिनस्त्य᳘थ परशु᳘ना प्र᳘हरति स्व᳘धिते᳘ मैनᳫं᳭ हिᳫं᳭सीरि᳘ति व्व᳘ज्रो वै᳘ परशुस्त᳘थो हैनमेष व्व᳘ज्रः परशुर्न᳘ हिनस्ति॥  
## ११
स यं᳘ प्रथमᳫं᳭ श᳘कलमपच्छिन᳘त्ति॥  
तमा᳘दत्ते तं वा ऽअ᳘नक्षस्तम्भं व्वृश्चेदुत᳘ ह्येनम᳘नसा व्व᳘हन्ति त᳘था᳘ ऽनो न प्र᳘तिबाधते॥  
## १२
तं प्रा᳘ञ्चं पातयेत्॥  
प्रा᳘ची हि᳘ देवा᳘नां दिग᳘थो उ᳘दञ्चमु᳘दीची हि᳘ मनु᳘ष्याणां दिग᳘थो प्रत्य᳘ञ्चं द᳘क्षिणायै᳘ त्वे᳘वैनं दिशः प᳘रिविबाधिषेतैषा वै दि᳘क्पितॄणां त᳘स्मादेनं द᳘क्षिणायै दिशः प᳘रिविबाधिषेत॥  
## १३
तं᳘ प्रच्य᳘वमानम᳘नुमन्त्रयते॥  
द्यां मा᳘ लेखीरन्त᳘रिक्षं मा᳘ हिᳫं᳭सीः पृथिव्या स᳘म्भवे᳘ति व᳘ज्रो व्वा᳘ ऽएष᳘ भवति यं यू᳘पाय व्वृ᳘श्च᳘न्ति त᳘स्माद्व᳘ज्रात्प्रच्य᳘वमानादिमे᳘ लोकाः स᳘ᳫं᳘रेजन्ते त᳘देभ्य᳘ ए᳘वैनमेत᳘ल्लोके᳘भ्यः शमयति त᳘थेमाँ᳘ल्लोका᳘ञ्छान्तो न᳘ हिनस्ति॥  
## १४
स यदा᳘ह॥  
द्यां मा᳘लेखीरि᳘ति दि᳘वं मा᳘ हिᳫं᳭सीरि᳘त्ये᳘वैत᳘दाहान्त᳘रिक्षं मा᳘ हिᳫं᳭सीरि᳘ति ना᳘त्र तिरो᳘हितमिवास्ति पृथिव्या स᳘म्भवे᳘ति पृथिव्या स᳘ञ्जानीष्वे᳘त्ये᳘वैत᳘दाहायᳫं᳭ हि᳘ त्वा स्व᳘धितिस्ते᳘तिजानः प्रणिना᳘य महते सौ᳘भगाये᳘त्येष᳘ ह्येनᳫं᳭ स्व᳘धितिस्ते᳘जमानः प्रण᳘यति॥  
## १५
(त्य᳘) अ᳘थाव्र᳘श्चनमभि᳘जुहोति॥  
नेद᳘तो नाष्ट्रा र᳘क्षाᳫं᳭स्यनूत्ति᳘ष्ठानि᳘ति व्व᳘ज्रो वा ऽआ᳘ज्यं तद्व᳘ज्रेणै᳘वैत᳘न्नाष्ट्रा र᳘क्षाᳫं᳭स्य᳘वबाधते तथा᳘तो नाष्ट्रार᳘क्षाᳫं᳭सि᳘ नानू᳘त्तिष्ठन्त्य᳘थो रे᳘तो वा ऽआ᳘ज्यं तद्व᳘नस्प᳘तिष्वे᳘वैतद्रे᳘तो दधाति त᳘स्माद्रे᳘तस आव्व्र᳘श्चनाद्वनस्प᳘तयो᳘ ऽनु [[???]] प्र᳘जायन्ते॥  
## १६
स᳘ जुहोति॥  
(त्य᳘) अ᳘तस्त्वं᳘ देव व्वनस्पते शत᳘वल्शो व्वि᳘रोह सह᳘स्रवल्शा व्वि᳘ व्वय᳘ᳫं᳭ रुहेमे᳘ति ना᳘त्र तिरो᳘हितमिवास्ति॥  
## १७
तं प᳘रिवासयति॥  
स या᳘वन्तमेवा᳘ग्रे परिवास᳘येत्ता᳘वान्त्स्यात्॥
##१८
प᳘ञ्चारत्निं प᳘रिवासयेत्॥  
(त्पा᳘) पा᳘ङ्क्तो यज्ञः पा᳘ङ्क्तः पशुः प᳘ञ्चर्त᳘वः संव्वत्सर᳘स्य त᳘स्मात्प᳘ञ्चारत्निं प᳘रिवासयेत्॥  
## १९
(त्ष᳘) ष᳘डरत्निं प᳘रिवासयेत्॥  
(त्ष) षड्वा᳘ ऋत᳘वः संव्वत्सर᳘स्य संव्वत्सरो व्व᳘ज्रो व्व᳘ज्रो यू᳘पस्त᳘स्मात्ष᳘डरत्निं प᳘रिवासयेत्॥  
## २०
(द) अष्टा᳘रत्निं प᳘रिवासयेत्॥  
(द) अष्टा᳘क्षरावै᳘ गायत्री᳘ पूर्वार्द्धो वै᳘ यज्ञ᳘स्य गायत्री᳘ पूर्वार्द्ध᳘ एष᳘ यज्ञ᳘स्य त᳘स्मादष्टा᳘रत्निं प᳘रिवासयेत्॥  
## २१
(न्न᳘) न᳘वारत्निं प᳘रिवासयेत्॥  
(त्त्रि) त्रिवृद्वै᳘ यज्ञो न᳘व वै᳘ त्रिवृत्त᳘स्मान्न᳘वारत्निं प᳘रिवासयेत्॥  
## २२
(दे᳘) ए᳘कादशारत्निं प᳘रिवासयेत्॥  
(दे᳘) ए᳘कादशाक्षरा वै᳘ त्रिष्टुब्वज्रस्त्रिष्टुब्व᳘ज्रो यू᳘पस्त᳘स्मादे᳘कादशारत्निं प᳘रिवासयेत्॥  
## २३
(द्द्वा᳘) द्वा᳘दशारत्निं प᳘रिवासयेत्॥  
(द्द्वा᳘) द्वा᳘दश वै मा᳘साः संव्वत्सर᳘स्य संव्वत्सरो व्व᳘ज्रो व्व᳘ज्रो यू᳘पस्त᳘स्माद्द्वा᳘दशारत्निं प᳘रिवासयेत्॥  
## २४
(त्त्र᳘) त्र᳘योदशारत्निं प᳘रिवासयेत्॥  
(त्त्र᳘) त्र᳘योदश वै मा᳘साः संव्वत्सर᳘स्य संव्वत्सरो व्व᳘ज्रो व्व᳘ज्रो यू᳘पस्त᳘स्मात्त्र᳘योदशारत्निं प᳘रिवासयेत्॥  
## २५
प᳘ञ्चदशारत्निं प᳘रिवासयेत्॥  
पञ्चदशो वै व्व᳘ज्रो व्व᳘ज्रो यू᳘पस्त᳘स्मात्प᳘ञ्चदशारत्निं प᳘रिवासयेत्॥  
## २६
सप्त᳘दशारत्निर्व्वाजपेययूपः [[???]]॥  
(पो᳘ ऽप) अ᳘परिमित एव᳘ स्याद᳘परिमितेन वा᳘ ऽएते᳘न व्व᳘ज्रेण देवा ऽअ᳘परिमितमजयंस्त᳘थो ऽए᳘वैष᳘ ऽएते᳘न व्व᳘ज्रेणा᳘परिमितेनैवा᳘परिमितं जयति त᳘स्माद᳘परिमित ऽएव᳘ स्यात्॥  
## २७
त्स वा᳘ ऽअष्टा᳘श्रिर्भवति॥  
(त्य) अष्टा᳘क्षरा वै᳘ गायत्री᳘ पूर्व्वार्द्धो वै᳘ यज्ञ᳘स्य गायत्री᳘ पूर्व्वार्द्ध᳘ ऽएष [[???]] यज्ञ᳘स्य त᳘स्मादष्टा᳘श्रिर्भवति॥  
