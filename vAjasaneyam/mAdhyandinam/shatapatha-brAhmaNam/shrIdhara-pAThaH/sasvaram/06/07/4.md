+++
title = "४"

+++
## ०१
अ᳘थ व्वात्सप्रेणो᳘पतिष्ठते॥  
(त ऽ) एतद्वै᳘ प्रजा᳘पतिर्व्विष्णुक्रमैः᳘ प्रजाः᳘ सृष्ट्वा ता᳘भ्यो व्वात्सप्रे᳘णायु᳘ष्यमकरोत्त᳘थै᳘वैतद्य᳘जमानो [[???]] व्विष्णुक्रमैः᳘ प्रजाः᳘ सृष्ट्वा ता᳘भ्यो व्वात्सप्रे᳘णायु᳘ष्यं [[???]] करोति॥  
## ०२
स᳘ हैष᳘ दाक्षायणहस्तः [[???]]॥  
(स्तो) य᳘द्वात्सप्रं त᳘स्माद्यं᳘ जातं᳘ काम᳘येत स᳘र्व्वमा᳘युरियादि᳘ति व्वात्सप्रे᳘णैनमभि᳘मृशेत्त᳘दस्मै जाता᳘यायु᳘ष्यं [[???]] करोति त᳘थो ह स स᳘र्व्वमा᳘युरेत्य᳘थ यं᳘ काम᳘येत व्वी᳘र्यवान्त्स्यादि᳘ति [[???]] व्विकृ᳘त्यैनं पुर᳘स्तादभि᳘मन्त्रयेत त᳘थो ह स᳘ व्वी᳘र्य्यवान्भवति॥  
## ०३
दिवस्प᳘रि प्रथमं᳘ जज्ञे ऽअग्निरि᳘ति॥  
प्राणो वै᳘ दिवः᳘ प्राणा᳘दु वा᳘ ऽएष᳘ प्रथम᳘मजायतास्म᳘द्द्विती᳘यं प᳘रि जात᳘वेदा ऽइ᳘ति य᳘देनमदो᳘ द्विती᳘यं [[???]] पु᳘रुषविधो᳘ ऽजनयत्तृती᳘यमप्स्वि᳘ति य᳘देनमद᳘स्तृती᳘यमद्भ्यो᳘ ऽजनयन्नृम᳘णा ऽअ᳘जस्रमि᳘ति प्रजा᳘पतिर्वै᳘ नृम᳘णा ऽअग्निर᳘जस्र ऽइ᳘न्धान ऽएनं जरते स्वाधीरि᳘ति यो वा᳘ ऽएनमिन्द्धे स᳘ ऽएनं जनयते स्वाधीः᳘॥  
## ०४
(र्व्वि) व्विद्मा᳘ ते ऽअग्ने त्रेधा᳘ त्रयाणी᳘ति॥  
(त्य) अग्नि᳘र्व्वायु᳘रादित्य᳘ ऽएता᳘नि हास्य ता᳘नि त्रेधा᳘ त्रया᳘णि व्विद्मा᳘ ते धा᳘म व्वि᳘भृता पुरुत्रे᳘ति य᳘दिदं᳘ बहुधा᳘ व्विह्रिय᳘ते व्विद्मा᳘ ते ना᳘म परमं गु᳘हा यदि᳘ति य᳘विष्ठ ऽइ᳘ति वा᳘ ऽअस्य तन्ना᳘म परमं गु᳘हा व्विद्मा तमु᳘त्सं य᳘त ऽआजगन्थेत्या᳘पो वा ऽउ᳘त्सो ऽद्भ्यो वा ऽएष᳘ [[???]] प्रथममा᳘जगाम॥ 
## ०५
समुद्रे᳘ त्वा नृम᳘णा ऽअप्स्वन्तरि᳘ति [[???]] प्रजा᳘पतिर्वै᳘ नृम᳘णा ऽअप्सु᳘ त्वा प्रजा᳘पतिरि᳘त्येत᳘न्नृच᳘क्षा ऽईधे दिवो᳘ ऽअग्न ऽऊ᳘धन्नि᳘ति प्रजा᳘पतिर्व्वै᳘ नृच᳘क्षा ऽआ᳘पो दिव ऽऊ᳘धस्तृती᳘ये त्वा र᳘जसि तस्थिवा᳘ ᳫँ᳘समि᳘ति द्यौर्व्वै᳘ तृती᳘यᳫँ᳭ र᳘जो ऽपामुप᳘स्थे महिषा᳘ ऽअवर्द्धन्नि᳘ति प्राणा वै᳘ महिषा᳘ दिवि᳘ त्वा प्राणा᳘ ऽअवर्द्धन्नि᳘त्येतत् [[???]]॥  
## ०६
(त्ता᳘) ता᳘ ऽएता ऽए᳘कव्याख्यानाः॥  
(ऽ) एत᳘मे᳘वाभि ता᳘ ऽआग्ने᳘य्यस्त्रिष्टु᳘भस्ता [[???]] य᳘दाग्ने᳘य्यस्ते᳘नाग्निर᳘थ [[???]] य᳘त्त्रिष्टु᳘भो यदे᳘कादश तेने᳘न्द्र ऽऐन्द्रा᳘ग्नो ऽग्निर्या᳘वानग्निर्यावत्यस्य मा᳘त्रा ता᳘वतै᳘वैनमेतदु᳘पतिष्ठत ऽइन्द्राग्नी वै स᳘र्व्वे देवाः᳘ सर्व्वदेव᳘त्यो ऽग्निर्या᳘वानग्निर्यावत्यस्य मा᳘त्रा ता᳘वतै᳘वैनमेतदु᳘पतिष्ठते ॥  
## ०७
य᳘द्वेव᳘ व्विष्णुक्रमवात्सप्रे भ᳘वतः॥  
(तो) व्विष्णुक्रमैर्व्वै᳘ प्रजापतिरिमं᳘ लोकम᳘सृजत व्वात्सप्रे᳘णाग्निं᳘ व्विष्णुक्रमैर्व्वै᳘ प्रजा᳘पतिरन्त᳘रिक्षम᳘सृजत व्वात्सप्रे᳘ण व्वायुं᳘ व्विष्णुक्रमैर्व्वै᳘ प्रजा᳘पतिर्द्दि᳘वम᳘सृजत व्वात्सप्रे᳘णादित्यं᳘ व्विष्णुक्रमैर्व्वै᳘ प्रजा᳘पतिर्द्दिशो᳘ ऽसृजत व्वात्सप्रे᳘ण चन्द्र᳘मसं व्विष्णुक्रमैर्व्वै᳘ प्रजा᳘पतिर्भूतम᳘सृजत व्वात्सप्रे᳘ण भविष्य᳘द्विष्णुक्रमैर्व्वै᳘ प्रजा᳘पतिर्व्वित्तम᳘सृजत व्वात्सप्रे᳘णाशां᳘ व्विष्णुक्रमैर्व्वै᳘ प्रजा᳘पतिर᳘हर᳘सृजत व्वात्सप्रे᳘ण रा᳘त्रिं व्विष्णुक्रमैर्व्वै᳘ प्रजा᳘पतिः पूर्व्वपक्षान᳘सृजत [[???]] व्वात्सप्रे᳘णापरपक्षा᳘न्विष्णुक्रमैर्व्वै᳘ प्रजा᳘पतिरर्द्धमासान᳘सृजत व्वात्सप्रे᳘ण मा᳘सान्विष्णुक्रमैर्व्वै᳘ प्रजा᳘पतिर्ऋतून᳘सृजत व्वात्सप्रे᳘ण संव्वत्सरं तद्य᳘द्विष्णुक्रमवात्सप्रे भ᳘वत ऽएत᳘देव ते᳘न स᳘र्वᳫँ᳭ सृजते॥  
## ०८
य᳘द्वेव᳘ व्विष्णुक्रमवात्सप्रे भ᳘वतः॥  
(तो) व्विष्णुक्रमैर्व्वै᳘ प्रजा᳘पतिः स्वर्गं᳘ लोक᳘मभिप्रा᳘यात्स᳘ ऽएत᳘दवसा᳘नमपश्यद्वात्सप्रं तेना᳘वास्यद᳘प्रदाहाय यद्धि᳘ युक्तं न᳘ विमुच्य᳘ते प्र त᳘द्दह्यते त᳘थै᳘वैतद्य᳘जमानो व्विष्णुक्रमै᳘रेव᳘ स्वर्गं᳘ लोक᳘मभिप्रया᳘ति व्वात्सप्रेणा᳘वस्यति॥  
## ०९
स वै᳘ व्विष्णुक्रमा᳘न्क्रान्त्वा [[???]]॥  
(न्त्वा᳘ ऽथ) अ᳘थ तदा᳘नीमेव᳘ व्वात्सप्रेणो᳘पतिष्ठते य᳘था प्रयाया᳘थ त᳘दानीमे᳘व व्विमुञ्चे᳘त्तादृक्त᳘द्देवा᳘नां वै᳘ व्विधाम᳘नु मनु᳘ष्यास्त᳘स्मादु हेद᳘मुत᳘ मानुषो ग्रा᳘मः प्रया᳘याथ [[???]] तदा᳘नीमेवा᳘वस्यति॥  
## १०
तद्वा᳘ ऽअहोरात्रे᳘ ऽएव᳘ व्विष्णुक्रमा भ᳘वन्ति॥  
(न्त्य) अहोरात्रे᳘ व्वात्सप्र᳘महोरात्रे᳘ ऽएव तद्या᳘त्यहोरात्रे᳘ क्षेम्यो᳘ भवति त᳘स्मादु हेद᳘मुत᳘ मानुषो ग्रा᳘मो ऽहोरात्रे᳘ या᳘त्वा ऽहोरात्रे᳘ क्षेम्यो᳘ भवति॥  
## ११
स वा᳘ ऽअर्द्ध᳘मेव᳘ संव्वत्सर᳘स्य व्विष्णुक्रमान्क्र᳘मते॥  
(ते ऽर्द्धं᳘) अर्द्धं᳘ व्वात्सप्रेणो᳘पतिष्ठते म᳘ध्ये ह संव्वत्सर᳘स्य स्वर्गो᳘ लोकः स यत्क᳘नीयो ऽर्द्धात्क्र᳘मेत न᳘ हैत᳘ᳫँ᳘ स्वर्गं᳘ लोक᳘मभिप्रा᳘प्नुयाद᳘थ यद्भू᳘यो ऽर्द्धात्प᳘राङ्हैत᳘ᳫँ᳘ स्वर्गं᳘ लोक᳘मतिप्र᳘णश्येद᳘थ य᳘दर्द्धं क्र᳘मते ऽर्द्ध᳘मुपति᳘ष्ठते त᳘त्सम्प्रति᳘ स्वर्गं᳘ लोक᳘माप्त्वा व्वि᳘मुञ्चते॥  
## १२
ता᳘भ्यां वै᳘ व्विपर्या᳘समेति॥  
य᳘था महा᳘न्तम᳘ध्वानं व्विमो᳘कᳫँ᳭ समश्नुवीत᳘ तादृक्तस्य वै᳘ पुर᳘स्ताच्चोप᳘रिष्टाच्चोभे᳘ व्विष्णुक्रमवात्सप्रे स᳘मस्यत्य᳘हर्व्वै᳘ व्विष्णुक्रमा रा᳘त्रिर्व्वात्सप्र᳘मेतद्वा᳘ ऽइदᳫँ᳭ स᳘र्व्वं प्रजा᳘पतिः प्रजनयिष्यं᳘श्च प्रजनयित्वा᳘ चाहोरात्रा᳘भ्यामुभय᳘तः प᳘र्यगृह्णात्त᳘थै᳘वैतद्य᳘जमान ऽइदᳫँ᳭ स᳘र्व्वं प्रजनयिष्यं᳘श्च प्रजनयित्वा᳘ चाहोरात्रा᳘भ्यामुभय᳘तः प᳘रिगृह्णाति॥  
## १३
त᳘दाहुः॥  
(र्य) यद᳘हर्व्विष्णुक्रमा रा᳘त्रिर्व्वात्सप्रम᳘थोभे᳘ ऽएवा᳘हन्भ᳘वतो न रा᳘त्र्यां कथ᳘मस्या᳘पि रा᳘त्र्यां कृते᳘ भवत ऽइ᳘त्येतद्वा᳘ ऽएने ऽअदो दी᳘क्षमाणः पुर᳘स्तादपराह्ण᳘ ऽउभे स᳘मस्यति रा᳘त्रिर्हैतद्य᳘दपराह्णो᳘ ऽथैने ऽएत᳘त्सन्निवप्स्य᳘न्नुप᳘रिष्टात्पूर्वाह्ण᳘ ऽउभे स᳘मस्यत्य᳘हर्हैतद्य᳘त्पूर्वाह्ण᳘ ऽएव᳘मु हास्योभे᳘ ऽएवा᳘हन् कृते भ᳘वत ऽउभे रा᳘त्र्याम्॥  
## १४
(ᳫँ᳭) स यद᳘हः सन्निवप्स्यन्त्स्यात् [[???]]॥ 
(त्त) तद᳘हः प्रातरु᳘दित ऽआदित्ये भ᳘स्मैव᳘ प्रथममु᳘द्वपति भ᳘स्मोदु᳘प्य व्वा᳘चं व्वि᳘सृजते व्वा᳘चं व्विसृ᳘ज्य समि᳘धमा᳘दधाति समि᳘धमाधा᳘य भ᳘स्मा᳘पो ऽभ्य᳘वहरति य᳘थैव त᳘स्याभ्यवह᳘रणं त᳘था ऽपादा᳘य भ᳘स्मनः प्रत्ये᳘त्योखा᳘यामोप्यो᳘पतिष्ठते᳘ ऽथ प्रा᳘यश्चित्ती करोति॥  
## १५
स य᳘दि विष्णुक्रमी᳘यम᳘हः स्या᳘त्॥  
(द्वि) विष्णुक्रमा᳘न्क्रान्त्वा᳘ व्वात्सप्रेणो᳘पतिष्ठेता᳘थ य᳘दि व्वात्सप्री᳘यं व्वात्सप्रे᳘णोपस्था᳘य व्विष्णुक्रमा᳘न्क्रान्त्वा᳘ व्वात्सप्र᳘मन्ततः᳘ कुर्यान्न᳘ व्विष्णुक्रमा᳘नन्ततः᳘ कुर्याद्य᳘था प्रया᳘य न᳘ विमुञ्चे᳘त्तादृक्तद᳘थ य᳘द्वात्सप्र᳘मन्ततः᳘ करो᳘ति प्रतिष्ठा वै᳘ व्वात्सप्रं य᳘था प्रतिष्ठाप᳘येदवसाय᳘येत्तादृक्तत्त᳘स्मादु वात्सप्रे᳘मे᳘वान्ततः᳘ कुर्यात्॥  
