+++
title = "३"

+++
## ०१
अ᳘थैनमि᳘ति प्र᳘गृह्णाति॥  
(त्ये) एतद्वै᳘ देवा᳘ ऽअकामयन्त पर्ज᳘न्यो रूप᳘ᳫँ᳘ स्यामे᳘ति त᳘ ऽएते᳘नात्म᳘ना पर्ज᳘न्यो रूप᳘मभवंस्त᳘थै᳘वैतद्य᳘जमान ऽएते᳘नात्म᳘ना पर्ज᳘न्यो रूपं᳘ भवति॥  
## ०२
(त्य᳘) अ᳘क्रन्ददग्नि᳘ स्तन᳘यन्निव द्यौरि᳘ति॥  
क्र᳘न्दतीव हि᳘ पर्ज᳘न्य स्तन᳘यन्क्षा᳘मा रे᳘रिहद्वीरु᳘धः समञ्जन्नि᳘ति क्षमा वै᳘ पर्ज᳘न्यो रेरिह्य᳘माणो व्वीरु᳘धः स᳘मनक्ति सद्यो᳘ जज्ञानो व्वि हीमिद्धो ऽअ᳘ख्यदि᳘ति सद्यो वा᳘ ऽएष᳘ जज्ञान᳘ ऽइदᳫँ᳭ स᳘र्व्वं व्वि᳘ख्यापयत्या रो᳘दसी भानुना [[???]] भात्यन्तरि᳘तीमे वै द्या᳘वापृथिवी रो᳘दसी ते᳘ ऽएष᳘ भानुना᳘ ऽऽभाति परोबाहु प्र᳘गृह्णाति परोबाहु हि᳘ पर्जन्यः [[???]]॥  
## ०३
(न्यो᳘ ऽथै) अ᳘थैनमुपा᳘वहरति॥  
(त्ये) एत᳘द्वै᳘ यो ऽस्मिँ᳘ल्लोके र᳘सो य᳘दुपजी᳘वनं ते᳘नैत᳘त्स᳘होर्ध्व᳘ ऽइमाँ᳘ल्लोका᳘न्रोहत्यग्निर्वा᳘ ऽअस्मिँ᳘ल्लोके र᳘सो ऽग्नि᳘रुपजी᳘वनं तद्यत्ता᳘वदेव स्यान्न᳘ हास्मिँ᳘ल्लोके र᳘सो᳘ नोपजी᳘वनᳫँ᳭ स्याद᳘थ य᳘त्प्रत्यवरो᳘हत्यस्मि᳘न्ने᳘वैत᳘ल्लोके र᳘समुपजी᳘वनं दधाति॥  
## ०४
य᳘द्वेव᳘ प्रत्यवरो᳘हति॥  
(त्ये) एतद्वा᳘ ऽएत᳘दिमाँ᳘ल्लोका᳘नित᳘ ऽऊर्ध्वो᳘ रोहति स स प᳘राङिव रो᳘ह ऽइय᳘मु वै᳘ प्रतिष्ठा तद्यत्ता᳘वदेव स्यात्प्र᳘ हास्मा᳘ल्लोकाद्य᳘जमानश्च्यवेता᳘थ य᳘त्प्रत्यवरो᳘हतीमा᳘मे᳘वैत᳘त्प्रतिष्ठा᳘मभिप्रत्यै᳘त्यस्या᳘मे᳘वैत᳘त्प्रतिष्ठा᳘यां प्र᳘तितिष्ठति॥  
## ०५
य᳘द्वेव᳘ प्रत्यवरो᳘हति॥  
(त्ये) एतद्वा᳘ ऽएत᳘दिमाँल्लोका᳘नित᳘ ऽऊर्द्धो᳘ जयति स स प᳘राङिव जयो यो वै प᳘राङेव ज᳘यत्यन्ये वै त᳘स्य जित᳘मन्व᳘वस्यन्त्य᳘थ य᳘ ऽउभय᳘था ज᳘यति त᳘स्य त᳘त्र कामचरणं᳘ भवति तद्य᳘त्प्रत्यवरो᳘हतीमा᳘ने᳘वैत᳘ल्लोका᳘नित᳘श्चोर्द्ध्वा᳘नमु᳘तश्चार्व्वा᳘चो जयति॥  
## ०६
(त्य᳘) अ᳘ग्ने ऽभ्यावर्त्तिन्॥  
(न्न) अभि᳘ मा नि᳘वर्तस्वा᳘ग्ने ऽअङ्गिरः पु᳘नरूर्जा᳘ सह᳘ रय्ये᳘त्येते᳘न मा स᳘र्व्वेणाभिनि᳘वर्त्तस्वे᳘त्येत᳘च्चतुष्कृ᳘त्वः प्रत्य᳘वरोहति चतुर्हि कृ᳘त्व ऽऊर्द्ध्वो रो᳘हति तद्या᳘वत्कृ᳘त्व ऽऊर्ध्वो रो᳘हति ता᳘वत्कृ᳘त्वः प्रत्य᳘वरोहति त᳘मुपावत्दृ᳘त्योपरिनाभि᳘ धारयति त᳘स्योक्तो ब᳘न्धुः॥  
## ०७
(र᳘) अ᳘थैनमभि᳘मन्त्रयते॥  
(त ऽ) आ᳘युर्व्वा᳘ ऽअग्निरा᳘युरे᳘वैत᳘दात्म᳘न्धत्त ऽआ᳘ त्वा ऽहार्षमित्या᳘ ह्येनᳫँ᳭ ह᳘रन्त्यन्त᳘रभूरित्या᳘युरे᳘वैत᳘दन्त᳘रात्म᳘न्धत्ते ध्रुव᳘स्तिष्ठा᳘विचाचलिरित्या᳘युरे᳘वैत᳘द्ध्रुव᳘मन्त᳘रात्म᳘न्धत्ते व्वि᳘शस्त्वा स᳘र्व्वा व्वाञ्छन्त्वित्य᳘न्नं वै व्विशो᳘ ऽन्नं त्वा स᳘र्व्वं व्वाञ्छत्वि᳘त्येतन्मा त्व᳘द्राष्ट्रम᳘धिभ्रशदि᳘ति श्रीर्व्वै᳘ राष्ट्रं मा त्वच्छ्रीर᳘धिभ्रशदि᳘त्येतत् [[???]]॥  
## ०८
(द᳘) अ᳘थ शिक्यपाशं᳘ च रुक्मपाशं चो᳘न्मुञ्चते॥  
व्वारुणो वै पा᳘शो वरुणपाशा᳘देव तत्प्र᳘मुच्यते व्वारुण्य᳘ ऽर्चा स्वे᳘नैव त᳘दात्म᳘ना स्व᳘या देव᳘तया व्वरुणपाशात्प्र᳘मुच्यत ऽउ᳘दुत्तमं᳘ व्वरुण पा᳘शमस्मद᳘वाधमं व्वि᳘ मध्यम᳘ᳫँ᳘ श्रथाये᳘ति य᳘थैव य᳘जुस्त᳘था बन्धुर᳘था व्वय᳘मादित्य व्व्रते तवा᳘नागसो ऽअ᳘दितये स्यामे᳘तीयं वा ऽअ᳘दितिरनाग᳘सस्तुभ्यं [[???]] चास्यै᳘ स्यामे᳘त्येतत् [[???]]॥  
## ०९
(द᳘) अ᳘थैनमि᳘ति प्र᳘गृह्णाति॥  
(त्ये) एतद्वा᳘ ऽएनमदो व्वि᳘कृत्येत᳘ ऽऊर्ध्वं प्रा᳘ञ्चं प्र᳘गृह्णाति तं त᳘त ऽइ᳘ति प्र᳘गृह्णाति तद्यत्ता᳘वदेवा᳘भविष्यद᳘त्र है᳘वैष व्य᳘रᳫँ᳭स्यता᳘थ य᳘देनमि᳘ति प्रगृह्णा᳘ति त᳘स्मादेष ऽइ᳘तीत्वा ऽथे᳘ति [[???]] पु᳘नरैति [[???]]॥  
## १०
(त्य᳘) अ᳘ग्रे बृह᳘न्नुष᳘सामूर्ध्वो᳘ ऽअस्थादि᳘ति॥  
(त्य᳘) अ᳘ग्रे᳘ ह्येष᳘ बृह᳘न्नुष᳘सामूर्ध्वस्ति᳘ष्ठति निर्ज्जगन्वान्त᳘मसो ज्यो᳘तिषा᳘ ऽऽगादि᳘ति निर्ज्जगन्वान्वा᳘ ऽएष रा᳘त्र्यै त᳘मसो᳘ ऽह्ना ज्यो᳘तिषै᳘त्यग्नि᳘र्भानु᳘ना रु᳘शता स्व᳘ङ्ग ऽइ᳘त्यग्निर्व्वा᳘ ऽएष᳘ भानु᳘ना रु᳘शता स्व᳘ङ्ग ऽआ᳘ जातो व्वि᳘श्वा स᳘द्मान्यप्रा ऽइ᳘तीमे वै᳘ लोका व्वि᳘श्वा स᳘द्मानि ता᳘नेष᳘ जात ऽआ᳘पूरयति परोबाहु प्र᳘गृह्णाति परोबाहु᳘ ह्येष᳘ ऽइतो᳘ ऽथैनमुपा᳘वहरतीमा᳘मे᳘वैत᳘त्प्रतिष्ठा᳘मभिप्रत्यै᳘त्यस्या᳘मे᳘वैत᳘त्प्रतिष्ठा᳘यां प्र᳘तितिष्ठति ज᳘गत्या ज᳘गति हेमाँ᳘ल्लोका᳘नमु᳘तो ऽर्व्वा᳘चो᳘ व्यश्नुते [[???]]॥  
## ११
हᳫँ᳭सः᳘ शुचिषदि᳘ति॥  
(त्य) असौ वा᳘ ऽआदित्यो᳘ हᳫँ᳭सः᳘ शुचिषद्व᳘सुरन्तरिक्षसदि᳘ति व्वायुर्वै व्व᳘सुरन्तरिक्षसद्धो᳘ता व्वेदिषदि᳘त्यग्निर्वै हो᳘ता व्वेदिषद᳘तिथिरि᳘ति स᳘र्व्वेषां वा᳘ ऽएष᳘ भूता᳘नाम᳘तिथिर्दुरोणसदि᳘ति व्विषमसदि᳘त्येत᳘न्नृषदि᳘ति प्राणो वै नृष᳘न्मनु᳘ष्या न᳘रस्त᳘द्यो ऽयं᳘ मनु᳘ष्येषु प्रा᳘णो ऽग्निस्त᳘मेत᳘दाह व्वरसदि᳘ति स᳘र्व्वेषु᳘ ह्येष व्व᳘रेषु सन्न᳘ ऽऋतसदि᳘ति सत्यसदि᳘त्येत᳘द्व्योमसदि᳘ति स᳘र्व्वेषु᳘ ह्येष᳘ व्योमसु स᳘न्नो ऽब्जा᳘ गोजा ऽइ᳘त्यब्जाश्च᳘ [[???]] ह्येष᳘ गोजा᳘श्च ऽर्त्तजा ऽइ᳘ति सत्यजा ऽइ᳘त्येत᳘दद्रिजा ऽइ᳘त्यद्रिजा᳘ ह्येष᳘ ऽऋतमि᳘ति सत्यमि᳘त्येत᳘द्बृहदि᳘ति नि᳘दधाति बृह᳘द्ध्येष तद्य᳘देष त᳘देनमेत᳘त्कृत्वा नि᳘दधाति॥  
## १२
द्वा᳘भ्यामक्ष᳘राभ्याम्॥  
द्विपाद्य᳘जमानो य᳘जमानो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतन्नि᳘दधाति॥  
## १३
(त्य᳘) अ᳘थैनमु᳘पतिष्ठते॥  
(त ऽ) एतद्वा᳘ ऽएनमेत᳘ल्लघूय᳘तीव य᳘देनेन सहे᳘ति चे᳘ति चेमाँ᳘ल्लोकान्क्र᳘मते त᳘स्मा ऽए᳘वैतन्नि᳘ह्नुते᳘ ऽहिᳫँ᳭सायै॥  
## १४
य᳘द्वे᳘वोपति᳘ष्ठते॥  
(त ऽ) एतद्वै᳘ देवा᳘ ऽअबिभयुर्यद्वै᳘ नो ऽय᳘मिमाँ᳘ल्लोका᳘नन्तिकान्न᳘ हिᳫँ᳭स्यादि᳘ति त᳘देभ्य᳘ ऽए᳘वैनमेत᳘ल्लोके᳘भ्यो ऽशमयंस्त᳘थै᳘वैनमय᳘मेत᳘देभ्यो᳘ लोके᳘भ्यः शमयति॥  
## १५
सी᳘द त्वं᳘ मातुः᳘॥  
(र) अस्या᳘ ऽउप᳘स्थे ऽन्त᳘रग्ने रुचा त्व᳘ᳫँ᳘ शिवो᳘ भूत्वा म᳘ह्यमग्ने ऽअ᳘थो सीद शिवस्त्वमि᳘ति शिवः᳘-शिव ऽइ᳘ति शम᳘यत्ये᳘वैनमेतद᳘हिᳫँ᳭सायै त᳘थो हैष᳘ ऽइमाँ᳘ल्लोका᳘ञ्छान्तो न᳘ हिनस्ति॥  
## १६
त्रिभिरु᳘पतिष्ठते॥  
त्र᳘य ऽइमे᳘ लोका ऽअ᳘थो त्रिवृ᳘दग्निर्या᳘वानग्निर्या᳘वत्यस्य मा᳘त्रा ता᳘वतै᳘वास्मा ऽएतन्नि᳘ह्नुते᳘ ऽथो ता᳘वतै᳘वैनमेत᳘देभ्यो᳘ लोके᳘भ्यः शमयति॥  
