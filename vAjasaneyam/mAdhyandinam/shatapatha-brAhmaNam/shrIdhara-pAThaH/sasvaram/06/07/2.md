+++
title = "२"

+++
## ०१
तं ति᳘ष्ठन्प्र᳘तिमुञ्चते॥  
(ते ऽसौ) असौ वा᳘ आदित्य᳘ ऽएष᳘ रुक्मस्ति᳘ष्ठतीव वा᳘ ऽअसा᳘वादित्यो᳘ ऽथो ति᳘ष्ठन्वै᳘ व्वीर्य᳘वत्तर ऽउ᳘दङ्प्राङ्ति᳘ष्ठंस्त᳘स्योक्तो ब᳘न्धुः॥  
## ०२
(र्दृ) दृशानो᳘ रुक्म᳘ ऽउर्व्या᳘ व्यद्यौदि᳘ति [[???]]॥  
दृश्य᳘मानो᳘ ह्येष᳘ रुक्म᳘ ऽउर्व्या᳘ व्विद्यो᳘तते दुर्म᳘र्षमा᳘युः श्रिये᳘ रुचान ऽइ᳘ति दुर्म᳘रं वा᳘ ऽएतस्या᳘युः श्रि᳘यो ऽएष᳘ रोचते ऽग्नि᳘रमृ᳘तो ऽअभवद्व᳘योभिरि᳘ति स᳘र्व्वैर्वा᳘ ऽएष व्व᳘योभिरमृ᳘तो ऽभवद्य᳘देनं द्यौर᳘जनयदि᳘ति द्यौर्व्वा᳘ ऽएत᳘मजनयत्सुरे᳘ता ऽइ᳘ति सुरे᳘ता᳘ ह्येषा य᳘स्या ऽएष रेतः [[???]]॥  
## ०३
(तो᳘ ऽथै) अ᳘थैनमि᳘ण्ड्वाभ्यां प᳘रिगृह्णाति॥  
न᳘क्तोषा᳘सा स᳘मनसा व्वि᳘रूपे ऽइ᳘त्यहोरात्रे वै न᳘क्तोषा᳘सा स᳘मनसा व्वि᳘रूपे धाप᳘येते शि᳘शुमे᳘कᳫँ᳭ समीची ऽइ᳘ति यद्वै कि᳘ञ्चाहोरात्र᳘योस्ते᳘नैत᳘मेव᳘ समी᳘ची धापयेते द्या᳘वाक्षा᳘मा रुक्मो᳘ ऽअन्तर्व्वि᳘भाती᳘ति ह᳘रन्नेतद्य᳘जुर्जपतीमे वै द्या᳘वापृथिवी द्या᳘वाक्षा᳘मा ते᳘ ऽएष य᳘न्नन्तरा व्वि᳘भाति त᳘स्मादेतद्ध᳘रन्य᳘जुर्ज्जपति देवा᳘ ऽअग्निं᳘ धारयन्द्रविणोदा ऽइ᳘ति परिगृ᳘ह्य नि᳘दधाति प्राणा वै᳘ देवा᳘ द्रविणोदास्त᳘ ऽएतम᳘ग्र ऽएव᳘मधारयंस्तै᳘रे᳘वैनमेत᳘द्धारयति॥  
## ०४
(त्य᳘) अ᳘थ शिक्यपाशं प्र᳘तिमुञ्चते॥  
व्वि᳘श्वा रूपा᳘णि प्र᳘तिमुञ्चते कविरि᳘त्यसौ [[???]] वा᳘ ऽआदित्यः᳘ कविर्व्वि᳘श्वा रूपा᳘ शि᳘क्यं [[???]] प्रा᳘सावीद्भद्रं᳘ द्विप᳘दे च᳘तुष्पद ऽइ᳘त्युद्यन्वा᳘ ऽएष᳘ द्विप᳘दे च᳘तुष्पदे च भद्रं प्र᳘सौति वि ना᳘कमख्यत्सविता व्व᳘रेण्य ऽइ᳘ति स्वर्गो वै᳘ लोको ना᳘कस्त᳘मेष᳘ ऽउद्य᳘न्ने᳘वानुवि᳘पश्यन्य᳘नु प्रया᳘णमुष᳘सो व्वि᳘राजती᳘त्युषा वा ऽअ᳘ग्रे᳘ व्युच्छति त᳘स्या ऽएष᳘ व्युष्टिं व्विरा᳘जन्ननू᳘देति॥  
## ०५
(त्य᳘) अ᳘थैनम᳘तो व्वि᳘कृत्या व्वि᳘करोति॥  
(ती) इद᳘मे᳘वैतद्रे᳘तः सिक्तं व्वि᳘करोति त᳘स्माद्यो᳘नौ रे᳘तः सिक्तं व्वि᳘क्रियते॥  
## ०६
सुप᳘र्णो ऽसि गरु᳘त्मानि᳘ति॥  
व्वी᳘र्यं [[???]] वै᳘ सुपर्णो᳘ गरु᳘त्मान्वीर्य᳘मे᳘वैनमेत᳘दभिसं᳘स्करोति त्रिव्वृ᳘त्ते शि᳘र ऽइ᳘ति त्रिव्वृ᳘तमस्य स्तो᳘मᳫँ᳭ शि᳘रः करोति गायत्रं च᳘क्षुरि᳘ति गायत्रं च᳘क्षुः करोति बृहद्रथन्तरे᳘ पक्षावि᳘ति बृहद्रथन्तरे᳘ पक्षौ᳘ क᳘रोति स्तो᳘म ऽआत्मे᳘ति स्तो᳘ममात्मा᳘नं करोति पञ्चविᳫँ᳭शं छ᳘न्दाᳫँ᳭स्य᳘ङ्गानी᳘ति च्छ᳘न्दाᳫँ᳭सि वा᳘ ऽएतस्या᳘ङ्गानि य᳘जूᳫँ᳭षि नामे᳘ति य᳘देनमग्निरि᳘त्याच᳘क्षते त᳘दस्य य᳘जूᳫँ᳭षि ना᳘म सा᳘म ते तनू᳘र्व्वामदेव्यमि᳘त्यात्मा वै᳘ तनू᳘रात्मा᳘ ते तनू᳘र्व्वामदेव्यमि᳘त्येत᳘द्यज्ञायज्ञि᳘यं पु᳘च्छमि᳘ति यज्ञायज्ञि᳘यं पु᳘च्छं करोति धि᳘ष्ण्याः शफा ऽइ᳘ति धि᳘ष्ण्यैर्व्वा᳘ ऽए᳘षो ऽस्मिँ᳘ल्लोके प्र᳘तिष्ठितः सुप᳘र्णो ऽसि गरु᳘त्मान्दि᳘वं गच्छ᳘ स्वः [[???]] पते᳘ति त᳘देनᳫँ᳭ सुपर्णं᳘ गरु᳘त्मन्तं कृ᳘त्वा ऽऽह देवा᳘न्गच्छ स्वर्गं᳘ लोकं᳘ पते᳘ति॥  
## ०७
तं वा᳘ ऽएतम् [[???]]॥  
(म᳘) अ᳘त्र पक्षपुच्छ᳘वन्तं व्वि᳘करोति यादृग्वै यो᳘नौ रे᳘तो व्विक्रिय᳘ते तादृ᳘ग्जायते तद्य᳘देतम᳘त्र पक्षपुच्छ᳘वन्तं व्विकरो᳘ति त᳘स्मादे᳘षो ऽमु᳘त्र पक्षपुच्छ᳘वाञ्जयते॥  
## ०८
तᳫँ᳭ है᳘के॥  
(क ऽ) एत᳘या व्वि᳘कृत्या ऽभिम᳘न्त्र्यान्यां चि᳘तिं चिन्वन्ति द्रोणचि᳘तं वा रथचक्रचि᳘तं वा कङ्कचि᳘तं वा प्रउगचि᳘तं वोभय᳘तःप्र᳘उगं वा समु᳘ह्यपुरीषं वा न त᳘था कुर्याद्य᳘था पक्षपुच्छ᳘वन्तं ग᳘र्भं परिवृश्चे᳘त्तादृक्तत्त᳘स्मादेनᳫँ᳭ सुपर्णचि᳘तमेव᳘ चिनुयात्॥  
## ०९
(त्त᳘) त᳘मेत᳘या व्वि᳘कृत्या॥  
(त्ये) इत᳘ ऽऊर्ध्वं प्रा᳘ञ्चं प्र᳘गृह्णात्यसौ वा᳘ ऽआदित्य᳘ ऽए᳘षो ऽग्नि᳘रमुं त᳘दादित्य᳘मित᳘ ऽऊर्ध्वं प्रा᳘ञ्चं दधाति त᳘स्मादसा᳘वादित्य᳘ ऽइत᳘ ऽऊर्ध्वः प्रा᳘ङ् धीयते परोबाहु प्र᳘गृह्णाति परोबाहु᳘ ह्येष᳘ ऽइतो᳘ ऽथैनमुपा᳘वहरति त᳘मुपावत्दृ᳘त्योपरिनाभि᳘ धारयति त᳘स्योक्तो ब᳘न्धुः॥  
## १०
(र᳘) अ᳘थ व्विष्णुक्रमा᳘न्क्रमते॥  
(त ऽ) एतद्वै᳘ देवा व्वि᳘ष्णुर्भू᳘त्वेमाँ᳘ल्लोका᳘नक्रमन्त यद्वि᳘ष्णुर्भूत्वा᳘ ऽक्रमन्त त᳘स्माद्विष्णुक्रमास्त᳘थै᳘वैतद्य᳘जमानो व्वि᳘ष्णुर्भू᳘त्वेमाँ᳘ल्लोका᳘न्क्रमते॥  
## ११
स यः स व्वि᳘ष्णुर्यज्ञः सः [[???]]॥  
स यः स᳘ य᳘ज्ञो ऽय᳘मेव स᳘ यो ऽय᳘मग्नि᳘रुखा᳘यामेत᳘मेव त᳘द्देवा᳘ ऽआत्मा᳘नं कृ᳘त्वेमाँ᳘ल्लोका᳘नक्रमन्त त᳘थै᳘वैतद्य᳘जमान ऽएत᳘मे᳘वात्मा᳘नं कृ᳘त्वेमाँ᳘ल्लोका᳘न्क्रमते॥  
## १२
(त ऽ) उ᳘दङ् प्राङ् ति᳘ष्ठन्॥  
(न्ने) एतद्वै त᳘त्प्रजा᳘पतिर्व्विष्णुक्रमैरु᳘दङ् प्राङ् ति᳘ष्ठन्प्रजा᳘ ऽअसृजत त᳘थैवैतद्य᳘जमानो व्विष्णुक्रमैरु᳘दङ्प्राङ्ति᳘ष्ठन् प्रजाः᳘ सृजते॥  
## १३
व्वि᳘ष्णोः क्र᳘मो ऽसी᳘ति॥  
व्वि᳘ष्णुर्हि भूत्वा क्र᳘मते सपत्नहे᳘ति सप᳘त्नान्हा᳘त्र हन्ति गायत्रं छ᳘न्द ऽआ᳘रोहे᳘ति गायत्रं छ᳘न्द ऽआ᳘रोहति पृथिवीम᳘नु व्वि᳘क्रमस्वे᳘ति पृथिवीम᳘नु व्वि᳘क्रमते प्र᳘हरति पा᳘दं क्रमत ऽऊर्ध्व᳘मग्निमु᳘द्गृह्णात्यूर्ध्वो हि रो᳘हति॥  
## १४
व्वि᳘ष्णोः क्र᳘मो ऽसी᳘ति॥  
व्वि᳘ष्णुर्हि भूत्वा क्र᳘मते ऽभिमातिहेत्यभि᳘मातीर्हा᳘त्र हन्ति त्रै᳘ष्टुभं छ᳘न्द ऽआ᳘रोहे᳘ति त्रै᳘ष्टुभं छ᳘न्द ऽआ᳘रोहत्यन्त᳘रिक्षम᳘नु व्वि᳘क्रमस्वे᳘त्यन्त᳘रिक्षम᳘नु व्वि᳘क्रमते प्र᳘हरति पा᳘दं क्रमत ऽऊर्ध्व᳘मग्निमुद्गृह्णात्यूर्ध्वो [[???]] हि रो᳘हति॥  
## १५
व्वि᳘ष्णोः क्र᳘मो ऽसी᳘ति॥  
व्वि᳘ष्णुर्हि᳘ भूत्वा क्र᳘मते ऽरातीयतो᳘ हन्ते᳘त्यरातीयतो हा᳘त्र हन्ति जा᳘गतं छ᳘न्द ऽआ᳘रोहे᳘ति जा᳘गतं छ᳘न्द ऽआ᳘रोहति दि᳘वम᳘नु व्वि᳘क्रमस्वे᳘ति दि᳘वम᳘नु व्वि᳘क्रमते प्र᳘हरति पा᳘दं क्र᳘मत ऽऊर्ध्व᳘मग्निमु᳘द्गृह्णात्यूर्ध्वो हि रो᳘हति॥  
## १६
व्वि᳘ष्णोः क्र᳘मो ऽसी᳘ति॥  
व्वि᳘ष्णुर्हि᳘ भूत्वा क्र᳘मते शत्रूयतो᳘ हन्ते᳘ति शत्रूयतो हा᳘त्र हन्त्या᳘नुष्टुभं छ᳘न्द ऽआ᳘रोहेत्या᳘नुष्टुभं छ᳘न्द ऽआ᳘रोहति दिशो᳘ ऽनु व्वि᳘क्रमस्वे᳘ति स᳘र्व्वा दिशो᳘ ऽनु [[???]] वीक्षते न प्र᳘हरति पा᳘दं ने᳘दिमाँ᳘ल्लोका᳘नतिप्रण᳘श्यानी᳘त्यूर्ध्व᳘मे᳘वाग्निमु᳘द्गृह्णाति [[???]] स᳘ᳫँ᳘ ह्यारो᳘हति॥  
