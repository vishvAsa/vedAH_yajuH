+++
title = "१"

+++
## ०१
रुक्मं᳘ प्रतिमु᳘च्य बिभर्त्ति॥  
सत्य᳘ᳫँ᳘ हैतद्य᳘द्रुक्मः᳘ सत्यं वा᳘ ऽएतं य᳘न्तुमर्हति सत्ये᳘नैतं᳘ देवा᳘ ऽअबिभरुः सत्ये᳘नै᳘वैनमेत᳘द्बिभर्त्ति॥  
## ०२
तद्यत्त᳘त्सत्य᳘म्॥  
(म) असौ स᳘ ऽआदित्यः स᳘ हिरण्म᳘यो भवति ज्यो᳘तिर्वै हि᳘रण्यं ज्यो᳘तिरे᳘षो ऽमृ᳘तᳫँ᳭ हि᳘रण्यममृ᳘तमेष᳘ परिमण्डलो᳘ भवति परिमण्डलो᳘ ह्येष ऽए᳘कविᳫँ᳭शतिनिर्बाध एकविᳫँ᳭शो᳘ ह्येष᳘ बहिष्ठान्निर्बाधं बिभर्त्ति रश्म᳘यो वा᳘ ऽएत᳘स्य निर्बाधा᳘ बाह्यत᳘ ऽउ वा᳘ ऽएत᳘स्य रश्म᳘यः॥  
## ०३
य᳘द्वेव᳘ रुक्मं᳘ प्रतिमु᳘च्य बिभ᳘र्त्ति॥  
(र्त्य) असौ वा᳘ ऽआदित्य᳘ ऽएष᳘ रुक्मो᳘ नो हैत᳘मग्निं᳘ मनु᳘ष्यो मनुष्यरूपे᳘ण य᳘न्तुमर्हत्येते᳘नैव᳘ रूपे᳘णैत᳘द्रूपं᳘ बिभर्ति॥  
## ०४
य᳘द्वेव᳘ रुक्मं᳘ प्रतिमु᳘च्य बिभ᳘र्त्ति॥  
रे᳘तो वा᳘ ऽइद᳘ᳫँ᳘ सिक्त᳘मय᳘मग्निस्ते᳘जो व्वी᳘र्यᳫँ᳭ [[???]] रु᳘क्मो ऽस्मिंस्तद्रे᳘तसि ते᳘जो व्वी᳘र्यं [[???]] दधाति॥  
## ०५
य᳘देव᳘ रुक्मं᳘ प्रतिमु᳘च्य बिभ᳘र्त्ति॥  
(र्त्ये) एतद्वै᳘ देवा᳘ ऽअबिभयुर्यद्वै᳘ न ऽइम᳘मिह र᳘क्षाᳫँ᳭सि नाष्ट्रा न᳘ हन्युरि᳘ति त᳘स्मा ऽएत᳘मन्तिका᳘द्गोप्ता᳘रमकुर्वन्नमुमे᳘वादित्य᳘मसौ [[???]] वा᳘ ऽआदित्य᳘ ऽएष᳘ रुक्मस्त᳘थै᳘वास्मा ऽअय᳘मेत᳘मन्तिका᳘द्गोप्ता᳘रं करोति॥  
## ०६
कृष्णाजिने नि᳘ष्यूतो भवति॥  
यज्ञो वै᳘ कृष्णाजिनं᳘ यज्ञो वा᳘ ऽएतं य᳘न्तुमर्हति यज्ञे᳘नैतं᳘ देवा᳘ ऽअबिभरुर्यज्ञे᳘नै᳘वैतमेत᳘द्बिभर्ति लोमतश्छ᳘न्दाᳫँ᳭सि वै लो᳘मानि च्छ᳘न्दाᳫँ᳭सि वा᳘ ऽएतं य᳘न्तुमर्हन्ति च्छ᳘न्दोभिरेतं᳘ देवा᳘ ऽअबिभरुश्छ᳘न्दोभिरे᳘वैनमेत᳘द्बिभर्त्ति॥  
## ०७
(त्य) अभि᳘ शुक्ला᳘नि च कृष्णा᳘नि च लो᳘मानि नि᳘ष्यूतो भवति॥  
(त्यृ) ऋक्साम᳘योर्हैते᳘ रूपे᳘ ऽऋक्सामे वा᳘ ऽएतं य᳘न्तुमर्हत ऽऋक्सामा᳘भ्यामेतं᳘ देवा᳘ ऽअबिभरुर्ऋक्सामा᳘भ्यामे᳘वैनमेत᳘द्बिभर्त्ति शाणो᳘ रुक्मपाश᳘स्त्रिवृत्त᳘स्योक्तो ब᳘न्धुः॥ (शतम् ३८००॥)  
## ०८
(स्त᳘) त᳘मुपरिनाभि᳘ बिभर्त्ति॥  
(र्त्य) असौ वा᳘ ऽआदित्य᳘ ऽएष᳘ रुक्म᳘ ऽउपरिना᳘भ्यु वा᳘ ऽएषः [[???]]॥  
## ०९
(ष य᳘) य᳘द्वे᳘वोपरिनाभि [[???]]॥  
(भ्य᳘) अ᳘वाग्वै ना᳘भे रे᳘तःप्र᳘जापतिस्ते᳘जो व्वी᳘र्यᳫँ᳭ [[???]] रुक्मो ने᳘न्मे रे᳘तःप्र᳘जातिं ते᳘जो व्वी᳘र्यᳫँ᳭ [[???]] रुक्मः᳘ प्रद᳘हादि᳘ति॥  
## १०
य᳘द्वे᳘वोपरिना᳘भि॥  
(भ्ये) एतद्वै᳘ पशोर्मे᳘ध्यतरं य᳘दुपरिनाभि पु᳘रीषसᳫँ᳭ हिततरं यद᳘वाङ्ना᳘भेस्तद्य᳘देव᳘ पशोर्मे᳘ध्यतरं ते᳘नैनमेत᳘द्बिभर्त्ति॥  
## ११
य᳘द्वे᳘वोपरिनाभि [[???]]॥  
यद्वै᳘ प्राण᳘स्यामृ᳘तमूर्द्धं तन्ना᳘भेरूर्ध्वैः᳘ प्राणैरु᳘च्चरत्य᳘थ यन्म᳘र्त्यं प᳘राक्तन्ना᳘भिम᳘त्येति तद्य᳘देव᳘ प्राण᳘स्यामृ᳘तं त᳘देनमेत᳘दभि स᳘म्पादयति ते᳘नैनमेत᳘द्बिभर्त्ति॥  
## १२
(र्त्य᳘) अ᳘थैनमासन्द्या᳘ बिभर्त्ति॥  
(र्त्ती) इयं वा᳘ ऽआस᳘न्द्यस्या᳘ᳫँ᳘ हीदᳫँ᳭ स᳘र्वमा᳘सन्नमियं वा᳘ ऽएतं य᳘न्तुमर्हत्यन᳘यैतं᳘ देवा᳘ ऽअबिभरुरन᳘यै᳘वैनमेत᳘द्बिभर्त्ति॥  
## १३
(र्त्यौ᳘) औ᳘दुम्बरी भवति॥  
(त्यू) ऊर्ग्वै र᳘स ऽउदुम्ब᳘र ऽऊ᳘र्जै᳘वैनमेतद्र᳘सेन बिभर्त्त्य᳘थो स᳘र्व्व ऽएते व्व᳘नस्प᳘तयो य᳘दुदुम्ब᳘रः स᳘र्व्वे वा᳘ ऽएतं व्व᳘नस्प᳘तयो य᳘न्तुमर्हन्ति स᳘र्व्वैरेतं व्वनस्प᳘तिभिर्द्देवा᳘ ऽअबिभरुः [[???]] स᳘र्वैरे᳘वैनमेतद्व᳘नस्प᳘तिभिर्बिभर्त्ति॥  
## १४
प्रादेशमा᳘त्र्यूर्ध्वा᳘ भवति॥  
प्रादेशमात्रो वै ग᳘र्भो व्वि᳘ष्णुर्यो᳘निरेषा ग᳘र्भसम्मितां तद्यो᳘निं करोत्यरत्निमात्री᳘ तिर᳘श्ची बाहुर्वा᳘ ऽअरत्नि᳘र्बाहु᳘नो वै᳘ व्वी᳘र्यं [[???]] क्रियते व्वीर्य᳘सम्मितैव त᳘द्भवति व्वी᳘र्यं [[???]] वा᳘ ऽएतं य᳘न्तुमर्हति व्वी᳘र्येणैतं᳘ देवा᳘ ऽअबिभरुर्व्वीर्येणै᳘वैनमेत᳘द्बिभर्त्ति॥  
## १५
च᳘तुःस्रक्तयः पा᳘दा भ᳘वन्ति॥  
च᳘तुःस्रक्तीन्यनू᳘च्यानि च᳘तस्रो वै दि᳘शो दि᳘शो वा᳘ ऽएतं य᳘न्तुमर्हन्ति दिग्भि᳘रेतं᳘ देवा᳘ ऽअबिभरुर्द्दिग्भि᳘रे᳘वैनमेत᳘द्बिभर्त्ति मौञ्जी᳘भी र᳘ज्जुभि᳘र्व्युता भवति त्रिवृ᳘द्भिस्त᳘स्योक्तो ब᳘न्धुर्मृदा᳘ दिग्धा त᳘स्यो ऽए᳘वोक्तो᳘ ऽथो ऽअ᳘नतिदाहाय॥  
## १६
(या᳘) अ᳘थैनᳫँ᳭ शि᳘क्येन बिभर्त्ति॥  
(र्त्ती) इमे वै᳘ लोका᳘ ऽए᳘षो ऽग्निर्द्दि᳘शः शि᳘क्यं [[???]] दिग्भि᳘र्हीमे᳘ लोकाः᳘ शक्नुव᳘न्ति स्था᳘तुं य᳘च्छक्नुव᳘न्ति त᳘स्माच्छि᳘क्यं [[???]] दिग्भि᳘रे᳘वैनमेत᳘द्बिभर्त्ति ष᳘डुद्यामं भवति षड्ढि दि᳘शो मौञ्जं᳘ त्रिवृत्त᳘स्योक्तो ब᳘न्धुर्मृदा᳘ दिग्धं त᳘स्यो ऽए᳘वोक्तो᳘ ऽथो᳘ ऽअ᳘नतिदाहाय॥  
## १७
तस्या᳘प ऽएव᳘ प्रति᳘ष्ठा॥  
(ष्ठा ऽप्सु᳘) अप्सु᳘ हीमे᳘ लोकाः᳘ प्र᳘तिष्ठिता ऽआदित्य᳘ ऽआस᳘ञ्जनमादित्ये᳘ हीमे᳘ लोका᳘ दिग्भिरा᳘सक्ताः स यो᳘ हैत᳘देवं व्वे᳘दैते᳘नैव᳘ रूपे᳘णैत᳘द्रूपं᳘ बिभर्त्ति॥  
## १८
य᳘द्वे᳘वैनᳫँ᳭ शि᳘क्येन बिभ᳘र्त्ति॥  
संवत्सर᳘ ऽए᳘षो ऽग्नि᳘र्ऋत᳘वः शि᳘क्यमृतु᳘भिर्हि᳘ [[???]] संव्वत्सरः᳘ शक्नो᳘ति स्था᳘तुं य᳘च्छक्नो᳘ति त᳘स्माच्छि᳘क्यमृतु᳘भिरे᳘वैनमेत᳘द्बिभर्त्ति [[???]] ष᳘डुद्यामं भवति षड्ढ्यृत᳘वः॥  
## १९
(स्त᳘) त᳘स्याहोरात्रे᳘ ऽएव᳘ प्रति᳘ष्ठा॥  
(ष्ठा ऽहो) अहोरात्र᳘योर्ह्यय᳘ᳫँ᳘ [[???]] संव्वत्सरः प्र᳘तिष्ठितश्चन्द्र᳘मा ऽआस᳘ञ्जनं चन्द्र᳘मसि᳘ ह्यय᳘ᳫँ᳘ संव्वत्सर᳘ ऽऋतु᳘भिरा᳘सक्तः स यो᳘ हैत᳘देवं व्वे᳘दैते᳘नैव᳘ रूपे᳘णैत᳘द्रूपं᳘ बिभर्त्ति त᳘स्य ह वा᳘ ऽएष᳘ संव्वत्सर᳘भृतो भवति य᳘ ऽएवं व्वे᳘द संव्वत्सरो᳘पासितो हैव त᳘स्य भवति य᳘ ऽएवं न व्वेदे᳘त्यधिदेवतम् [[???]]॥ (शतपथस्यार्धम् ॥ कण्डिकाः ३८९२)  
## २०
(म᳘) अ᳘थाध्यात्म᳘म्॥  
(मा᳘) आ᳘त्मै᳘वाग्निः᳘ प्राणाः᳘ शि᳘क्यं [[???]] प्राणै᳘र्ह्यय᳘मात्मा᳘ [[???]] शक्नो᳘ति स्था᳘तुं य᳘च्छक्नो᳘ति त᳘स्माच्छि᳘क्यं [[???]] प्राणै᳘रे᳘वैनमेत᳘द्बिभर्त्ति ष᳘डुद्यामं भवति षड्ढि᳘ प्राणाः [[???]]॥  
## २१
(स्त᳘) त᳘स्य म᳘न ऽएव᳘ प्रतिष्ठा [[???]]॥  
म᳘नसि᳘ ह्यय᳘मात्मा [[???]] प्र᳘तिष्ठितो᳘ ऽन्नमास᳘ञ्जनम᳘न्ने᳘ ह्यय᳘मात्मा᳘ [[???]] प्राणैरा᳘सक्तः स यो᳘ हैत᳘देवं व्वे᳘दैते᳘नैव᳘ रूपे᳘णैत᳘द्रूपं᳘ बिभर्त्ति॥  
## २२
(र्त्य᳘) अ᳘थैनमुख᳘या बिभर्त्ति॥  
(र्त्ती) इमे वै᳘ लोका᳘ ऽउ᳘खेमे वा᳘ ऽएतं᳘ लोका य᳘न्तुमर्हन्त्येभि᳘रेतं᳘ लोकै᳘र्द्देवा᳘ ऽअबिभरुरेभि᳘रे᳘वैनमेत᳘ल्लोकै᳘र्बिभर्त्ति॥  
## २३
सा य᳘दुखा ना᳘म॥  
(मै) एतद्वै᳘ देवा᳘ ऽएते᳘न क᳘र्मणैत᳘या ऽऽवृ᳘तेमाँ᳘ल्लोकानु᳘दखनन्य᳘दुद᳘खनंस्त᳘स्मादु᳘त्खोत्खा᳘ ह वै ता᳘मुखेत्या᳘चक्षते परो᳘ ऽक्षं परो᳘ ऽक्षकामा हि᳘ देवाः [[???]]॥  
## २४
(स्त) तद्वा᳘ ऽउखे᳘ति द्वे᳘ ऽअक्ष᳘रे॥  
द्विपाद्य᳘जमानो य᳘जमानो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेत᳘द्बिभर्त्ति᳘ सो ऽएव᳘ कुम्भी सा᳘ स्थाली तत्षट् ष᳘डृत᳘वः संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वत्त᳘द्भवति॥  
## २५
(त्य᳘) अ᳘थैनमि᳘ण्ड्वाभ्यां प᳘रिगृह्णाति॥  
(त्य) असौ वा᳘ ऽआदित्य᳘ ऽए᳘षो ऽग्नि᳘रहोरात्रे᳘ ऽइ᳘ण्ड्वे ऽअमुं त᳘दादित्य᳘महोरात्रा᳘भ्यां प᳘रिगृह्णाति त᳘स्मादे᳘षो ऽहोरात्रा᳘भ्यां प᳘रिगृहीतः॥  
## २६
(तो) य᳘द्वे᳘वैनमि᳘ण्ड्वाभ्यां परिगृह्णा᳘ति॥  
(त्य) असौ वा᳘ ऽआदित्य᳘ ऽए᳘षो ऽग्नि᳘रिमा᳘ ऽउ लोका᳘वि᳘ण्ड्वे ऽअमुं त᳘दादित्य᳘माभ्यां᳘ लोका᳘भ्यां प᳘रिगृह्णाति त᳘स्मादेष᳘ ऽआभ्यां᳘ लोका᳘भ्यां प᳘रिगृहीतः परिमण्डले᳘ भवतः परिमण्डलौ᳘ हीमौ᳘ लोकौ᳘ मौञ्जे᳘ त्रिवृ᳘ती त᳘स्योक्तो ब᳘न्धुर्मृदा᳘ दिग्धे त᳘स्यो ऽए᳘वोक्तो᳘ ऽथो ऽअ᳘नतिदाहाय [[???]]॥  
## २७
(या) अथा᳘तः सम्प᳘देव᳘॥  
(वा) आसन्दी᳘ चोखा᳘ च शि᳘क्यञ्च रुक्मपाश᳘श्चाग्नि᳘श्च रुक्म᳘श्च तत्षट् ष᳘डृत᳘वः संव्वत्सरः᳘ संवत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वत्त᳘द्भवती᳘ण्ड्वे त᳘दष्टा᳘वष्टा᳘क्षरा गायत्री᳘ गाय᳘त्रो ऽग्निर्या᳘वानग्निर्या᳘वत्यस्य मा᳘त्रा ता᳘वत्त᳘द्भवति॥  
## २८
(त्य᳘) अ᳘थ सर्व्वसम्प᳘त्॥  
(च्च) चत्वा᳘रः पा᳘दाश्चत्वा᳘र्यनू᳘च्यानि शि᳘क्यं [[???]] च रुक्मपाश᳘श्च य᳘दु कि᳘ञ्च रज्ज᳘व्यᳫँ᳭ [[???]] शि᳘क्यं [[???]] तद᳘नू᳘खा ऽग्नी᳘ रुक्मस्तत्त्र᳘योदश त्र᳘योदश मा᳘साः संवत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वत्त᳘द्भवति॥  
