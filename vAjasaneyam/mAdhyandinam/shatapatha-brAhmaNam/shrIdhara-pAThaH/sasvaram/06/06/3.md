+++
title = "३"

+++
## ०१
अ᳘थ व्वै᳘कङ्कतीमा᳘दधाति॥  
प्रजा᳘पतिर्यां᳘ प्रथमामा᳘हुतिम᳘जुहोत्स᳘ हुत्वा य᳘त्र न्य᳘मृष्ट त᳘तो व्वि᳘कङ्कतः स᳘मभव᳘त्सैषा᳘ प्रथमा᳘ ऽऽहुतिर्यद्वि᳘कङ्कतस्ता᳘मस्मिन्नेत᳘ज्जुहोति त᳘यैनमेत᳘त्प्रीणाति प᳘रस्या ऽअ᳘धि संव्वतो᳘ ऽवरा२ँ॥ ऽअभ्या᳘तर॥ य᳘त्राहम᳘स्मि ता᳘ २ँ॥ ऽअवे᳘ति य᳘थैव य᳘जुस्त᳘था ब᳘न्धुः॥  
## ०२
(र) अथौ᳘दुम्बरीमा᳘दधाति॥  
देवाश्चा᳘सुराश्चोभ᳘ये प्राजापत्या᳘ ऽअस्पर्द्धन्त ते᳘ ह स᳘र्व्व ऽएव व्व᳘नस्प᳘तयो᳘ ऽसुरानभ्यु᳘पेयुरुदुम्ब᳘रो हैव᳘ देवान्न᳘ जहौ ते᳘ देवा ऽअ᳘सुराञ्जित्वा ते᳘षां व्व᳘नस्प᳘तीनवृञ्जत॥  
## ०३
ते᳘ होचुः॥  
(र्ह᳘) ह᳘न्त᳘ यैषु व्व᳘नस्प᳘तिषूर्ग्यो र᳘स ऽउदुम्ब᳘रे तं द᳘धाम ते य᳘द्यपक्रा᳘मेयुर्यात᳘यामा ऽअ᳘पक्रामेयुर्य᳘था धेनु᳘र्दुग्धा य᳘था ऽनड्वा᳘नूहिवानि᳘ति त᳘द्यैषु व्वनस्प᳘तिषूर्ग्यो र᳘स ऽआ᳘सीदुदुम्ब᳘रे त᳘मदधुस्त᳘यैत᳘दूर्जा स᳘र्व्वान्व᳘नस्प᳘तीन्प्र᳘ति पच्यते त᳘स्मात्स᳘ सर्व्व᳘दा ऽऽर्द्रः᳘ सर्व्वदा᳘ क्षीरी त᳘देतत्स᳘र्व्वम᳘न्नं य᳘दुदुम्ब᳘रः स᳘र्व्वे व्व᳘नस्प᳘तयः स᳘र्व्वेणै᳘वैनमेतद᳘न्नेन प्रीणाति स᳘र्व्वैर्व्व᳘नस्प᳘तिभिः स᳘मिन्द्धे॥  
## ०४
परम᳘स्याः पराव᳘त ऽइ᳘ति॥  
या᳘ परमा᳘ परावदि᳘त्येत᳘द्रोहि᳘दश्व ऽइहा᳘गही᳘ति रो᳘हितो हाग्नेर᳘श्वः पुरी᳘ष्यः [[???]] पुरुप्रिय ऽइ᳘ति पश᳘व्यो बहुप्रिय ऽइ᳘त्येतद᳘ग्ने त्वं᳘ तरा मृ᳘ध ऽइत्य᳘ग्ने त्वं᳘ तर स᳘र्व्वान्पाप्म᳘न ऽइ᳘त्येतत् [[???]]॥  
## ०५
(द) अथा᳘परशुवृक्णमा᳘दधाति॥  
जा᳘यत ऽएष᳘ ऽएतद्य᳘च्चीय᳘ते स᳘ ऽएष स᳘र्व्वस्मा ऽअ᳘न्नाय जायत ऽएतद्वे᳘कम᳘न्नं यद᳘परशुवृक्णं ते᳘नैनमेत᳘त्प्रीणाति य᳘दग्ने का᳘निका᳘नि चिदा᳘ ते दा᳘रूणि दध्म᳘सि॥ स᳘र्व्वं त᳘दस्तु ते घृतं त᳘ज्जुयस्व यविष्ठ्ये᳘ति य᳘थैव य᳘जुस्त᳘था ब᳘न्धुस्तद्यत्किञ्चा᳘परशुवृक्णं त᳘दस्मा ऽएत᳘त्स्वद᳘यति त᳘दस्मा ऽअ᳘न्नं कृत्वा᳘ ऽपिदधाति॥  
## ०६
(त्य᳘) अ᳘थाधःशयमा᳘दधाति॥  
जा᳘यत ऽएष᳘ ऽएतद्य᳘च्चीय᳘ते स᳘ ऽएष स᳘र्व्वस्मा ऽअ᳘न्नाय जायत ऽएतद्वे᳘कम᳘न्नं य᳘दधःशयं ते᳘नैनमेत᳘त्प्रीणाति यद᳘त्त्युपजि᳘ह्विका य᳘द्वम्रो᳘ ऽअतिस᳘र्पती᳘त्युपजि᳘ह्विका वा हि तद᳘त्ति व्वम्रो व्वा᳘ ऽतिसर्पति स᳘र्व्वं त᳘दस्तु ते घृतं त᳘ज्जुषस्व यविष्ठ्ये᳘ति य᳘थैव य᳘जुस्त᳘था ब᳘न्धुस्तद्यत्कि᳘ञ्चाधःशयं तदस्मा ऽएत᳘त्स्वद᳘यति [[???]] त᳘दस्मा ऽअ᳘न्नं कृत्वा᳘ ऽपिदधाति॥  
## ०७
(त्य᳘) अ᳘थैता ऽउ᳘त्तराः पा᳘लाश्यो भवन्ति॥  
ब्र᳘ह्म वै᳘ पलाशो ब्र᳘ह्मणै᳘वैनमेतत्स᳘मिन्द्धे य᳘द्वेव पा᳘लाश्यः सो᳘मो वै᳘ पलाश᳘ ऽए᳘षो ह परमा᳘ ऽऽहुतिर्य᳘त्सोमाहुतिस्ता᳘मस्मिन्नेत᳘ज्जुहीति त᳘यैनमेतत्प्रीणाति [[???]]॥  
## ०८
(त्य᳘) अ᳘हरहर᳘प्रयावं भ᳘रन्त ऽइ᳘ति॥  
(त्य᳘) अ᳘हरहर᳘मत्ता ऽआह᳘रन्त इ᳘त्येतद᳘श्वायेव ति᳘ष्ठते घास᳘मस्मा ऽइ᳘ति यथा᳘ ऽश्वाय ति᳘ष्ठते घासमि᳘त्येत᳘द्रायस्पो᳘षेण स᳘मिषा म᳘दन्त ऽइ᳘ति रय्या᳘ च पो᳘षेण च स᳘मिषा म᳘दन्त ऽइ᳘त्येतद᳘ग्ने मा᳘ ते प्र᳘तिवेशा रिषामे᳘ति य᳘थै᳘वास्य प्र᳘तिवेशो न रि᳘ष्येदेव᳘मेत᳘दाह॥  
## ०९
ना᳘भा पृथिव्याः᳘ समिधाने᳘ ऽअग्नावि᳘ति॥  
(त्ये) एषा᳘ ह ना᳘भिः पृथिव्यै य᳘त्रैष᳘ ऽएत᳘त्समिध्य᳘ते रायस्पो᳘षाय बृहते᳘ हवामह ऽइ᳘ति रय्यै᳘ च पो᳘षाय च बृहते᳘ हवामह ऽइ᳘त्येत᳘दिरम्मदमिती᳘रया᳘ ह्येष᳘ मत्तो᳘ बृह᳘दुक्थमि᳘ति बृह᳘दुक्थो᳘ ह्येष य᳘जत्रमि᳘ति यज्ञि᳘यमि᳘त्येतज्जे᳘तारमग्निं पृ᳘तनासु सासहिमि᳘ति जे᳘ता᳘ ह्यग्निः [[???]] पृ᳘तना ऽउ सासहिः [[???]]॥  
## १०
याः से᳘ना ऽअभी᳘त्वरीः॥  
(र्द᳘) द᳘ᳫँ᳘ष्ट्राभ्यां मलि᳘म्लून्ये ज᳘नेषु मलि᳘म्लवो यो᳘ ऽअस्म᳘भ्यमरातीयाद्य᳘श्च नो द्वे᳘षते ज᳘नः॥ नि᳘न्दाद्यो᳘ ऽअस्मान्धि᳘प्साच्च स᳘र्व्वं तं᳘ मस्मसा᳘ कुर्व्वि᳘ति॥  
## ११
(त्ये) एतद्वै᳘ देवाः [[???]]॥  
(०) य᳘श्चैनान᳘द्वेड्यञ्चा᳘द्विषुस्त᳘मस्मा ऽअ᳘न्नं कृत्वा᳘ ऽप्यदधुस्ते᳘नैनमप्रीणन्न᳘न्नम᳘हैतस्या᳘भवद᳘दहदु देवा᳘नां पाप्मा᳘नं त᳘थै᳘वैतद्य᳘जमानो य᳘श्चैनं द्वे᳘ष्टि यं᳘ च द्वे᳘ष्टि त᳘मस्मा ऽअ᳘न्नं कृत्वा᳘ ऽपिदधाति ते᳘नैनं प्रीणात्य᳘न्नम᳘हैत᳘स्य भ᳘वति द᳘हत्यु य᳘जमानस्य पाप्मा᳘नम्॥  
## १२
(न्ता᳘) ता᳘ ऽएता ऽए᳘कादशा᳘दधाति॥  
(त्य᳘) अ᳘क्षत्रियस्य वा᳘ ऽपुरोहितस्य वा᳘ ऽसर्व्वं वै तद्यदे᳘कादशा᳘सर्व्वं तद्यद᳘क्षत्रियो वा᳘ ऽपुरोहितो वा॥  
## १३
द्वा᳘दश क्षत्रि᳘यस्य वा पुरो᳘हितस्य वा॥  
स᳘र्व्वं वै तद्यद्द्वा᳘दश स᳘र्व्वं तद्य᳘त्क्षत्रि᳘यो वा पुरो᳘हितो वा॥  
## १४
स᳘ पुरो᳘हितस्या᳘दधाति॥  
स᳘ᳫँ᳘शितम्मे ब्र᳘ह्म स᳘ᳫँ᳘शितं व्वी᳘र्यं [[???]] ब᳘लम्॥ स᳘ᳫँ᳘शितं क्षत्रं᳘ जिष्णु य᳘स्याहम᳘स्मि पुरो᳘हित ऽइ᳘ति त᳘दस्य ब्र᳘ह्म च क्षत्रं᳘ च स᳘ᳫँ᳘श्यति॥  
## १५
(त्य᳘) अ᳘थ क्षत्रि᳘यस्य॥  
(स्यो᳘) उ᳘देषां बाहू᳘ ऽअतिरमुद्व᳘र्च्चो ऽअ᳘थो ब᳘लम्॥ क्षिणो᳘मि ब्र᳘ह्मणा ऽमि᳘त्रानु᳘न्नयामि स्वा᳘ २ँ॥ ऽअहमि᳘ति य᳘थैव᳘ क्षिणुया᳘दमि᳘त्रानुन्न᳘येत्स्वा᳘नेव᳘मेत᳘दाहोभे᳘ त्वे᳘वैते ऽआ᳘दध्यादयं वा᳘ ऽअग्निर्ब्र᳘ह्म च क्षत्रं᳘ चेम᳘मे᳘वैत᳘दग्नि᳘मेता᳘भ्यामुभा᳘भ्याᳫँ᳭ स᳘मिन्द्धे ब्र᳘ह्मणा च क्षत्रे᳘ण च॥  
## १६
तास्त्र᳘योदश स᳘म्पद्यन्ते॥  
त्र᳘योदश मा᳘साः संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतद᳘न्नेन प्रीणाति॥  
## १७
प्रादेशमा᳘त्र्यो भवन्ति॥  
प्रादेशमात्रो वै ग᳘र्भो व्वि᳘ष्णुर᳘न्नमेत᳘दात्म᳘सम्मितेनै᳘वैनमेतद᳘न्नेन प्रीणाति य᳘दु वा᳘ ऽआत्म᳘सम्मितम᳘न्नं त᳘दवति तन्न᳘ हिनस्ति यद्भू᳘यो हिन᳘स्ति तद्यत्क᳘नीयो न त᳘दवति ति᳘ष्ठन्ना᳘दधाति त᳘स्योप᳘रि ब᳘न्धुः स्वाहाकारे᳘ण रे᳘तो वा᳘ ऽइद᳘ᳫँ᳘ सिक्त᳘मय᳘मग्निस्त᳘स्मिन्य᳘त्काष्ठान्य᳘स्वाहाकृतान्यभ्यादध्या᳘द्धिᳫँस्या᳘द्धैनं ता य᳘त्समि᳘धस्ते᳘न ना᳘हुतयो य᳘दु स्वाहाकारे᳘ण तेना᳘न्नम᳘न्नᳫँ᳭ हि᳘ स्वाहाकारस्त᳘थो हैनं न᳘ हिनस्ति॥  
