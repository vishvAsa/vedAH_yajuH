+++
title = "४"

+++
## ०१
अ᳘थ व्विष्णुक्रमा᳘न्क्रान्त्वा᳘॥  
व्वात्सप्रे᳘णोपस्थाया᳘स्तमित ऽआदित्ये भ᳘स्मैव᳘ प्रथममु᳘द्वपत्येतद्वा᳘ ऽएनमेतेना᳘न्नेन प्रीणात्येता᳘भिः समि᳘द्भिस्तस्या᳘न्नस्य जग्ध᳘स्यैष᳘ पाप्मा᳘ सीदति भ᳘स्म ते᳘नैनमेतद्व्या᳘वर्त्तयति त᳘स्मिन्न᳘पहतपाप्मन्वा᳘चं व्वि᳘सृजते व्वा᳘चं व्विसृ᳘ज्य समि᳘धमा᳘दधाति रा᳘त्र्या ऽए᳘वैनमेतद᳘न्नेन प्रीणाति रा᳘त्रीᳫँ᳭ रात्रीम᳘प्रयावं भ᳘रन्त ऽइ᳘ति त᳘स्योक्तो ब᳘न्धू रा᳘त्र्या ऽए᳘वैताम᳘रिष्टिᳫँ᳭ स्वस्तिमा᳘शास्ते तद्यत्किञ्चा᳘तो रा᳘त्र्योपसमाद᳘धात्या᳘हुतिकृतᳫँ᳭ है᳘वास्मै त᳘दुपसमा᳘दधाति॥  
## ०२
(त्य᳘) अ᳘थ प्रातरु᳘दित ऽआदित्ये [[???]]॥  
भ᳘स्मैव᳘ प्रथममुद्वपत्येतद्वा᳘ ऽएनमेतेना᳘न्नेन [[???]] प्रीणात्येत᳘या समि᳘धा य᳘च्च रा᳘त्र्योपसमाद᳘धाति तस्या᳘न्नस्य जग्ध᳘स्यैष᳘ पाप्मा᳘ सीदति भ᳘स्म ते᳘नैनमेतद्व्या᳘वर्त्तयति त᳘स्मिन्न᳘पहतपाप्मन्वा᳘चं व्वि᳘सृजते व्वा᳘चं विसृ᳘ज्य समि᳘धमा᳘दधात्य᳘ह्न ऽए᳘वैनमेतद᳘न्नेन प्रीणात्य᳘हरहर᳘प्रयावं भ᳘रन्त ऽइ᳘ति त᳘स्योक्तो ब᳘न्धुर᳘ह्न ऽए᳘वैताम᳘रिष्टिᳫँ᳭ स्वस्तिमा᳘शास्ते तद्यत्किञ्चातो᳘ ऽह्नोपसमाद᳘धात्या᳘हुतिकृतᳫँ᳭ है᳘वास्मै त᳘दुपसमा᳘दधाति॥  
## ०३
(त्य) अहोरात्रे वा᳘ ऽअभिव᳘र्तमाने [[???]] संव्वत्सर᳘माप्नुतः संव्वत्सर᳘ ऽइदᳫँ᳭ स᳘र्व्वमाह्णायै᳘वैताम᳘रिष्टिᳫँ᳭ स्वस्तिमा᳘शास्ते॥  
## ०४
(स्ते᳘ ऽथ) अ᳘थ य᳘दा ऽस्मै व्रतं᳘ प्रय᳘च्छन्ति॥  
(न्त्य᳘) अ᳘थ व्व्रते न्य᳘ज्य समि᳘धमा᳘दधाति न᳘ व्व्रते न्यञ्ज्यादि᳘त्यु [[???]] है᳘क ऽआहुरा᳘हुतिं त᳘ज्जुहुयाद᳘नवकॢप्तं वै तद्य᳘द्दीक्षित ऽआ᳘हुतिं जुहुयादि᳘ति॥  
## ०५
स वै᳘ न्यञ्ज्यादेव [[???]]॥  
दै᳘वो वा᳘ ऽअस्यैष᳘ ऽआत्मा᳘ मानुषो ऽयᳫँ᳭ [[???]] स यन्न᳘ न्यञ्ज्यान्न᳘ हैतं दै᳘वमात्मा᳘नं प्रीणीयाद᳘थ य᳘न्न्यन᳘क्ति त᳘थो हैतं दै᳘वमात्मा᳘नं प्रीणाति सा य᳘त्समित्ते᳘न ना᳘हुतिर्य᳘दु व्व्रते᳘ न्यक्ता तेना᳘न्नम᳘न्नᳫँ᳭ हि᳘ व्रतम् [[???]]॥  
## ०६
(ᳫँ᳭) स वै᳘ समि᳘धमाधाया᳘थ व्व्रतयति॥  
दै᳘वो वा᳘ ऽअस्यैष᳘ ऽआत्मा᳘ मानु᳘षो ऽयं᳘ देवा᳘ ऽउ वा ऽअग्रे᳘ ऽथ मनु᳘ष्यास्त᳘स्मात्समि᳘धमाधाया᳘थ व्व्रतयति॥  
## ०७
(त्य᳘) अ᳘न्नपते᳘ ऽन्नस्य नो देहीति [[???]]॥  
(त्य᳘) अ᳘शनपते᳘ ऽशनस्य नो देही᳘त्येत᳘दनमीव᳘स्य शुष्मि᳘ण ऽइ᳘त्यनशनाय᳘स्य शुष्मि᳘ण ऽइ᳘त्येतत्प्र᳘प्र दाता᳘रं तारिष ऽइ᳘ति य᳘जमानो वै᳘ दाता प्र य᳘जमानं तारिष ऽइ᳘त्येतदू᳘र्जं धेहि द्विप᳘दे च᳘तुष्पद ऽइ᳘त्याशि᳘षमा᳘शास्ते᳘ य᳘दु भिन्ना᳘यै प्रा᳘यश्चित्तिमाहो᳘त्तरस्मिंस्त᳘दन्वाख्या᳘न ऽइ᳘ति॥  
## ०८
य᳘द्ये᳘षोखा᳘ भिद्ये᳘त॥  
या᳘ ऽभिन्ना न᳘वा स्था᳘ल्युरुबिली स्यात्त᳘स्यामेनं पर्या᳘वपेदा᳘र्च्छति वा᳘ ऽए᳘षोखा या᳘ भिद्यते᳘ ऽनार्तो वा ऽइयं᳘ देवता᳘ ऽनार्त्तायामिमम᳘नार्तं ब्बिभराणी᳘ति त᳘त्रोखा᳘यै कपा᳘लं पुर᳘स्तात्प्रा᳘स्यति त᳘थो हैष᳘ ऽएत᳘स्यै स्वा᳘यै यो᳘नेर्न᳘ च्यवते॥  
## ०९
(ते᳘ ऽथ) अ᳘थ मृ᳘दमात्दृ᳘त्य॥  
(त्यो) उखां᳘ चोपशयां᳘ च पिष्ट्वा᳘ सᳫँ᳭सृ᳘ज्योखां᳘ करोत्येत᳘यै᳘वावृता᳘ ऽनुपहरन्य᳘जुस्तूष्णी᳘मेव᳘ पक्त्वा᳘ पर्या᳘वपति कर्मणि᳘रेव त᳘त्र प्रा᳘यश्चित्तिः पु᳘नस्तत्कपा᳘लमुखा᳘यामुपसम᳘स्योखां᳘ [[???]] चोपशयां᳘ च पिष्ट्वा᳘ सᳫँ᳭सृ᳘ज्य नि᳘दधाति प्रा᳘यश्चित्तिभ्यः॥  
## १०
(भ्यो᳘ ऽथ) अ᳘थ य᳘द्येष ऽउ᳘ख्यो ऽग्नि᳘रनुग᳘च्छेत्॥  
(द्गा᳘) गा᳘र्हपत्यं वाव स᳘ गच्छति गा᳘र्हपत्याद्धि स आ᳘त्दृतो भ᳘वति गा᳘र्हपत्यादे᳘वैनं प्रा᳘ञ्चमुद्धृ᳘त्योपसमाधा᳘योखां प्र᳘व्वृञ्ज्यादेत᳘यै᳘वाव्वृता᳘ ऽनुपहरन्य᳘जुस्तूष्णी᳘मेव तां᳘ य᳘दा ऽग्नि᳘रारो᳘हति॥  
## ११
(त्य᳘) अ᳘थ प्रा᳘यश्चित्ती करोति॥  
स᳘र्व्वेभ्यो वा᳘ ऽएष᳘ ऽएतं का᳘मेभ्य ऽआ᳘धत्ते तद्य᳘दे᳘वास्या᳘त्र का᳘मानां व्यवच्छिद्य᳘ते ऽग्नाव᳘नुगते त᳘दे᳘वैतत्स᳘न्तनोति स᳘न्दधात्युभे प्रा᳘यश्चित्ती करोत्यध्वरप्रायश्चित्तिं᳘ चाग्निप्रायश्चित्तिं᳘ चाध्वर᳘स्य पू᳘र्व्वाम᳘थाग्नेस्त᳘स्योक्तो ब᳘न्धुः॥  
## १२
स᳘ समिधा᳘ ऽऽज्यस्योपहत्य [[???]]॥  
(त्या᳘) आ᳘सीन ऽआ᳘हुतिं जुहोति व्विश्व᳘कर्मणे स्वाहेत्य᳘थोपोत्था᳘य समि᳘धमा᳘दधाति पु᳘नस्त्वा ऽऽदित्या᳘ रुद्रा व्व᳘सवः स᳘मिन्धतां पु᳘नर्ब्रह्म᳘णो व्वसुनीथ यज्ञैरि᳘त्येता᳘स्त्वा देव᳘ताः पु᳘नः स᳘मिन्धतामि᳘त्येत᳘द्घृते᳘न त्वं᳘ त᳘न्वं [[???]] व्वर्द्धयस्व सत्याः᳘ सन्तु य᳘जमानस्य का᳘मा ऽइ᳘ति घृतेना᳘ह त्वं᳘ त᳘न्वं व्वर्द्ध᳘यस्व ये᳘भ्य ऽउ त्वां का᳘मेभ्यो य᳘जमान ऽआ᳘धत्त᳘ ते ऽस्य स᳘र्व्वे सत्याः᳘ सन्त्वि᳘त्येतत् [[???]]॥  
## १३
(द᳘) अ᳘थ य᳘दि गा᳘र्हपत्यो ऽनुग᳘च्छेत्॥  
(द) अर᳘णी व्वाव स᳘ गच्छत्यर᳘णिभ्याᳫँ᳭ हि स ऽआ᳘त्दृतो भ᳘वत्यर᳘णिभ्यामे᳘वैनं मथि᳘त्वोपसमाधा᳘य प्रा᳘यश्चित्ती करोति॥  
## १४
(त्य᳘) अ᳘थ य᳘दि प्र᳘सुत ऽआहवनी᳘यो ऽनुग᳘च्छेत्॥  
(द्गा᳘) गा᳘र्हपत्यं वाव स᳘ गच्छति गा᳘र्हपत्याद्धि स ऽआ᳘त्दृतो भ᳘वति गा᳘र्हपत्यादे᳘वैनं प्रा᳘ञ्चᳫँ᳭ साङ्काशिने᳘न त्दृ᳘त्वोपसमाधा᳘य प्रा᳘यश्चित्ती करोति यस्त᳘स्मिन्का᳘ले ऽध्वरः स्यात्ता᳘मध्वरप्रायश्चित्तिं᳘ कुर्या᳘त्समान्य᳘ग्निप्रायश्चित्तिः [[???]]॥  
## १५
(र᳘) अ᳘थ य᳘द्याग्नीध्री᳘यो ऽनुग᳘च्छेत्॥  
(द्गा᳘) गा᳘र्हपत्यं वाव स᳘ गच्छति गा᳘र्हपत्याद्धि स ऽआ᳘त्दृतो भ᳘वति गा᳘र्हपत्यादे᳘वैनं प्रा᳘ञ्चमु᳘त्तरेण स᳘दो त्दृ᳘त्वोपसमाधा᳘य प्रा᳘यश्चित्ती करोत्य᳘थ य᳘दि गा᳘र्हपत्यो ऽनुग᳘च्छेत्त᳘स्योक्तो ब᳘न्धुः॥  
