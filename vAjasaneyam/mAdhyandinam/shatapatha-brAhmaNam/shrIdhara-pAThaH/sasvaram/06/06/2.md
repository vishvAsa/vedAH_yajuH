+++
title = "२"

+++
## ०१
तां ति᳘ष्ठन्प्र᳘वृणक्ति॥ 
(क्ती) इमे वै᳘ लोका᳘ ऽउखा ति᳘ष्ठन्तीव वा᳘ ऽइमे᳘ लोका ऽअ᳘थो ति᳘ष्ठन्वै᳘ व्वीर्य᳘वत्तरः॥  
## ०२
(ऽ) उ᳘दङ्प्राङ्ति᳘ष्ठन्॥  
(न्नु) उ᳘दङ्वै प्राङ्ति᳘ष्ठन्प्रजा᳘पतिः प्र᳘जा ऽअसृजत॥  
## ०३
य᳘द्वेवो᳘दङ्प्राङ्ति᳘ष्ठन्॥  
(न्ने) एषा᳘ होभ᳘येषां देवमनुष्या᳘णां दिग्यदु᳘दीची प्रा᳘ची॥  
## ०४
य᳘द्वेवो᳘दङ्प्राङ्ति᳘ष्ठन्॥  
(न्ने) एत᳘स्याᳫँ᳭ ह दिशि᳘ स्वर्ग᳘स्य लोक᳘स्य द्वा᳘रं त᳘स्मादु᳘दङ्प्राङ्ति᳘ष्ठन्ना᳘हुतीर्जुहोत्यु᳘दङ्प्राङ्ति᳘ष्ठन्द᳘क्षिणा नयति द्वा᳘रैव त᳘त्स्वर्ग᳘स्य लोक᳘स्य व्वित्तं प्र᳘पादयति॥  
## ०५
मा सु᳘ भित्था मा सु᳘ रिष ऽइ᳘ति॥  
य᳘थैव य᳘जुस्त᳘था ब᳘न्धुर᳘म्ब धृष्णु [[???]] व्वीर᳘यस्व स्वि᳘ति यो᳘षा वा᳘ ऽउ᳘खा ऽम्बे᳘ति वै यो᳘षाया ऽआम᳘न्त्रण᳘ᳫँ᳘ [[???]] स्विव व्वीरयस्वाग्नि᳘श्चेदं᳘ करिष्यथ ऽइ᳘त्यग्नि᳘श्च᳘ ह्येत᳘त्करिष्य᳘न्तौ भ᳘वतः॥  
## ०६
(तो) दृ᳘ᳫँ᳘हस्व देवि पृथिवि स्वस्त᳘य ऽइ᳘ति॥  
य᳘थैव य᳘जुस्त᳘था ब᳘न्धुरासुरी᳘ माया᳘ स्वध᳘या कृता ऽसी᳘ति प्राणो वा ऽअ᳘सुस्त᳘स्यैषा᳘ माया᳘ स्वध᳘या कृता जु᳘ष्टं देवे᳘भ्य ऽइद᳘मस्तु हव्यमि᳘ति या᳘ ऽए᳘वैत᳘स्मिन्नग्नावा᳘हुतीर्होष्यन्भ᳘वति ता᳘ ऽएत᳘दाहा᳘थो ऽए᳘वैव᳘ हव्यम᳘रिष्टा त्वमु᳘दिहि यज्ञे᳘ ऽअस्मिन्नि᳘ति य᳘थैवा᳘रिष्टा᳘ ऽनार्तैत᳘स्मिन्यज्ञ᳘ ऽउदिया᳘देव᳘मेत᳘दाह॥  
## ०७
द्वा᳘भ्यां प्र᳘वृणक्ति॥  
द्विपाद्य᳘जमानो य᳘जमानो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनामेतत्प्र᳘वृणक्ति गायत्र्या᳘ च त्रिष्टु᳘भा च प्राणो᳘ गाय᳘त्र्यात्मा᳘ त्रिष्टु᳘बेता᳘वान्वै᳘ पशुर्या᳘वान्प्राण᳘श्चात्मा᳘ च तद्या᳘वान्पशुस्ता᳘वतै᳘वैनामेतत्प्र᳘वृणक्त्य᳘थो ऽअग्निर्व्वै᳘ गायत्री᳘न्द्रस्त्रिष्टु᳘बैन्द्रा᳘ग्नो ऽग्निर्या᳘वानग्निर्या᳘वत्यस्य [[???]] मा᳘त्रा ता᳘वतै᳘वैनामेतत्प्र᳘वृणक्तीन्द्राग्नी वै स᳘र्व्वे देवाः᳘ सर्व्वदेव᳘त्यो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनामेतत्प्र᳘वृणक्ति त᳘योः सप्त᳘ पदा᳘नि सप्त᳘चितिको ग्निः᳘ सप्त᳘ ऽर्त्त᳘वः संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वत्त᳘द्भवति॥  
## ०८
तां᳘ य᳘दा ऽग्निः᳘ सन्त᳘पति॥  
(त्य᳘) अ᳘थैनामर्चिरा᳘रोहति यो᳘षा वा᳘ ऽउखा व्वृ᳘षा ऽग्निस्त᳘स्माद्यदा व्वृ᳘षा यो᳘षाᳫँ᳭ सन्त᳘पत्य᳘थास्याᳫँ᳭ रे᳘तो दधाति॥  
## ०९
तद्धै᳘के॥  
य᳘दि चिर᳘मर्चि᳘रारो᳘हत्य᳘ङ्गारानेवा᳘वपन्त्युभ᳘येनै᳘षो ऽग्निरि᳘ति न त᳘था कुर्यादस्थन्वान्वाव᳘ पशु᳘र्जायते᳘ ऽथ तं ना᳘ग्र ऽए᳘वास्थन्व᳘न्तमिव᳘ न्यृषन्ति रे᳘त ऽइवैव᳘ दधति रे᳘त उ ऽएत᳘दन᳘स्थिकं य᳘दर्चिस्त᳘स्मादेनामर्चि᳘रेवा᳘रोहेत्॥  
## १०
(त्तां) तां᳘ य᳘दा ऽर्चि᳘रारो᳘हति॥  
(त्य᳘) अ᳘थास्मिन्त्समि᳘धमा᳘दधाति रे᳘तो वा᳘ ऽएनामेतदा᳘पद्यत ऽए᳘षो ऽग्निस्त᳘स्मिन्नेताᳫँ᳭ रे᳘तसि स᳘म्भूतिं दधाति॥  
## ११
सा᳘ कार्मुकी᳘ स्यात्॥  
(द्दे) देवाश्चा᳘सुराश्चोभ᳘ये प्राजापत्या᳘ ऽअस्पर्द्धन्त ते᳘ देवा᳘ ऽअग्निम᳘नीकं कृत्वा᳘ ऽसुरान᳘भ्यायंस्त᳘स्यार्चि᳘षः प्र᳘गृहीतस्या᳘सुरा ऽअ᳘ग्रं प्रा᳘वृश्चंस्त᳘दस्यां प्र᳘त्यतिष्ठत्स᳘ कृमु᳘को ऽभवत्त᳘स्मात्स᳘ स्वादू र᳘सो हि त᳘स्मादु लो᳘हितो ऽचिर्हि स᳘ ए᳘षो ऽग्नि᳘रेव य᳘त्कृमु᳘को ऽग्नि᳘मे᳘वास्मिन्नेतत्स᳘म्भूतिं दधाति॥  
## १२
प्रादेशमात्री᳘ भवति॥  
प्रादेशमात्रो वै ग᳘र्भो व्वि᳘ष्णुरात्म᳘सम्मितामे᳘वास्मिन्नेतत्स᳘म्भूतिं दधाति॥  
## १३
घृते᳘ न्युत्ता भवति॥  
(त्य) अग्निर्य᳘स्यै यो᳘नेर᳘सृज्यत तस्यै घृतमु᳘ल्बमासीत्त᳘स्मात्त᳘त्प्रत्यु᳘द्दीप्यत ऽआत्मा ह्यस्यैष [[???]] त᳘स्मात्त᳘स्य न भ᳘स्म भवत्या᳘त्मैव त᳘दात्मा᳘नम᳘प्येति न वा ऽउ᳘ल्बं ग᳘र्भᳫँ᳭ हिनस्त्य᳘हिᳫँ᳭साया ऽउ᳘ल्बाद्वै जा᳘यमानो जायत ऽउ᳘ल्बाज्जा᳘यमानो जायाता ऽइ᳘ति॥  
## १४
तामा᳘दधाति᳘॥  
द्र्वन्नः सर्पि᳘रासुतिरि᳘ति दा᳘र्व्वन्नः सर्पि᳘रशन ऽइ᳘त्येत᳘त्प्रत्नो हो᳘ता व्व᳘रेण्य ऽइ᳘ति सनात᳘नो हो᳘ता व᳘रेण्य ऽइ᳘त्येतत्स᳘हसस्पुत्रो ऽअ᳘द्भुत ऽइ᳘ति ब᳘लं वै स᳘हो ब᳘लस्य पुत्रो᳘ ऽद्भुत ऽइ᳘त्येतत्ति᳘ष्ठन्ना᳘दधाति स्वाहाकारे᳘ण त᳘स्योप᳘रि ब᳘न्धुः॥  
## १५
(स्त) तद्वा᳘ ऽआ᳘त्मै᳘वोखा [[???]]॥  
यो᳘निर्मु᳘ञ्जाः शणा᳘ जरायू᳘ल्बं घृतं ग᳘र्भः समित् [[???]]॥  
## १६
(द्बा᳘) बा᳘ह्योखा भ᳘वति॥  
(त्य᳘) अ᳘न्तरे मु᳘ञ्जा बा᳘ह्यो᳘ ह्यात्मा᳘ ऽन्तरा यो᳘निर्बा᳘ह्ये मु᳘ञ्जा भ᳘वन्त्य᳘न्तरे शणा बा᳘ह्या हि यो᳘निर᳘न्तरं जरा᳘यु बा᳘ह्ये शणा भ᳘वन्त्य᳘न्तरं घृतं बा᳘ह्यᳫँ᳭ हि᳘ जराय्व᳘न्तरमु᳘ल्बं बा᳘ह्यं घृतं भ᳘वत्य᳘न्तरा समिद्बा᳘ह्यᳫँ᳭ ह्यु᳘ल्बम᳘न्तरो ग᳘र्भ ऽएते᳘भ्यो वै जा᳘यमानो जायते ते᳘भ्य ऽए᳘वैनमेत᳘ज्जनयति॥  
