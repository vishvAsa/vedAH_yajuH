+++
title = "३"

+++
## ०१
प्रजा᳘पतिर्वा᳘ ऽइदम᳘ग्र ऽआसीत्॥  
(दे᳘) ए᳘क एव᳘ सो ऽकामयत स्यां प्र᳘जायेये᳘ति᳘ सो ऽश्राम्यत्स त᳘पो ऽतप्यत त᳘स्माच्छ्रान्ता᳘त्तेपानादा᳘पो ऽसृज्यन्त त᳘स्मात्पु᳘रुषात्तप्तादा᳘पो जायन्ते॥  
## ०२
(न्त ऽ) आ᳘पो ऽब्रुव᳘न्॥  
(न्क्व) क्व व्वयं᳘ भवामे᳘ति त᳘प्यध्वमि᳘त्यब्रवीत्ता᳘ ऽअतप्यन्त ताः फे᳘नमसृजन्त त᳘स्मादपां᳘ तप्ता᳘नां फे᳘नो जायते॥  
## ०३
फे᳘नो ऽब्रवी᳘त्॥  
(त्क्वा) क्वाहं᳘ भवानी᳘ति त᳘प्यस्वे᳘त्यब्रवी᳘त्सो ऽतप्यत स मृ᳘दमसृजतैतद्वै फे᳘नस्तप्यते य᳘द᳘प्स्वावे᳘ष्टमानः प्ल᳘वते स᳘ य᳘दोपहन्य᳘ते मृ᳘देव᳘ भवति॥  
## ०४
मृ᳘दब्रवी᳘त्॥  
(त्क्वा) क्वाहं᳘ भवानी᳘ति त᳘प्यस्वे᳘त्यब्रवी᳘त्सा ऽतप्यत सा सि᳘कता ऽअसृजतैतद्वै मृ᳘त्तप्यते य᳘देनां विकृष᳘न्ति त᳘स्माद्यद्य᳘पि सु᳘मार्त्स्नं व्विकृष᳘न्ति सैकत᳘मिवैव᳘ भवत्येता᳘वन्नु तद्य᳘त्क्वाहं᳘ भवानि᳘ क्वाहं᳘ भवानी᳘ति॥  
## ०५
सि᳘कताभ्यः श᳘र्करा ऽमसृजत॥  
त᳘स्मात्सि᳘कताः श᳘र्करै᳘वान्ततो᳘ भवति श᳘र्कराया ऽअ᳘श्मानं त᳘स्माच्छ᳘र्करा᳘श्मै᳘वान्ततो᳘ भवत्य᳘श्मनो᳘ ऽयस्त᳘स्माद᳘श्मनो᳘ ऽयो धमन्त्य᳘यसो हि᳘रण्यं त᳘स्माद᳘यो बहुध्मातᳫँ᳭ हि᳘रण्यसंकाशमिवैव᳘ भवति॥  
## ०६
तद्य᳘दसृज्यता᳘क्षरत्॥ 
(त्त) तद्यद᳘क्षरत्त᳘स्मादक्ष᳘रं य᳘दष्टौ कृत्वो᳘ ऽक्षर᳘त्सै᳘वाष्टा᳘क्षरा गाय᳘त्र्यभवत् [[???]]॥  
## ०७
(द᳘) अ᳘भूद्वा᳘ ऽइयं᳘ प्रतिष्ठे᳘ति॥  
तद्भृ᳘मिरभवत्ता᳘मप्रथयत्सा᳘ पृथि᳘व्यभवत्त᳘स्यामस्यां᳘ [[???]] प्रतिष्ठा᳘यां भूता᳘नि च भूता᳘नां च प᳘तिः संव्वत्सरा᳘यादीक्षन्त भूता᳘नां प᳘तिर्गृह᳘पतिरा᳘सीदुषाः प᳘त्नी॥  
## ०८
तद्या᳘नि ता᳘नि भूता᳘नि॥  
(न्यृ) ऋत᳘वस्ते᳘ ऽथ यः स᳘ भूता᳘नां प᳘तिः संव्वत्सरः सो᳘ ऽथ या᳘ सोषाः प᳘त्न्यौषसी सा ता᳘नीमा᳘नि भूता᳘नि च भूता᳘नां च प᳘तिः संव्वत्सर᳘ ऽउष᳘सि रे᳘तो ऽसिञ्चन्त्स᳘ संव्वत्सरे᳘ कुमा᳘रो ऽजायत᳘ सो ऽरोदीत्॥  
## ०९
(त्तं᳘) तं᳘ प्रजा᳘पतिरब्रवीत्॥  
(त्कु᳘) कु᳘मार कि᳘ᳫँ᳘ रोदिषि यच्छ्र᳘मात्त᳘पसो᳘ ऽधि जातो ऽसी᳘ति᳘ सो ऽब्रवीद᳘नपहतपाप्मा वा᳘ ऽअस्म्य᳘हितनामा ना᳘म मे धेही᳘ति त᳘स्मात्पुत्र᳘स्य जात᳘स्य ना᳘म कुर्यात्पाप्मा᳘नमे᳘वास्य तद᳘पहन्त्य᳘पि द्विती᳘यम᳘पि तृती᳘यमभिपूर्व्व᳘मे᳘वास्य त᳘त्पाप्मा᳘नम᳘पहन्ति॥  
## १०
त᳘मब्रवीद्रु᳘द्रो ऽसी᳘ति॥  
तद्य᳘दस्य तन्नामा᳘करोदग्निस्त᳘द्रूपमभवदग्निर्वै᳘ रुद्रो यद᳘रोदीत्त᳘स्माद्रु᳘द्रः [[???]] सो ऽब्रवीज्ज्या᳘यान्वा ऽअ᳘तो ऽस्मि धे᳘ह्येव᳘ मे नामे᳘ति॥  
## ११
त᳘मब्रवीच्छ᳘र्व्वो ऽसी᳘ति॥  
तद्य᳘दस्य तन्नामा᳘करोदा᳘पस्त᳘द्रूप᳘मभवन्ना᳘पो वै᳘ स᳘र्व्वो ऽद्भ्यो᳘ हीदᳫँ᳭ स᳘र्व्वं जा᳘यते᳘ सो ऽब्रवीज्ज्या᳘यान्वा ऽअ᳘तो ऽस्मि धे᳘ह्येव᳘ मे नामे᳘ति॥  
## १२
त᳘मब्रवीत्पशुप᳘तिरसी᳘ति॥  
तद्य᳘दस्य तन्नामा᳘करोदो᳘षधयस्त᳘द्रूप᳘मभवन्नो᳘षधयो वै᳘ पशुप᳘तिस्त᳘स्माद्यदा᳘ पश᳘व ऽओ᳘षधीर्ल᳘भन्ते᳘ ऽथ [[???]] पतीयन्ति᳘ सो ऽब्रवीज्ज्या᳘यान्वा ऽअ᳘तो ऽस्मि धे᳘ह्येव᳘ मे नामे᳘ति॥  
## १३
त᳘मब्रवीदु᳘ग्रो ऽसी᳘ति॥  
तद्य᳘दस्य तन्नामा᳘करोद्वायुस्त᳘द्रूप᳘मभवद्वायुर्वा᳘ ऽउग्रस्त᳘स्माद्यदा ब᳘लवद्वा᳘युग्रो᳘ व्वाती᳘त्याहुः᳘ सो ऽब्रवीज्ज्या᳘यान्वा ऽअ᳘तो ऽस्मि धे᳘ह्येव᳘ मे नामे᳘ति॥  
## १४
त᳘मब्रवीदश᳘निरसी᳘ति॥  
तद्य᳘दस्य तन्नामा᳘करोद्विद्युत्त᳘द्रूप᳘मभवद्विद्युद्वा᳘ ऽअश᳘निस्त᳘स्माद्यं᳘ विद्युद्ध᳘न्त्यश᳘निरबधीदि᳘त्याहुः᳘ सो ऽब्रवीज्ज्या᳘यान्वा ऽअ᳘तो ऽस्मि धे᳘ह्येव᳘ मे नामे᳘ति॥  
## १५
त᳘मब्रवीद्भ᳘वो ऽसी᳘ति॥  
तद्य᳘दस्य तन्नामा᳘करोत्पर्ज᳘न्यस्त᳘द्रूप᳘मभवत्पर्ज᳘न्यो वै᳘ भवः᳘ पर्ज᳘न्या᳘द्धीदᳫँ᳭ स᳘र्व्वं भ᳘वति᳘ सो ऽब्रवीज्ज्या᳘यान्वा ऽअ᳘तो ऽस्मि धे᳘ह्येव᳘ मे नामे᳘ति॥  
## १६
त᳘मब्रवीन्महा᳘न्दे᳘वो ऽसी᳘ति॥  
तद्य᳘दस्य तन्नामा᳘करोच्चन्द्र᳘मास्त᳘द्रूप᳘मभवत्प्रजा᳘पतिर्व्वै᳘ चन्द्र᳘माः प्रजा᳘पतिर्व्वै᳘ महा᳘न्दे᳘वः सो ऽब्रवीज्ज्या᳘यान्वा ऽअतो ऽस्मि धे᳘ह्येव᳘ मे नामे᳘ति॥  
## १७
त᳘मब्रवीदी᳘शानो ऽसी᳘ति॥  
तद्य᳘दस्य तन्नामा᳘करोदादित्यस्त᳘द्रूप᳘मभवदादित्यो वा ऽई᳘शान ऽआदित्यो ह्य᳘स्य स᳘र्व्वस्ये᳘ष्टे᳘ सो ऽब्रवीदेता᳘वान्वा᳘ ऽअस्मि मामे᳘तः परो ना᳘म धा इ᳘ति॥  
## १८
ता᳘न्येता᳘न्यष्टा᳘वग्निरूपा᳘णि॥  
कुमारो᳘ नवमः᳘ सै᳘वाग्नि᳘स्त्रिवृ᳘त्ता॥  
## १९
य᳘द्वे᳘वाष्टा᳘वग्निरूपा᳘णि॥  
(ण्य) अष्टा᳘क्षरा गायत्री त᳘स्मादाहुर्गाय᳘त्रो ऽग्निरि᳘ति᳘ सो ऽयं᳘ कुमारो᳘ रूपा᳘ण्यनुप्रा᳘विशन्न वा᳘ ऽअग्निं᳘ कुमार᳘मिव पश्यन्त्येता᳘न्ये᳘वास्य रूपा᳘णि पश्यन्त्येता᳘नि हि᳘ रूपा᳘ण्यनुप्रा᳘विशत्॥  
## २०
(त्त᳘) त᳘मेत᳘ᳫँ᳘ संव्वत्सर᳘ ऽएव᳘ चिनुया᳘त्॥  
(त्सं) संवत्सरे᳘ ऽनुब्रूयाद्द्व᳘योरि᳘त्यु है᳘क ऽआहुः संव्वत्सरे वै तद्रे᳘तो ऽसिञ्चन्त्स᳘ संव्वत्सरे᳘ कुमा᳘रो ऽजायत त᳘स्मा द्द्व᳘योरेव᳘ चिनुयाद्द्व᳘योर᳘नुब्रूयादि᳘ति संव्वत्सरे᳘ त्वेव᳘ चिनुया᳘त्संव्वत्सरे᳘ ऽनुब्रूयाद्यद्वाव रे᳘तः सिक्तं त᳘देव᳘ जायते तत्त᳘तो व्विक्रिय᳘माणमेव व्व᳘र्धमानᳫँ᳭ शेते त᳘स्मात्संव्वत्सर᳘ ऽएव᳘ चिनुया᳘त्संव्वत्सरे᳘ ऽनुब्रूयात्त᳘स्य चित᳘स्य ना᳘म करोति पाप्मा᳘न᳘मेवास्य तद᳘पहन्ति चित्र᳘नामानं करोति चि᳘त्रो ऽसी᳘ति स᳘र्व्वाणि हि᳘ चित्रा᳘ण्यग्निः [[???]]॥  
