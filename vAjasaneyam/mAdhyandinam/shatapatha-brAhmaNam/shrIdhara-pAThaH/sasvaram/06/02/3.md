+++
title = "३"

+++
## ०१
एतद्वै᳘ देवा᳘ ऽअब्रुवन्॥  
(वंश्चे) चेत᳘यध्वमि᳘ति चि᳘तिमिच्छते᳘ति वाव त᳘दब्रुवंस्ते᳘षां चेत᳘यमानानां प्रजा᳘पतिरिमां᳘ प्रथमा᳘ᳫँ᳘ स्वयमातृण्णां चि᳘तिमपश्यत्त᳘स्मात्तां᳘ प्रजा᳘पतिनो᳘पदधाति॥  
## ०२
त᳘मग्नि᳘रब्रवीत्॥  
(दु᳘) उ᳘पाहमा᳘यानी᳘ति केने᳘ति पशु᳘भिरि᳘ति तथे᳘ति पश्विष्टक᳘या ह त᳘दुवाचैषा वाव᳘ पश्विष्टका य᳘द्दूर्वेष्टका त᳘स्मात्प्रथमा᳘यै स्वयमातृण्णा᳘या ऽअ᳘नन्तर्हिता दूर्व्वेष्टको᳘पधीयते त᳘स्मादस्या ऽअ᳘नन्तर्हिता ऽओ᳘षधयो᳘ ऽनन्तर्हिताः पशवो᳘ ऽनन्तर्हितो ऽग्निर᳘नन्तर्हितो᳘ ह्येष᳘ ऽएत᳘योपै᳘त्॥  
## ०३
(त्ते) ते ऽब्रुवन्॥  
(वंश्चे) चेत᳘यध्वमेवे᳘ति चि᳘तिमिच्छते᳘ति वाव त᳘दब्रुवन्नि᳘त ऽऊर्द्ध᳘मिच्छते᳘ति ते᳘षां चेत᳘यमानानामिन्द्राग्नी᳘ च व्विश्व᳘कर्मा चान्त᳘रिक्षं द्विती᳘याᳫँ᳭ स्वयमातृण्णां चि᳘तिमपश्यंस्त᳘स्मात्ता᳘मिन्द्राग्नि᳘भ्यां च व्विश्व᳘कर्मणा चो᳘पदधाति॥  
## ०४
ता᳘न्वायु᳘रब्रवीत्॥  
(दु᳘) उ᳘पाहमा᳘यानी᳘ति केने᳘ति दिग्भिरि᳘ति तथे᳘ति दि᳘श्याभिर्ह त᳘दुवाच त᳘स्माद्द्विती᳘यायै स्वयमातृण्णा᳘या ऽअ᳘नन्तर्हिता दि᳘श्या ऽउ᳘पधीयन्ते त᳘स्मादन्त᳘रिक्षाद᳘नन्तर्हिता दिशो᳘ ऽनन्तर्हितो व्वायुर᳘नन्तर्हितो᳘ ह्येष᳘ ऽएता᳘भिरुपै᳘त्॥  
## ०५
(त्ते) ते ऽब्रुवन्॥  
(वंश्चे) चेत᳘यध्वमेवे᳘ति चि᳘तिमिच्छते᳘ति वाव त᳘दब्रुवन्नित᳘ ऊर्द्ध᳘मिच्छते᳘ति ते᳘षां चेत᳘यमानानां परमेष्ठी दि᳘वं तृती᳘याᳫँ᳭ स्वयमातृण्णां चि᳘तिमपश्यत्त᳘स्मात्तां᳘ परमेष्ठिनो᳘पदधाति॥  
## ०६
त᳘मसा᳘वादि᳘त्यो ऽब्रवीत्॥  
(दु᳘) उ᳘पाहमा᳘यानीति केने᳘ति लोकम्पृणये᳘ति तथे᳘त्येष वाव᳘ लोकम्पृ᳘णा ऽऽत्म᳘ना हैव त᳘दुवाच त᳘स्मात्तृती᳘या स्वयमातृण्णा᳘ ऽनन्तर्हिता लोकम्पृणा᳘या ऽउ᳘पधीयते त᳘स्मादसा᳘वादित्यो᳘ ऽनन्तर्हितो दिवो᳘ ऽनन्तर्हितो᳘ ह्येष᳘ ऽएत᳘योपै᳘त्॥  
## ०७
(त्त᳘) त᳘देता वाव ष᳘ड् देवताः [[???]]॥  
(ऽ) इदᳫँ᳭ स᳘र्वमभवन्य᳘दिदं किं᳘ च ते᳘ देवाश्च᳘ ऽर्षयश्चाब्रुवन्निमा वाव ष᳘ड् देव᳘ता ऽइदᳫँ᳭ स᳘र्व्वमभूवन्नु᳘प त᳘ज्जानीत य᳘था व्वय᳘मि᳘हाप्य᳘सामे᳘ति᳘ ते ऽब्रुवंश्चेत᳘यध्वमि᳘ति चि᳘तिमिच्छते᳘ति वाव त᳘दब्रुवंस्त᳘दिच्छत य᳘था व्वय᳘मि᳘हाप्य᳘सामे᳘ति ते᳘षां चेत᳘यमानानां देवा᳘ द्विती᳘यां चि᳘तिमपश्यन्नृ᳘षयश्चतुर्थी᳘म्॥  
## ०८
ते ऽब्रुवन्॥  
(न्नु᳘) उ᳘प व्वयमा᳘यामे᳘ति केने᳘ति य᳘देषु᳘ लोकेषूपे᳘ति तथे᳘ति तद्य᳘दूर्ध्वं᳘ पृथिव्या᳘ ऽअर्व्वाची᳘नमन्त᳘रिक्षात्ते᳘न देवा ऽउ᳘पायंस्त᳘देषा᳘ द्विती᳘या चि᳘तिर᳘थ य᳘दूर्ध्व᳘मन्त᳘रिक्षादर्व्वाची᳘नं दिवस्तेन᳘ ऽर्षय ऽउ᳘पायंस्त᳘देषा᳘ चतुर्थी चि᳘तिः॥  
## ०९
(स्ते) ते यद᳘ब्रुवन्॥  
(वंश्चे) चेत᳘यध्वमि᳘ति चि᳘तिमिच्छते᳘ति वाव त᳘दब्रुवन्य᳘च्चेत᳘यमाना ऽअ᳘पश्यंस्त᳘स्माच्चि᳘तयः॥  
## १०
प्रजा᳘पतिः प्रथमां चि᳘तिमपश्यत्॥  
(त्प्र) प्रजा᳘पतिरेव त᳘स्या आर्षेयं᳘ देवा᳘ द्विती᳘यां चि᳘तिमपश्यन्देवा᳘ ऽएव त᳘स्या ऽआर्षेय᳘मिन्द्राग्नी᳘ च व्विश्व᳘कर्मा च तृती᳘यां चि᳘तिमपश्यंस्त᳘ ऽएव त᳘स्या ऽआर्षेयमृ᳘षयश्चतुर्थीं चि᳘तिमपश्यन्नृ᳘षय ऽएव त᳘स्या ऽआर्षेयं᳘ परमेष्ठी᳘ पञ्चमीं चि᳘तिमपश्यत्परमे᳘ष्ठ्यैव त᳘स्या ऽआर्षेयᳫँ᳭ स यो᳘ हैत᳘देवं चि᳘तीनामार्षेयं व्वे᳘दार्षेय᳘वत्यो हास्ये ब᳘न्धुमत्यश्चि᳘तयो भवन्ति॥  
