+++
title = "२"

+++
## ०१
अ᳘थ मृत्पिण्ड᳘मपा᳘दत्ते॥  
या᳘वन्तं निधये᳘ ऽलं म᳘न्यते मख᳘स्य शि᳘रो ऽसी᳘ति यज्ञो वै᳘ मखस्त᳘स्यैतच्छि᳘र ऽआहवनी᳘यो वै᳘ यज्ञ᳘स्य शि᳘र ऽआहवनी᳘यमु वा᳘ ऽएतं᳘ चेष्य᳘न्भवति त᳘स्मादाह मख᳘स्य शि᳘रो ऽसी᳘ति॥  
## ०२
य᳘द्वेवा᳘ह मख᳘स्य शि᳘रो ऽसी᳘ति॥  
जा᳘यत ऽएष᳘ ऽएतद्य᳘च्चीय᳘ते शीर्षतो वै᳘ मुखतो जा᳘यमानो जायते शीर्षतो᳘ मुखतो जा᳘यमानो जायाता ऽइ᳘ति॥  
## ०३
तं᳘ प्रथयति॥  
व्व᳘सवस्त्वा कृण्वन्तु गायत्रे᳘ण च्छ᳘न्दसा ऽङ्गिरस्वदि᳘त्यय᳘ᳫँ᳘ हैष᳘ लोको᳘ निधिस्त᳘मेतद्व᳘सवो [[???]] गायत्रे᳘ण च्छ᳘न्दसा ऽकुर्व्वंस्त᳘थै᳘वैनमय᳘मेत᳘द्गायत्रे᳘ण च्छ᳘न्दसा करोत्यङ्गिरस्वदि᳘ति प्राणो वा ऽअ᳘ङ्गिरा ध्रु᳘वा ऽसी᳘ति स्थि᳘रा ऽसी᳘त्येतद᳘थो प्र᳘तिष्ठिता ऽसी᳘ति पृथि᳘व्यसी᳘ति [[???]] पृथिवी᳘ ह्येष᳘ निधि᳘र्धार᳘या म᳘यि प्रजा᳘ᳫँ᳘ रायस्पो᳘षं गौपत्य᳘ᳫँ᳘ सुवी᳘र्यᳫँ᳭ सजातान्य᳘जमानाये᳘त्येतद्वै व्व᳘सव ऽइमं᳘ लोकं᳘ कृत्वा त᳘स्मिन्नेता᳘माशि᳘षमा᳘शासत त᳘थै᳘वैतद्य᳘जमान ऽइमं᳘ लोकं᳘ कृत्वा त᳘स्मिन्नेता᳘माशि᳘षमा᳘शास्ते तां᳘ प्रादेशमात्रीं᳘ कृत्वा᳘ ऽथास्यै सर्व्व᳘तस्ती᳘रमु᳘न्नयति॥  
## ०४
(त्य᳘) अ᳘थ पू᳘र्व्वमुद्धिमा᳘दधाति॥  
रुद्रा᳘स्त्वा कृण्वन्तु त्रै᳘ष्टुभेन च्छ᳘न्दसा ऽङ्गिरस्वदि᳘त्यन्त᳘रिक्षᳫँ᳭ हैष᳘ ऽउद्धिस्त᳘मेत᳘द्रुद्रास्त्रै᳘ष्टुभेन च्छ᳘न्दसा ऽकुर्व्वंस्त᳘थै᳘वैनमय᳘मेतत्त्रै᳘ष्टुभेन च्छ᳘न्दसा करोत्यङ्गिरस्वदि᳘ति प्राणो वा ऽअ᳘ङ्गिरा ध्रु᳘वा ऽसी᳘ति स्थि᳘रा ऽसी᳘त्येतद᳘थो प्र᳘तिष्ठिता ऽसी᳘त्यन्त᳘रिक्षमसी᳘त्यन्त᳘रिक्ष᳘ᳫँ᳘ [[???]] ह्येष᳘ ऽउद्धि᳘र्द्धार᳘या म᳘यि प्रजा᳘ᳫँ᳘ रायस्पो᳘षं गौपत्य᳘ᳫँ᳘ सुवी᳘र्यᳫँ᳭ सजातान्य᳘जमानाये᳘त्येतद्वै᳘ रुद्रा᳘ ऽअन्त᳘रिक्षं कृत्वा त᳘स्मिन्नेता᳘माशि᳘षमा᳘शासत त᳘थै᳘वैतद्य᳘जमानो ऽन्त᳘रिक्षं कृत्वा त᳘स्मिन्नेता᳘माशि᳘षमा᳘शास्ते ता᳘ᳫँ᳘ संलि᳘प्य सᳫँ᳭श्ल᳘क्ष्ण्य॥  
## ०५
(क्ष्ण्या) अथो᳘त्तरमुद्धिमा᳘दधाति॥  
(त्या) आदित्या᳘स्त्वा कृण्वन्तु जा᳘गतेन च्छ᳘न्दसा ऽङ्गिरस्वदि᳘ति द्यौ᳘र्हैष᳘ ऽउद्धिस्त᳘मेत᳘दादित्या जा᳘गतेन च्छ᳘न्दसा ऽकुर्व्वंस्त᳘थै᳘वैनमय᳘मेतज्जा᳘गतेन च्छ᳘न्दसा करोत्यङ्गिरस्वदि᳘ति प्राणो वा ऽअ᳘ङ्गिरा ध्रु᳘वा ऽसी᳘ति स्थि᳘रा ऽसी᳘त्येतद᳘थो प्र᳘तिष्ठिता ऽसी᳘ति द्यौरसी᳘ति द्यौ᳘र्ह्येष᳘ ऽउद्धि᳘र्धार᳘या म᳘यि प्रजा᳘ᳫँ᳘ रायस्पो᳘षं गौपत्य᳘ᳫँ᳘ सुवी᳘र्यᳫँ᳭ सजातान्य᳘जमानाये᳘त्येतद्वा᳘ ऽआदित्या᳘ दि᳘वं कृत्वा त᳘स्यामेता᳘माशि᳘षमा᳘शासत त᳘थै᳘वैतद्य᳘जमानो दि᳘वं कृत्वा त᳘स्यामेता᳘माशि᳘षमा᳘शास्ते॥  
## ०६
(स्ते᳘ ऽथै) अ᳘थैते᳘न चतुर्थे᳘न य᳘जुषा करोति॥  
व्वि᳘श्वे त्वा देवा᳘ व्वैश्वानराः᳘ कृण्वन्त्वा᳘नुष्टुभेन च्छ᳘न्दसा ऽङ्गिरस्वदि᳘ति दि᳘शो हैतद्य᳘जुरेतद्वै व्वि᳘श्वे देवा᳘ व्वैश्वानरा᳘ ऽएषु᳘ लोके᳘षूखा᳘यामेते᳘न चतुर्थे᳘न य᳘जुषा दि᳘शो ऽदधुस्त᳘थै᳘वैतद्य᳘जमान ऽएषु [[???]] लोके᳘षूखा᳘यामेते᳘न चतुर्थे᳘न य᳘जुषा दि᳘शो दधात्यङ्गिरस्वदि᳘ति प्राणो वा ऽअ᳘ङ्गिरा ध्रु᳘वा ऽसी᳘ति स्थि᳘रा ऽसी᳘त्येतद᳘थो प्र᳘तिष्ठिता ऽसी᳘ति दि᳘शो ऽसी᳘ति दि᳘शो᳘ ह्येतद्य᳘जुर्धार᳘या म᳘यि प्रजा᳘ᳫँ᳘ रायस्पो᳘षं गौपत्य᳘ᳫँ᳭ सुवी᳘र्यᳫँ᳭ सजातान्य᳘जमानाये᳘त्येतद्वै व्वि᳘श्वे देवा᳘ व्वैश्वानरा दि᳘शः कृत्वा ता᳘स्वेता᳘माशि᳘षमा᳘शासत त᳘थै᳘वैतद्य᳘जमानो दि᳘शः कृत्वा ता᳘स्वेता᳘माशि᳘षमा᳘शास्ते॥  
## ०७
ते᳘नैते᳘नान्तरत᳘श्च बाह्यत᳘श्च करोति॥  
त᳘स्मादेषां᳘ लोका᳘नामन्त᳘रत᳘श्च [[???]] बाह्यतश्च [[???]] दिशो᳘ ऽपरिमितमेते᳘न करोत्य᳘परिमिता हि दि᳘शः॥  
## ०८
(स्तां᳘) तां᳘ प्रादेशमात्री᳘मे᳘वोर्ध्वां᳘ करो᳘ति॥  
प्रादेशमात्रीं᳘ तिर᳘श्चीं प्रादेशमात्रो वै ग᳘र्भो व्वि᳘ष्णुर्यो᳘निरेषा ग᳘र्भसम्मितां तद्यो᳘निं करोति॥  
## ०९
सा य᳘दि व्व᳘र्षीयसी प्रादेशात्स्या᳘त्॥  
(दे) एते᳘न य᳘जुषा ह्र᳘सीयसीं कुर्याद्य᳘दि ह्र᳘सीयस्येते᳘न व्व᳘र्षीयसीम्॥  
## १०
(ᳫँ᳭) स यद्ये᳘कः पशुः स्यात् [[???]]॥  
(दे᳘) ए᳘कप्रादेशां कुर्याद᳘थ य᳘दि प᳘ञ्च पश᳘वः स्युः प᳘ञ्चप्रादेशां कुर्यादिषुमात्रीं᳘ वा व्वी᳘र्यं [[???]] वा ऽइ᳘षुर्व्वी᳘र्यसम्मितैव [[???]] त᳘द्भवति प᳘ञ्चप्रादेशा ह स्म᳘ त्वेव᳘ पुरे᳘षुर्भवति॥  
## ११
(त्य᳘) अ᳘थ तिर᳘श्चीᳫँ᳭ रा᳘स्नां प᳘र्यस्यति॥  
दि᳘शो हैव᳘ सैतद्वै᳘ देवा᳘ ऽइमाँ᳘ल्लोका᳘नुखां᳘ कृत्वा᳘ दिग्भिर᳘दृᳫँ᳭हन्दिग्भिः प᳘र्यतन्वंस्त᳘थै᳘वैतद्य᳘जमान ऽइमाँ᳘ल्लोका᳘नुखां᳘ कृत्वा᳘ दिग्भिर्दृ᳘ᳫँ᳘हति दिग्भिः प᳘रितनोति॥  
## १२
तामु᳘त्तरे व्वितृतीये प᳘र्यस्यति॥  
(त्य᳘) अ᳘त्र हैषां᳘ लोका᳘नाम᳘न्ताः समा᳘यन्ति त᳘दे᳘वैनांस्त᳘द्दृᳫँ᳭हति॥  
## १३
(त्य᳘) अ᳘दित्यै रा᳘स्ना ऽसी᳘ति॥  
व्वरु᳘ण्या वै᳘ यज्ञे र᳘ज्जुरवरुण्या᳘मे᳘वैनामेतद्रा᳘स्नां कृत्वा प᳘र्यस्यति॥  
## १४
(त्य᳘) अ᳘थ च᳘तस्र ऽऊर्द्ध्वाः᳘ करोति॥  
तूष्णी᳘मेव दि᳘शो हैव ता᳘ ऽएतद्वै᳘ देवा᳘ ऽइमाँ᳘ल्लोका᳘नुखां᳘ कृत्वा᳘ दिग्भिः᳘ सर्व्व᳘तो ऽदृᳫँ᳭हंस्त᳘थै᳘वैतद्य᳘जमान ऽइमाँ᳘ल्लोका᳘नुखां᳘ कृत्वा᳘ दिग्भिः᳘ सर्व्व᳘तो दृᳫँ᳭हति॥  
## १५
ता᳘ ऽएता᳘ ऽऐत᳘स्यै भवन्ति॥  
(न्त्ये) एतद्वा᳘ ऽएता᳘ ऽएता᳘मस्तभ्नुवंस्त᳘थै᳘वैनामेत᳘त्स्तभ्नुवन्ति तद्यद᳘त ऽऊर्ध्वं त᳘देत᳘या तिर᳘श्च्या दृढम᳘थ यद᳘तो ऽर्व्वाक्त᳘देता᳘भिः॥  
## १६
(स्ता᳘) ता᳘साम᳘ग्रेषु स्त᳘नानु᳘न्नयन्ति॥  
(न्त्ये) एतद्वै᳘ देवा᳘ ऽइमाँ᳘ल्लोका᳘नुखां᳘ कृत्वैतै [[???]] स्त᳘नैः स᳘र्व्वान्का᳘मानदुहत त᳘थै᳘वैतद्य᳘जमान ऽइमाँ᳘ल्लोका᳘नुखां᳘ कृ᳘त्वैतै स्त᳘नैः स᳘र्व्वान् का᳘मान् दुहै᳘॥  
## १७
सैषा गौ᳘रे᳘व [[???]]॥  
(वे) इमे वै᳘ लोका᳘ ऽउ᳘खेमे᳘ लोका गौस्त᳘स्या ऽएतदू᳘धो᳘ यैषा᳘ तिर᳘श्ची रा᳘स्ना सा᳘ व्वितृतीये᳘ भवति व्वितृतीये हि गोरू᳘धः॥  
## १८
(स्त᳘) त᳘स्यै स्त᳘नानु᳘न्नयति॥  
(त्यू᳘) ऊ᳘धसस्त᳘त्स्तनानु᳘न्नयति [[???]] सा च᳘तुस्तना भवति च᳘तुस्तना हि गौः [[???]]॥  
## १९
(स्ता) ताᳫँ᳭ है᳘के द्वि᳘स्तनां कुर्व्वन्ति॥  
(न्त्य᳘) अ᳘थो ऽअष्ट᳘स्तनां न त᳘था कुर्याद्ये वै गोः क᳘नीयस्तनाः पश᳘वो ये भू᳘यस्तना ऽअनुपजीवनीय᳘तरा वा᳘ ऽअस्यै᳘ते ऽनुपजीवनीय᳘तराᳫँ᳭ हैनां ते᳘ कुर्व्वते᳘ ऽथो ह ते न गां᳘ कुर्व्वते शुनीं वा᳘ ऽविं वा व्व᳘डवां वा त᳘स्मात्त᳘था न᳘ कुर्यात्॥  
## २०
(द᳘) अ᳘थास्यै बि᳘लमभि᳘पद्यते॥  
(ते᳘ ऽदि) अ᳘दितिष्टे बि᳘लं गृभ्णात्वि᳘ति व्वाग्वा ऽअ᳘दितिरेतद्वा᳘ ऽएनां देवाः᳘ कृत्वा᳘ व्वाचा᳘ ऽदित्या नि᳘रष्ठापयंस्त᳘थै᳘वैनामय᳘मेत᳘त्कृत्वा᳘ व्वाचा᳘ ऽदित्या नि᳘ष्ठापयति॥  
## २१
तां᳘ परिगृ᳘ह्य नि᳘दधाति॥  
कृत्वा᳘य सा᳘ मही᳘मुखामि᳘ति कृत्वा᳘य सा᳘ महती᳘मुखामि᳘त्येत᳘न्मृन्म᳘यीं यो᳘निमग्न᳘य ऽइ᳘ति मृन्म᳘यी᳘ ह्येषा यो᳘निरग्नेः᳘ पुत्रे᳘भ्यः प्रायच्छद᳘दितिः श्रप᳘यानि᳘त्येतद्वा᳘ ऽएनाम᳘दितिः कृत्वा᳘ देवे᳘भ्यः पुत्रे᳘भ्यः श्र᳘पणाय प्रा᳘यच्छत्त᳘थै᳘वैनामय᳘मेत᳘त्कृत्वा᳘ देवे᳘भ्यः श्र᳘पणाय प्र᳘यच्छति॥  
## २२
ता है᳘के तिस्रः᳘ कुर्व्वन्ति॥  
त्र᳘यो वा᳘ ऽइमे᳘ लोका᳘ ऽइमे᳘ लोका᳘ ऽउखा ऽइ᳘ति व्व᳘दन्तो᳘ ऽथो ऽअ᳘न्यो ऽन्य᳘स्यै प्रा᳘यश्चित्त्यै यदी᳘तरा भेत्स्यते ऽथे᳘तरस्यां भरिष्यामो यदी᳘तरा ऽथे᳘तरस्यामि᳘ति न त᳘था कुर्याद्यो वा᳘ ऽएष᳘ निधिः᳘ प्रथ᳘मो ऽयᳫँ᳭ स᳘ लोको यः पू᳘र्व्व ऽउद्धि᳘रन्तरिक्षं [[???]] त᳘द्य ऽउ᳘त्तरो द्यौः सा᳘ ऽथ य᳘देत᳘च्चतुर्थं य᳘जुर्दि᳘शो हैव त᳘देता᳘वद्वा᳘ ऽइदᳫँ᳭ स᳘र्व्वं या᳘वदिमे᳘ च लोका [[???]] दि᳘शश्च स यद᳘त्रोपाह᳘रेद᳘ति त᳘द्रेचयेद्य᳘दु वै᳘ यज्ञे᳘ ऽतिरिक्तं क्रियते य᳘जमानस्य त᳘द्द्विष᳘न्तं भ्रा᳘तृव्यमभ्य᳘तिरिच्यते य᳘दु भिन्ना᳘यै प्रा᳘यश्चित्तिरु᳘त्तरस्मिंस्त᳘दन्वाख्या᳘ने॥  
