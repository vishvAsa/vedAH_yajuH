+++
title = "४"

+++
## ०१
ह᳘स्त ऽएष भ᳘वत्य᳘थ पशू᳘नभि᳘मन्त्रयते॥  
(त ऽ) एतद्वा᳘ ऽएषु देवाः᳘ सम्भरिष्य᳘न्तः पुर᳘स्ताद्वी᳘र्यमदधुस्त᳘थै᳘वैष्वय᳘मेत᳘त्सम्भरिष्य᳘न्पुर᳘स्ताद्वी᳘र्यं [[???]] दधाति॥  
## ०२
सो᳘ ऽश्वमभि᳘मन्त्रयते॥  
स᳘ जातो ग᳘र्भो ऽअसि रो᳘दस्योरि᳘तीमे वै द्या᳘वापृथिवी रो᳘दसी त᳘योरेष᳘ जातो गर्भो᳘ ऽग्ने चा᳘रुर्व्वि᳘भृत ऽओ᳘षधीष्वि᳘ति स᳘र्व्वासु᳘ ह्येष चा᳘रुर्व्वि᳘भृत ऽओ᳘षधिषु चित्रः शि᳘शुः प᳘रि त᳘माᳫँ᳭स्यक्तूनि᳘ति चित्रो वा᳘ ऽएष शि᳘शुः प᳘रेण त᳘माᳫँ᳭स्यक्तून᳘ति रोचते प्र᳘ मातृ᳘भ्यो ऽअ᳘धि क᳘निक्रदद्गा ऽइत्यो᳘षधयो वा᳘ ऽएत᳘स्य मात᳘रस्ता᳘भ्य ऽएष क᳘निक्रदत्प्रै᳘ति तद᳘श्वे व्वी᳘र्यं दधाति॥  
## ०३
(त्य᳘) अ᳘थ रा᳘सभम्॥  
(ᳫँ᳭) स्थिरो᳘ भव व्वी᳘ड्वङ्ग ऽआशु᳘र्भव [[???]] व्वा᳘ज्यर्व्वन्नि᳘ति [[???]] स्थिर᳘श्च भ᳘व व्वी᳘ड्वङ्गश्चाशु᳘श्च [[???]] भ᳘व व्वाजी᳘ चार्व्वन्नि᳘त्येत᳘त्पृथु᳘र्भव [[???]] सुष᳘दस्त्व᳘मग्नेः᳘ पुरीषवा᳘हण ऽइ᳘ति पृथु᳘र्भव सुशी᳘मस्त्व᳘मग्नेः᳘ पशव्व्यवा᳘हन इ᳘त्येतत्तद्रा᳘सभे व्वी᳘र्यं [[???]] दधाति॥  
## ०४
(त्य᳘) अ᳘थाज᳘म्॥  
(ᳫँ᳘) शिवो᳘ भव प्रजा᳘भ्यो मा᳘नुषीभ्यस्त्व᳘मङ्गिर ऽइत्य᳘ङ्गिरा वा᳘ ऽअग्नि᳘राग्ने᳘यो ऽजः᳘ शम᳘यत्ये᳘वैनमेतद᳘हिᳫँ᳭सायै मा द्या᳘वापृथिवी᳘ ऽअभि᳘शोची᳘र्मा ऽन्त᳘रिक्षं मा व्व᳘नस्प᳘तीनि᳘त्येतत्स᳘र्व्वं मा᳘ हिᳫँ᳭सीरि᳘त्येतत्त᳘दजे᳘ व्वी᳘र्यं [[???]] दधाति॥  
## ०५
त्रिभि᳘रभि᳘मन्त्रयते॥  
त्रिव्वृ᳘दग्निर्या᳘वानग्निर्या᳘वत्यस्य मा᳘त्रा ता᳘वतै᳘वैष्वेत᳘द्वी᳘र्यं [[???]] दधाति॥  
## ०६
(त्य᳘) अ᳘थैनमेते᳘षां पशूना᳘मुप᳘रिष्टात्प्र᳘गृह्णाति॥  
त᳘देनमेतैः᳘ पशु᳘भिः स᳘म्भरति नो᳘पस्पृशति व्व᳘ज्रो वै᳘ पश᳘वो रे᳘त ऽइदं ने᳘दिदᳫँ᳭ रे᳘तो व्व᳘ज्रेण हिन᳘सानीत्य᳘थो ऽअग्नि᳘रयं᳘ पश᳘व ऽइमे ने᳘दय᳘मग्नि᳘रिमा᳘न्पशू᳘न्हिन᳘सदि᳘ति॥  
## ०७
तम᳘श्वस्योप᳘रिष्टात्प्र᳘गृह्णाति॥  
प्रै᳘तु व्वाजी क᳘निक्रददि᳘ति प्रै᳘तु व्वाजी᳘ कनिक्रद्य᳘मान ऽइ᳘त्येतन्ना᳘नदद्रा᳘सभः पत्वे᳘ति तद᳘श्वस्य य᳘जुषि रा᳘सभं नि᳘राह तद्रा᳘सभे शु᳘चं दधाति भ᳘रन्नग्निं᳘ पुरी᳘ष्यं [[???]] मा᳘ पाद्या᳘युषः पुरे᳘ति भ᳘रन्नग्निं᳘ पश᳘व्यं᳘ मो ऽअस्मात्क᳘र्मणः पुरा᳘ पादी᳘त्येतत्त᳘देनम᳘श्वेन स᳘म्भरति॥  
## ०८
(त्य᳘) अ᳘थ रा᳘सभस्य॥  
व्वृ᳘षा ऽग्निं वृ᳘षणं भ᳘रन्नि᳘ति व्वृ᳘षा वा᳘ ऽअग्निर्व्वृ᳘षा रा᳘सभः स व्वृ᳘षा व्वृ᳘षाणं भरत्यपां ग᳘र्भᳫँ᳭ समुद्रि᳘यमि᳘त्यपा᳘ᳫँ᳘ ह्येष ग᳘र्भः समुद्रि᳘यस्त᳘देनᳫँ᳭ रा᳘सभेन स᳘म्भरति॥  
## ०९
(त्य᳘) अ᳘थापा᳘दत्ते॥  
(त्ते᳘ ऽग्न) अ᳘ग्न ऽआ᳘याहि व्वीत᳘य ऽइत्य᳘वितव ऽइ᳘त्येतत्त᳘देनं ब्र᳘ह्मणा य᳘जुषैत᳘स्माच्छौ᳘द्राद्व᳘र्णादपा᳘दत्ते॥  
## १०
(त्ते᳘ ऽथा) अ᳘थाज᳘स्य॥  
(ऽ) ऋत᳘ᳫँ᳘ सत्य᳘मृत᳘ᳫँ᳘ सत्यमि᳘त्ययं वा᳘ ऽअग्नि᳘र्ऋत᳘मसा᳘वादित्यः᳘ सत्यं य᳘दि वा ऽसा᳘वृत᳘मय᳘ᳫँ᳘ सत्य᳘मुभ᳘यम्वेत᳘दय᳘मग्निस्त᳘स्मादाह ऽर्त᳘ᳫँ᳘ सत्य᳘मृत᳘ᳫँ᳘ सत्यमि᳘ति त᳘देनमजे᳘न स᳘म्भरति॥  
## ११
त्रिभिः स᳘म्भरति॥  
त्रिव्वृ᳘दग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतत्स᳘म्भरति त्रिभिः᳘ पुर᳘स्तादभि᳘मन्त्रयते तत्षट् त᳘स्योक्तो ब᳘न्धुः॥  
## १२
(र᳘) अ᳘थैता᳘न्पशूना᳘वर्तयन्ति॥  
ते᳘षामजः᳘ प्रथम᳘ ऽएत्य᳘थ रा᳘सभो ऽथाश्वो᳘ ऽथेतो᳘ यताम᳘श्वः प्रथम᳘ ऽएत्य᳘थ रा᳘सभो᳘ ऽथाजः᳘ क्षत्रं वा ऽअन्व᳘श्वो व्वै᳘श्यं च शूद्रं चा᳘नु रा᳘सभो ब्राह्मण᳘मजः [[???]]]॥  
## १३
(स्त) तद्य᳘दितो᳘ यताम् [[???]]॥  
(म᳘) अ᳘श्वः प्रथम ऽए᳘ति त᳘स्मात्क्षत्रि᳘यं प्रथमं य᳘न्तमि᳘तरे त्र᳘यो व्व᳘र्णाः पश्चाद᳘नुयन्त्य᳘थ य᳘दमु᳘त ऽआयता᳘मजः᳘ प्रथम ऽए᳘ति त᳘स्माद्ब्राह्मणं᳘ प्रथमं य᳘न्तमि᳘तरे त्र᳘यो व्व᳘र्णाः पश्चाद᳘नुयन्त्य᳘थ य᳘न्नै᳘वेतो᳘ यतां᳘ नामु᳘तो रा᳘सभः प्रथम ऽए᳘ति त᳘स्मान्न᳘ कदा᳘चन᳘ ब्राह्मण᳘श्च क्षत्रि᳘यश्च व्वै᳘श्यं च शूद्रं᳘ च पश्चाद᳘न्वितस्त᳘स्मादेवं᳘ यन्त्य᳘पापवस्यसाया᳘थो ब्र᳘ह्मणा चै᳘वैत᳘त्क्षत्रे᳘ण चैतौ व्व᳘र्णावभि᳘तः प᳘रिगृह्णीते᳘ ऽनपक्रमिणौ कुरुते॥  
## १४
(ते᳘ ऽथ) अ᳘थानद्धापुरुष᳘मीक्षते॥  
(ते ऽग्निं᳘) अग्निं᳘ पुरी᳘ष्यमङ्गिरस्व᳘द्भराम ऽइ᳘त्यग्निं᳘ [[???]] पश᳘व्यमग्निव᳘द्भराम ऽइ᳘त्येतत्त᳘देनमनद्धापुरुषे᳘ण [[???]] स᳘म्भरति॥  
## १५
त᳘मज᳘स्योप᳘रिष्टात्प्रगृह्णन्नै᳘ति॥  
(त्या) आग्नेयो वा᳘ ऽअजः स्वे᳘नै᳘वैनमेत᳘दात्म᳘ना स्व᳘या देव᳘तया स᳘म्भरत्य᳘थो ब्र᳘ह्म वा᳘ ऽअजो ब्र᳘ह्मणै᳘वैनमेतत्स᳘म्भरति॥  
## १६
(त्य᳘) अ᳘थैनमुपा᳘वहरति॥  
(त्यो᳘) ओ᳘षधयः प्र᳘तिमोदध्वमग्नि᳘मेत᳘ᳫँ᳘ शिव᳘माय᳘न्तमभ्य᳘त्र युष्मा ऽइ᳘त्येत᳘द्धैत᳘स्मादायत ऽओ᳘षधयो बिभ्यति यद्वै᳘ नो ऽयं न᳘ हिᳫँ᳭स्यादि᳘ति ता᳘भ्य ऽए᳘वैनमेत᳘च्छमयति प्र᳘त्येनं मोदध्वᳫँ᳭ शिवो᳘ वो ऽभ्यै᳘ति न᳘ वो हिᳫँ᳭सिष्यती᳘ति व्य᳘स्यन्वि᳘श्वा ऽअ᳘निरा ऽअ᳘मीवा निषी᳘दन्नो ऽअ᳘प दुर्म्मतिं᳘ जही᳘ति व्य᳘स्यन्वि᳘श्वा अ᳘निराश्चा᳘मीवाश्च निषी᳘दन्नो᳘ ऽप स᳘र्व्वं पाप्मा᳘नं जही᳘त्येतत् [[???]]॥  
## १७
(दो᳘) ओ᳘षधयः प्र᳘तिगृभ्णीत॥  
पु᳘ष्पवतीः सुपिप्पला ऽइ᳘त्येत᳘द्धैता᳘साᳫँ᳭ स᳘मृद्धᳫँ᳭ रूपं यत्पु᳘ष्पवत्यः सुपिप्पलाः स᳘मृद्धा ऽएनं प्र᳘तिगृभ्णीते᳘त्येत᳘दयं᳘ वो ग᳘र्भ ऽऋत्वि᳘यः प्रत्न᳘ᳫँ᳘ सध᳘स्थमा᳘सददि᳘त्ययं᳘ वो ग᳘र्भ ऽऋत᳘व्यः सनात᳘नᳫँ᳭ सध᳘स्थमा᳘सददि᳘त्येतत् [[???]]॥  
## १८
(द्द्वा᳘) द्वा᳘भ्यामुपा᳘वहरति॥  
द्विपाद्य᳘जमानो य᳘जमानो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेत᳘दुपा᳘वहरति तं᳘ दक्षिणत ऽउ᳘दञ्चमुपा᳘वहरति त᳘स्योक्तो ब᳘न्धुरु᳘द्धतम᳘वोक्षितं भवति य᳘त्रैनमुपावह᳘रत्यु᳘द्धते वा ऽअ᳘वोक्षिते ऽग्निमा᳘दधति सि᳘कता ऽउ᳘पकीर्णा भवन्ति ता᳘सामुप᳘रि ब᳘न्धुः॥  
## १९
प᳘रिश्रितं भवति॥  
(त्ये) एतद्वै᳘ देवा᳘ ऽअबिभयुर्यद्वै᳘ न ऽइम᳘मिह र᳘क्षाᳫँ᳭सि नाष्ट्रा न᳘ हन्युरि᳘ति त᳘स्मा ऽएतां पुरं [[???]] प᳘र्यश्रयंस्त᳘थै᳘वास्मा ऽअय᳘मेतां पु᳘रं प᳘रिश्रयत्य᳘थो यो᳘निर्व्वा᳘ ऽइयᳫँ᳭ रे᳘त इदं᳘ तिर᳘ इव वै यो᳘नौ रे᳘तः सिच्यते योनिरूप᳘मेत᳘त्क्रियते त᳘स्माद᳘पि स्व᳘या जाय᳘या तिर᳘ इवैव᳘ चिचरिषति॥  
## २०
(त्य᳘) अ᳘थैनं व्वि᳘ष्यति॥  
तद्य᳘दे᳘वास्यात्रो᳘पनद्धस्य सᳫँ᳭शु᳘च्यति ता᳘मे᳘वास्मादेतच्छु᳘चं बहिर्धा᳘ दधात्य᳘थो ऽएत᳘स्या ऽए᳘वैनमेतद्यो᳘नेः प्र᳘जनयति॥  
## २१
व्वि पा᳘जसा पृथु᳘ना शो᳘शुचान ऽइ᳘ति॥  
व्वि पा᳘जसा पृथु᳘ना दी᳘प्यमान ऽइ᳘त्येतद्बा᳘धस्व द्विषो᳘ रक्ष᳘सो ऽअ᳘मीवा ऽइ᳘ति बा᳘धस्व स᳘र्व्वान्पाप्म᳘न ऽइ᳘त्येत᳘त्सुश᳘र्म्मणो बृह᳘तः श᳘र्मणि स्यामग्ने᳘रह᳘ᳫँ᳘ सह᳘वस्य प्र᳘णीतावि᳘त्याशि᳘षमा᳘शास्ते॥  
## २२
(स्ते᳘ ऽथा) अ᳘थाजलोमा᳘न्याच्छिद्य [[???]]॥  
(द्यो᳘) उ᳘दीचः प्रा᳘चः पशून्प्र᳘सृजत्येषा᳘ होभ᳘येषां देवमनुष्या᳘णां दिग्यदु᳘दीची प्रा᳘च्येत᳘स्यां त᳘द्दिशि᳘ पशू᳘न्दधाति त᳘स्मादुभ᳘ये देवमनुष्याः᳘ पशूनु᳘पजीवन्ति॥  
