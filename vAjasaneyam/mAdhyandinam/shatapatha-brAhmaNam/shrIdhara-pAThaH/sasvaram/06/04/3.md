+++
title = "३"

+++
## ०१
अ᳘थ त᳘त्राप᳘ ऽउपनि᳘नयति॥  
यद्वा᳘ ऽअस्यै᳘ क्षतं यद्वि᳘लिष्टमद्भिर्व्वै तत्स᳘न्धीयते ऽद्भि᳘रे᳘वास्या ऽएत᳘त्क्षतं व्वि᳘लिष्टᳫँ᳭ स᳘न्तनोति स᳘न्दधाति॥  
## ०२
(त्य) अपो᳘ देवीरु᳘पसृज॥  
म᳘धुमतीरयक्ष्मा᳘य प्रजा᳘भ्य ऽइ᳘ति र᳘सो वै म᳘धु र᳘सवतीरयक्ष्मत्वा᳘य प्रजा᳘भ्य ऽइ᳘त्येतत्ता᳘सामास्था᳘नादु᳘ज्जिहतामो᳘षधयः सुपिप्पला ऽइ᳘त्यपां वा᳘ ऽआस्था᳘नादु᳘ज्जिहत ऽओ᳘षधयः सुपिप्पलाः [[???]]॥  
## ०३
(ऽ) अ᳘थैनां व्वायु᳘ना स᳘न्दधाति॥  
यद्वा᳘ ऽअस्यै᳘ क्षतं यद्वि᳘लिष्टं व्वायु᳘ना वै तत्स᳘न्धीयते व्वायु᳘नै᳘वास्या ऽएत᳘त्क्षतं व्वि᳘लिष्टᳫँ᳭ स᳘न्तनोति स᳘न्दधाति॥  
## ०४
स᳘न्ते व्वायु᳘र्मातरि᳘श्वा दधात्वि᳘ति॥  
(त्य) अयं वै᳘ व्वायु᳘र्मातरि᳘श्वा᳘ यो ऽयं प᳘वत ऽउत्ताना᳘या त्दृ᳘दयं यद्वि᳘कस्तमि᳘त्युत्ताना᳘या᳘ ह्यस्या ऽएतद्धृ᳘दयं व्वि᳘कस्तं यो᳘ देवा᳘नां च᳘रसि प्राण᳘थेने᳘त्येष हि स᳘र्व्वेषां देवा᳘नां च᳘रति प्राण᳘थेन क᳘स्मै देव व्वषडस्तु [[???]] तु᳘भ्यमि᳘ति प्रजा᳘पतिर्व्वै कस्त᳘स्मा ऽए᳘वैत᳘दिमां व्व᳘षट्करोति᳘ नो हैता᳘वत्यन्या᳘ ऽऽहुतिरस्ति य᳘थैषा᳘॥  
## ०५
(षा᳘ ऽथै) अ᳘थैनां दिग्भिः स᳘न्दधाति॥  
यद्वा᳘ ऽअस्यै᳘ क्षतं यद्वि᳘लिष्टं दिग्भिर्व्वै तत्स᳘न्धीयते दिग्भि᳘रे᳘वास्या ऽएत᳘त्क्षतं व्वि᳘लिष्टᳫँ᳭ स᳘न्तनोति स᳘न्दधाति स᳘ ऽइमां᳘ चेमां᳘ च दि᳘शौ स᳘न्दधाति त᳘स्मादेते दि᳘शौ स᳘ᳫँ᳘हिते ऽअ᳘थेमां᳘ चेमां᳘ च त᳘स्माद्वे᳘वैते स᳘ᳫँ᳘हिते ऽइत्यग्रे ऽथे᳘ति॥ अथेत्यथे᳘ति त᳘द्दक्षिणावृत्तद्धि᳘ देव᳘त्रा ऽन᳘या ऽन᳘या वै᳘ भेषजं᳘ क्रियते ऽन᳘यै᳘वैनामेत᳘द्भिषज्यति॥  
## ०६
(त्य᳘) अ᳘थ कृष्णाजिनं᳘ च पुष्करपर्णं᳘ च समु᳘द्गृह्णाति॥  
यो᳘निर्व्वै᳘ पुष्करपर्णं यो᳘न्या तद्रे᳘तः सिक्त᳘ᳫँ᳘ समु᳘द्गृह्णाति त᳘स्माद्यो᳘न्या रे᳘तः सिक्त᳘ᳫँ᳘ समु᳘द्गृह्यते सु᳘जातो ज्यो᳘तिषा सह श᳘र्म व्व᳘रूथमा᳘सद᳘त्स्वरि᳘ति [[???]] सु᳘जातो᳘ ह्येष ज्यो᳘तिषा सह श᳘र्म चैतद्व᳘रूथं च स्वश्चासी᳘दति [[???]]॥  
## ०७
(त्य᳘) अ᳘थैनमु᳘पनह्यति॥  
यो᳘नौ तद्रे᳘तो युनक्ति त᳘स्माद्यो᳘नौ रे᳘तो युक्तं न नि᳘ष्पद्यते यो᳘क्त्रेण यो᳘क्त्रेण हि यो᳘ग्यं युञ्ज᳘न्ति मौञ्जे᳘न त्रिवृ᳘ता त᳘स्योक्तो ब᳘न्धुः॥  
## ०८
(स्त) तत्प᳘र्यस्यति॥  
व्वा᳘सो ऽअग्ने व्विश्व᳘रूपᳫँ᳭ सं᳘व्ययस्व व्विभावसवि᳘ति व्वरु᳘ण्या वै᳘ यज्ञे रज्जुर᳘वरुण्य᳘मे᳘वैनदेत᳘त्कृत्वा [[???]] य᳘था व्वा᳘सः प᳘रिधाप᳘येदेवं प᳘रिधापयति॥  
## ०९
(त्य᳘) अ᳘थैनमादायो᳘त्तिष्ठति॥  
(त्य) असौ वा᳘ ऽआदित्य᳘ ए᳘षो ऽग्नि᳘रमुं त᳘दादित्यमु᳘त्थापयत्यु᳘दु तिष्ठ स्वध्वरे᳘त्यध्वरो वै᳘ यज्ञ ऽउ᳘दु तिष्ठ सुयज्ञिये᳘त्येतद᳘वा नो देव्व्या᳘ धिये᳘ति या᳘ ते दै᳘वी धीस्त᳘या नो ऽवे᳘त्येत᳘द्दृशे᳘ च भासा᳘ बृहता᳘ सुशुक्व᳘निरि᳘ति द᳘र्शनाय च भासा᳘ बृहता [[???]] सुशुक्व᳘निरि᳘त्येत᳘दा ऽग्ने याहि सुशस्ति᳘भिरि᳘ति ये व्वो᳘ढारस्ते᳘ सुशस्त᳘य᳘ ऽआ ऽग्ने याहि व्वो᳘ढृभिरि᳘त्येतत् [[[???]]॥  
## १०
(द᳘) अ᳘थैनमित᳘ ऽऊर्ध्वं प्रा᳘ञ्चं प्र᳘गृह्णाति॥  
(त्य) असौ वा᳘ ऽआदित्य᳘ ए᳘षो ऽग्नि᳘रमुं त᳘दादित्य᳘मित᳘ ऽऊर्ध्वं प्रा᳘ञ्चं दधाति त᳘स्मादसा᳘वादित्य᳘ ऽइत᳘ ऽऊर्ध्वः प्रा᳘ङ् धीयत ऽऊर्ध्व᳘ ऽऊ षु᳘ ण ऽऊत᳘ये ति᳘ष्ठा देवो न᳘ सविते᳘ति य᳘थैव य᳘जुस्त᳘था ब᳘न्धुरूर्ध्वो व्वा᳘जस्य स᳘निते᳘त्यूर्ध्वो वा᳘ ऽएष ति᳘ष्ठन्वा᳘जम᳘न्नᳫँ᳭ सनोति य᳘दञ्जि᳘भिर्व्वाघ᳘द्भिर्व्विह्व᳘यामह ऽइ᳘ति रश्म᳘यो वा᳘ ऽएत᳘स्याञ्ज᳘यो व्वाघ᳘तस्ता᳘नेत᳘दाह परोबाहु प्र᳘गृह्णाति परोबाहु᳘ ह्येष᳘ ऽइतो᳘ ऽथैनमुपा᳘वहरति त᳘मुपावत्दृ᳘त्योपरि नाभि᳘ धारयति त᳘स्योप᳘रि ब᳘न्धुः॥  
