+++
title = "२"

+++
## ०१
अ᳘थ मृत्पिण्ड᳘मभिमृशति [[???]]॥  
पुरी᳘ष्यो ऽसी᳘ति पश᳘व्यो ऽसी᳘त्येत᳘द्विश्व᳘भरा ऽइ᳘त्येष᳘ हीदᳫँ᳭ स᳘र्व्वं बिभर्त्य᳘थर्व्वा त्वा प्रथमो नि᳘रमन्थदग्न ऽइ᳘ति प्राणो वा ऽअ᳘थर्व्वा प्राणो वा᳘ ऽएतम᳘ग्रे नि᳘रमन्थत्त᳘द्यो ऽसाव᳘ग्रे ऽग्निर᳘सृज्यत᳘ सो ऽसी᳘ति त᳘दाह त᳘मे᳘वैनमेत᳘त्करोति॥  
## ०२
(त्य᳘) अ᳘थैनं प᳘रिगृह्णाति॥  
(त्य᳘) अ᳘भ्र्या च दक्षिणतो ह᳘स्तेन च ह᳘स्तेनै᳘वोत्तरतस्त्वा᳘मग्ने पु᳘ष्करादध्य᳘थर्व्वा नि᳘रमन्थतेत्या᳘पो वै पु᳘ष्करं प्राणो᳘ ऽथर्व्वा प्राणो वा᳘ ऽएतम᳘ग्रे ऽद्भ्यो नि᳘रमन्थन्मूर्ध्नो व्वि᳘श्वस्य व्वाघ᳘त ऽइ᳘त्यस्य स᳘र्व्वस्य मूर्ध्न ऽइ᳘त्येतत्॥  
## ०३
(त्त᳘) त᳘मु त्वा दध्यङ्ङृ᳘षिः॥  
पुत्र᳘ ईधे ऽअ᳘थर्व्वण ऽइ᳘ति व्वाग्वै᳘ दध्य᳘ङ्ङाथर्व्वणः स᳘ एनं त᳘त ऽऐन्द्ध व्वृत्रह᳘णं पुरन्दरमि᳘ति पाप्मा वै᳘ व्वृत्रः᳘ पाप्मह᳘नं पुरन्दरमि᳘त्येतत् [[???]]॥  
## ०४
(त्त᳘) त᳘मु त्वा पाथ्यो व्वृ᳘षा॥  
स᳘मीधे दस्युह᳘न्तममि᳘ति म᳘नो वै᳘ पाथ्यो व्वृ᳘षा स᳘ ऽएनं त᳘त ऽऐन्द्ध धनञ्जयᳫँ᳭ र᳘णेरण ऽइ᳘ति य᳘थैव य᳘जुस्त᳘था ब᳘न्धुः॥  
## ०५
(र्गा) गायत्री᳘भिः॥  
प्राणो᳘ गायत्री᳘ प्राण᳘मे᳘वास्मिन्नेत᳘द्दधाति तिसृ᳘भिस्त्र᳘यो वै᳘ प्राणाः᳘ प्राण᳘ ऽउदानो᳘ व्यानस्ता᳘ने᳘वास्मिन्नेत᳘द्दधाति ता᳘सां न᳘व पदा᳘नि न᳘व वै᳘ प्राणाः᳘ सप्त᳘ शीर्षन्न᳘वाञ्चौ द्वौ ता᳘ने᳘वास्मिन्नेत᳘द्दधाति॥  
## ०६
(त्य᳘) अ᳘थैते᳘ त्रिष्टु᳘भा ऽउ᳘त्तरे भवतः॥  
(ऽ) आत्मा वै त्रिष्टु᳘बात्मा᳘नमे᳘वास्यैता᳘भ्याᳫँ᳭ सं᳘स्करोति सी᳘द होतः स्व᳘ ऽउ लोके᳘ चिकित्वानि᳘त्यग्निर्व्वै हो᳘ता त᳘स्यैष स्वो᳘ लोको य᳘त्कृष्णाजिनं᳘ चिकित्वानि᳘ति व्विद्वानि᳘त्येत᳘त्साद᳘या यज्ञ᳘ᳫँ᳘ सुकृत᳘स्य यो᳘नावि᳘ति कृष्णाजिनं वै᳘ सुकृत᳘स्य यो᳘निर्देवावी᳘र्द्देवा᳘न्हवि᳘षा यजासी᳘ति देवः स᳘न्देवान᳘वन्हवि᳘षा यजासी᳘त्येतद᳘ग्ने बृहद्य᳘जमाने व्व᳘यो धा ऽइ᳘ति य᳘जमानायाशि᳘षमा᳘शास्ते॥  
## ०७
नि हो᳘ता होतृष᳘दने व्वि᳘दान ऽइ᳘ति॥  
(त्य) अग्निर्व्वै हो᳘ता कृष्णाजिन᳘ᳫँ᳘ होतृष᳘दनं व्वि᳘दान ऽइ᳘ति व्विद्वानि᳘त्येत᳘त्त्वेषो᳘ दीदिवा᳘ २ँ॥ ऽअसदत्सुद᳘क्ष ऽइ᳘ति त्वे᳘षो दी᳘प्यमानो ऽसदत्सु᳘दक्ष ऽइ᳘त्येतद᳘दन्धव्व्रतप्रमतिर्व्व᳘सिष्ठ ऽइत्य᳘दब्धव्रतप्रमति᳘र्ह्येष व्व᳘सिष्ठः सहस्रम्भरः शु᳘चिजिह्वो ऽअग्निरि᳘ति स᳘र्व्वं वै᳘ सह᳘स्रᳫँ᳭ सर्व्वम्भरः शु᳘चिजिह्वो ऽग्निरि᳘त्येतद्द्वा᳘भ्यामाग्नेयी᳘भ्यां त्रिष्टु᳘ब्भ्यां त᳘स्योक्तो ब᳘न्धुः॥  
## ०८
(र᳘) अ᳘थैषा᳘ बृह᳘त्युत्तमा᳘ भवति॥  
बृहतीं वा᳘ ऽएष स᳘ञ्चितो ऽभिस᳘म्पद्यते यादृग्वै यो᳘नौ रे᳘तः सिच्य᳘ते तादृ᳘ग्जायते तद्य᳘देताम᳘त्र बृहतीं᳘ करो᳘ति त᳘स्मादेष स᳘ञ्चितो बृहती᳘मभिस᳘म्पद्यते॥  
## ०९
स᳘ᳫँ᳘सीदस्व महा᳘ २ँ॥ ऽअसी᳘ति॥  
(ती) इद᳘मे᳘वैतद्रे᳘तः सिक्तᳫँ᳭ स᳘ᳫँ᳘सादयति त᳘स्माद्यो᳘नौ रे᳘तः सिक्तᳫँ᳭ स᳘ᳫँ᳘सीदति शो᳘चस्व देववी᳘तम ऽइ᳘ति दी᳘प्यस्व देववी᳘तम ऽइ᳘त्येतद्वि᳘ धूमम᳘ग्ने ऽअरुषं᳘ [[???]] मियेध्य सृज᳘ प्रशस्त दर्शतमि᳘ति यदा वा᳘ ऽएष᳘ समिध्यते᳘ ऽथैष᳘ धूम᳘मरुषं व्वि᳘सृजते दर्शतमि᳘ति ददृश᳘ ऽइव᳘ ह्येषः᳘॥  
## १०
(ष᳘ ताः) ताः षट् स᳘म्पद्यन्ते॥  
ष᳘डृत᳘वः संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वत्त᳘द्भवति य᳘द्वेव᳘ संव्वत्सर᳘मभिसम्प᳘द्यते त᳘द्बृहती᳘मभिस᳘म्पद्यते बृहती हि᳘ संव्वत्सरो द्वा᳘दश पौर्णमा᳘स्यो द्वा᳘दशा᳘ष्टका द्वा᳘दशामावा᳘स्यास्तत्ष᳘ट्त्रिᳫँ᳭शत्ष᳘ट्त्रिᳫँ᳭शदक्षरा बृहती तं᳘ दक्षिणत ऽउ᳘दञ्चमा᳘हरति दक्षिणतो वा ऽउ᳘दग्यो᳘नौ रे᳘तः सिच्यत ऽए᳘षो ऽअस्यैत᳘र्हि यो᳘निर᳘विच्छेदमा᳘हरति रे᳘तसो᳘ ऽविच्छेदाय॥  
