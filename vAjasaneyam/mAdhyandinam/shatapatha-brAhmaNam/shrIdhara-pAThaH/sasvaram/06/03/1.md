+++
title = "१"

+++
## ०१
एतद्वै᳘ देवा᳘ ऽअब्रुवन्॥  
(वंश्चे) चेत᳘यध्वमि᳘ति चि᳘तिमिच्छते᳘ति वाव त᳘दब्रुवंस्ते᳘षां चेत᳘यमानानाᳫँ᳭ सवि᳘तैता᳘नि सावित्रा᳘ण्यमपश्यद्य᳘त्सविता᳘ ऽपश्यत्त᳘स्मात्सावित्रा᳘णि स᳘ ऽएता᳘मष्टागृहीतामा᳘हुतिमजुहोत्ताᳫँ᳭ हु᳘त्वेमा᳘मष्टधाविहिताम᳘षाढामपश्यत्पुरैव᳘ [[???]] सृष्टा᳘ᳫँ᳘ सतीम् [[???]]॥  
## ०२
ते यद᳘ब्रुवन्॥ 
(वंश्चे) चेत᳘यध्वमि᳘ति चि᳘तिमिच्छते᳘ति वाव त᳘दब्रुवन्य᳘च्चेत᳘यमाना [[???]] ऽअ᳘पश्यंस्त᳘स्माच्चि᳘तिरा᳘हुतिर्व्वै᳘ यज्ञो य᳘दिष्ट्वा᳘ ऽपश्यत्त᳘स्मादि᳘ष्टका॥  
## ०३
तां वा᳘ ऽएताम् [[???]]॥  
(मे᳘) ए᳘काᳫँ᳭ सती᳘मष्टागृहीता᳘मष्टाभिर्य᳘जुर्भिर्जुहोति त᳘स्मादियमे᳘का सत्य᳘ष्टधा विहिता [[???]]॥  
## ०४
ता᳘मूर्ध्वा᳘मुद्गृह्ण᳘ञ्जुहोति॥  
(ती) इमां त᳘दूर्ध्वा᳘ᳫँ᳘ रूपैरु᳘द्गृह्णाति त᳘स्मादिय᳘ मूर्ध्वा᳘ रूपैः [[???]]॥  
## ०५
(स्ताᳫँ᳭) ताᳫँ᳭ सं᳘ततां जुहोति॥  
(त्ये) एतद्वै᳘ देवा᳘ ऽअबिभयुर्यद्वै᳘ न ऽइह र᳘क्षाᳫँ᳭सि नाष्ट्रा᳘ नान्ववेयुरि᳘ति त᳘ ऽएत᳘ᳫँ᳘ संततहोम᳘मपश्यन्र᳘क्षसां नाष्ट्रा᳘णाम᳘नन्ववायनाय त᳘स्मात्सं᳘ततां जुहोति॥  
## ०६
य᳘द्वे᳘वैतामा᳘हुतिं जुहो᳘ति॥  
सवि᳘तै᳘षो ऽग्निस्त᳘मेतया᳘ ऽऽहुत्या पुर᳘स्तात्प्रीणाति त᳘मिष्ट्वा᳘ प्रीत्वा᳘ ऽथैनᳫँ᳭ स᳘म्भरति तद्य᳘देत᳘या सविता᳘रं प्रीणा᳘ति त᳘स्मात्सावित्रा᳘णि त᳘स्माद्वा᳘ ऽएतामा᳘हुतिं जुहोति॥  
## ०७
य᳘द्वे᳘वैतामा᳘हुतिं जुहो᳘ति॥  
सवि᳘तै᳘षो ऽग्निस्त᳘मेतया᳘ ऽऽहुत्या पुर᳘स्ताद्रे᳘तोभूत᳘ᳫँ᳘सिञ्चति यादृग्वै यो᳘नौ रे᳘तः सिच्य᳘ते तादृग्जायते तद्य᳘देत᳘या सविता᳘रᳫँ᳭ रे᳘तोभूत᳘ᳫँ᳘ सिञ्च᳘ति त᳘स्मात्सावित्रा᳘णि त᳘स्माद्वा᳘ ऽएतामा᳘हुतिं जुहोति॥  
## ०८
स्रुवश्चा᳘त्र स्रु᳘क् च प्र᳘जुज्येते॥  
व्वाग्वै स्रु᳘क्प्राणः᳘ स्रुवो᳘ व्वाचा᳘ च वै᳘ प्राणे᳘न चैतद᳘ग्रे देवाः कर्मा᳘न्वैच्छंस्त᳘स्मात्स्रुव᳘श्च स्रु᳘क्च॥  
## ०९
य᳘द्वेव᳘ स्रुव᳘श्च [[???]] स्रु᳘क्च॥  
यो वै स᳘ प्रजा᳘पतिरा᳘सीदेष स᳘ स्रुवः᳘ प्राणो वै᳘ स्रुवः᳘ प्राणः᳘ प्रजा᳘पतिर᳘थ या सा व्वागा᳘सीदेषा सा स्रुग्यो᳘षा वै व्वाग्यो᳘षा स्रुग᳘थ यास्ता ऽआ᳘प ऽआ᳘यन्वाचो᳘ लोका᳘देतास्ता या᳘मेतामा᳘हुतिं जुहो᳘ति॥  
## १०
ताᳫँ᳭ सं᳘ततां जुहोति॥  
सं᳘तता हि ता ऽआ᳘प ऽआ᳘यन्न᳘थ यः स᳘ प्रजा᳘पतिस्त्रय्या᳘ व्विद्य᳘या स᳘हापः प्रा᳘विशदेष स यै᳘रेतद्य᳘जुर्भिर्जुहो᳘ति॥  
## ११
तद्या᳘नि त्री᳘णि प्रथमा᳘नि॥  
(नी) इमे ते᳘ लोका ऽअ᳘थ य᳘च्चुतुर्थं य᳘जुस्त्रयी सा᳘ व्विद्या ज᳘गती सा᳘ भवति ज᳘गती स᳘र्व्वाणि च्छ᳘न्दाᳫँ᳭सि स᳘र्व्वाणि च्छ᳘न्दाᳫँ᳭सि त्रयी᳘ व्विद्या᳘ ऽथ या᳘नि चत्वा᳘र्युत्तमा᳘नि दि᳘शस्ता᳘नीमे᳘ च वै᳘ लोका दि᳘शश्च प्रजा᳘पतिर᳘थैषा᳘ त्रयी᳘ व्विद्या᳘॥  
## १२
स᳘ जुहोति॥  
युञ्जानः᳘ प्रथमं म᳘न ऽइ᳘ति प्रजा᳘पतिर्व्वै᳘ युञ्जानः स म᳘न ऽएत᳘स्मै क᳘र्मणे ऽयुङ्क्त तद्यन्म᳘न ऽएत᳘स्मै क᳘र्मणे᳘ ऽयुङ्क्त त᳘स्मात्प्रजा᳘पतिर्युञ्जानः᳘॥  
## १३
(स्त) तत्त्वा᳘य सविता धि᳘य ऽइ᳘ति॥  
म᳘नो वै᳘ सविता᳘ प्राणा धि᳘यो ऽग्नेर्ज्यो᳘तिर्निचाय्ये᳘त्यग्नेर्ज्यो᳘तिर्दृष्ट्वे᳘त्येत᳘त्पृथिव्या ऽअध्या᳘भरदि᳘ति पृथिव्यै᳘ ह्येनद᳘ध्याभ᳘रति॥  
## १४
युक्ते᳘न म᳘नसा व्वयमि᳘ति॥  
म᳘न ऽए᳘वैत᳘देत᳘स्मै क᳘र्मणे युङ्क्ते न ह्य᳘युक्तेन म᳘नसा किं᳘ चन᳘ सम्प्रति᳘ शक्ना᳘ति क᳘र्तुं देव᳘स्य सवितुः᳘ सव ऽइ᳘ति देवे᳘न सवित्रा प्र᳘सूता ऽइ᳘त्येत᳘त्स्व᳘र्ग्याय शक्त्ये᳘ति य᳘थैते᳘न क᳘र्मणा स्वर्गं᳘ लोक᳘मिया᳘देव᳘मेत᳘दाह शक्त्ये᳘ति श᳘क्त्या हि᳘ स्वर्गं᳘ लोकमे᳘ति॥  
## १५
यु᳘क्त्वा᳘य सविता᳘ देवानि᳘ति॥  
म᳘नो वै᳘ सविता᳘ प्राणा᳘ देवाः᳘ स्वर्यतो᳘ [[???]] धिया दि᳘वमि᳘ति स्वर्ग᳘ᳫँ᳘ हैनां लोकं᳘ यतो᳘ धि᳘यैत᳘स्मै क᳘र्मणे युयुजे बृहज्ज्यो᳘तिः करिष्यत ऽइ᳘त्यसौ वा᳘ ऽआदित्यो᳘ बृहज्ज्यो᳘तिरेष᳘ उ ऽए᳘षो ऽग्नि᳘रेत᳘म्वेते᳘ संस्करिष्य᳘न्तो भवन्ति सविता प्र᳘सुवाति तानि᳘ति सवितृ᳘प्रसूता ऽएतत्क᳘र्म करवन्नि᳘त्येत᳘त्॥  
## १६
(द्यु) युञ्ज᳘ते म᳘न ऽउत᳘ युञ्जते धि᳘य ऽइ᳘ति॥  
म᳘नश्चै᳘वैत᳘त्प्राणा᳘श्चैत᳘स्मै क᳘र्मणे युङ्क्ते व्वि᳘प्रा व्वि᳘प्रस्ये᳘ति प्रजा᳘पतिर्व्वै व्वि᳘प्रो देवा व्वि᳘प्रा बृहतो᳘ व्विपश्चि᳘त इ᳘ति प्रजा᳘पतिर्व्वै बृह᳘न्विपश्चिद्वि हो᳘त्रा दध ऽइ᳘ति यद्वा᳘ ऽएष᳘ चीय᳘ते त᳘देष हो᳘त्रा व्वि᳘धत्ते चिते᳘ ह्येत᳘स्मिन्हो᳘त्रा ऽअधि व्विधीय᳘न्ते व्वयुनाविदि᳘त्येष᳘ हीदं᳘ व्वयु᳘नम᳘विन्ददे᳘क ऽइदित्ये᳘को᳘ ह्येष᳘ ऽइदᳫँ᳭ स᳘र्व्वं व्वयु᳘नम᳘विन्दन्मही᳘ देव᳘स्य सवितुः प᳘रिष्टुतिरि᳘ति महती᳘ देव᳘स्य सवितुः प᳘रिष्टुतिरि᳘त्येत᳘त्॥  
## १७
(द्यु) युजे᳘ वां ब्र᳘ह्म पूर्व्व्यं न᳘मोभिरि᳘ति॥  
प्राणो वै ब्र᳘ह्म पूर्व्व्यम᳘न्नं न᳘मस्तत्त᳘दे᳘षैवा᳘हुतिर᳘न्नमेत᳘यैव तदा᳘हुत्यैतेना᳘न्नेन प्राणा᳘नेत᳘स्मै क᳘र्मणे युङ्क्ते व्विश्लो᳘क ऽएतु प᳘थ्येव सूरेरि᳘ति य᳘थोभ᳘येषु देवमनुष्ये᳘षु कीर्ति श्लो᳘को य᳘जमानस्य स्या᳘देव᳘मेत᳘दाह शृण्व᳘न्तु व्वि᳘श्वे ऽअमृ᳘तस्य पुत्रा ऽइ᳘ति प्रजा᳘पतिर्व्वा᳘ ऽअमृ᳘तस्त᳘स्य व्वि᳘श्वे देवाः᳘ पुत्रा ऽआ ये धा᳘मानि दिव्या᳘नि तस्थुरि᳘तीमे वै᳘ लोका᳘ दिव्या᳘नि धा᳘मानि तद्य᳘ ऽएषु᳘ लोके᳘षु देवास्ता᳘नेत᳘दाह॥  
## १८
य᳘स्य प्रया᳘णम᳘न्वन्य ऽइ᳘द्ययुरि᳘ति॥  
प्रजा᳘पतिर्वा᳘ ऽएतद᳘ग्रे क᳘र्माकरोत्त᳘त्ततो [[???]] देवा᳘ ऽअकुर्व्वन्देवा᳘ देव᳘स्य महिमा᳘नमो᳘जसे᳘ति यज्ञो वै᳘ महिमा᳘ देवा᳘ देव᳘स्य यज्ञं᳘ व्वी᳘र्यमो᳘जसे᳘त्येतद्यः [[???]] पा᳘र्थिवानि व्विममे स ऽए᳘तश ऽइ᳘ति यद्वै किं᳘ चास्यां तत्पा᳘र्थिवं त᳘देष स᳘र्व्वं व्वि᳘मिमीते रश्मि᳘भि᳘र्ह्येनदभ्यवतनो᳘ति र᳘जाᳫँ᳭सि देवः᳘ सविता᳘ महित्वने᳘तीमे वै᳘ लोका र᳘जाᳫँ᳭स्यसा᳘वादित्यो᳘ देवः᳘ सविता ता᳘नेष᳘ महिम्ना व्वि᳘मिमीते॥  
## १९
दे᳘व सवितः प्र᳘सुव यज्ञं प्र᳘सुव यज्ञ᳘पतिं भ᳘गाये᳘ति॥  
(त्य) असौ वा᳘ ऽआदित्यो᳘ देवः᳘ सविता᳘ यज्ञो भ᳘गस्त᳘मेत᳘दाह प्र᳘सुव यज्ञं᳘ प्र᳘सुव यज्ञ᳘पतिं भगाये᳘ति दिव्यो᳘ गन्धर्वः᳘ केतपूः के᳘तं नः पुनात्वि᳘त्यसौ वा᳘ ऽआदित्यो᳘ दिव्यो᳘ गन्धर्व्वो᳘ ऽन्नं के᳘तो ऽन्नपूर᳘न्नं नः पुनात्वित्येत᳘द्वाचस्प᳘तिर्व्वा᳘चं [[???]] नः स्वदत्वि᳘ति व्वाग्वा᳘ ऽइदं क᳘र्म प्राणो᳘ व्वाचस्प᳘तिः प्राणो᳘ न ऽइदं क᳘र्म स्वदत्वि᳘त्येत᳘त्॥  
## २०
(दि) इमं᳘ नो देव सवितर्यज्ञं प्र᳘णये᳘ति॥  
(त्य) असौ वा᳘ ऽआदित्यो᳘ देवः᳘ सविता य᳘दु वा᳘ ऽएष᳘ यज्ञि᳘यं क᳘र्म प्रण᳘यति तद᳘नार्तᳫँ᳭ स्व᳘स्त्युदृच᳘मश्नुते देवा᳘व्यमि᳘ति [[???]] यो᳘ देवान᳘वदि᳘त्येत᳘त्सखिविदᳫँ᳭ सत्राजि᳘तं धनजि᳘तᳫँ᳭ स्वर्जि᳘तमि᳘ति य᳘ ऽएतत्स᳘र्वं व्विन्दादि᳘त्येत᳘दृचे᳘त्यृचा स्तो᳘मᳫँ᳭ स᳘मर्धय गायत्रे᳘ण रथन्तरं᳘ बृह᳘द्गायत्र᳘वर्तनी᳘ति सा᳘मानि स्वाहे᳘ति य᳘जूᳫँ᳭षि᳘ सैषा᳘ त्रयी᳘ व्विद्या᳘ प्रथमं᳘ जायते य᳘थै᳘वा᳘दो ऽमुत्रा᳘जायतैवम᳘थ [[???]] यः᳘ सो ऽग्निर᳘सृज्यतैष स यो᳘ ऽत ऊर्द्ध्व᳘मग्नि᳘श्चीय᳘ते॥  
## २१
ता᳘न्येता᳘न्यष्टौ᳘ सावित्रा᳘णि॥  
(ण्य) अष्टा᳘क्षरा गायत्री᳘ गाय᳘त्रो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतद्रे᳘तोभूत᳘ᳫँ᳘ सिञ्चति ता᳘नि न᳘व भवन्ति स्वाहाकारो᳘ नवमो न᳘व दि᳘शो दि᳘शो ऽग्निर्न᳘व प्राणाः᳘ प्राणा᳘ ऽअग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतद्रे᳘तोभूत᳘ᳫँ᳘ सिञ्चति ता᳘नि द᳘श भवन्त्या᳘हुतिर्दशमी द᳘शाक्षरा᳘ व्विरा᳘ड् विरा᳘डग्निर्द᳘श दि᳘शो दि᳘शो ऽग्निर्द᳘श प्राणाः᳘ प्राणा᳘ ऽअग्निर्या᳘वानग्निर्या᳘वत्यस्य मा᳘त्रा ता᳘वत्त᳘द्भवति॥  
## २२
(त्ये) एत᳘स्यामा᳘हुत्याᳫँ᳭ हुता᳘याम्॥  
(म) अग्नि᳘र्देवे᳘भ्य ऽउ᳘दक्रामत्ते᳘ देवा᳘ ऽअब्रुवन्पशुर्वा᳘ ऽअग्निः᳘ पशु᳘भिरिमम᳘न्विच्छाम स स्वा᳘य रूपा᳘यावि᳘र्भविष्यती᳘ति तं᳘ पशु᳘भिर᳘न्वैच्छन्त्स स्वा᳘य रूपा᳘यावि᳘रभवत्त᳘स्मादु हैत᳘त्पशुः स्वा᳘य रूपा᳘यावि᳘र्भवति गौ᳘र्व्वा गवे᳘ ऽश्वो वा᳘ ऽश्वाय पु᳘रुषो वा पु᳘रुषाय᳘॥  
## २३
ते ऽब्रुवन्॥  
(न्य) यद्य᳘ह स᳘र्व्वैरन्वेषिष्या᳘मो यात᳘यामा ऽअनुपजीवनीया᳘ भविष्यन्ति य᳘द्यु ऽअ᳘सर्व्वैर᳘सर्व्वम᳘नुवेत्स्याम ऽइ᳘ति त᳘ ऽएतमे᳘कं पशुं द्वा᳘भ्यां पशु᳘भ्यां प्रत्य᳘पश्यन्रा᳘सभं गोश्चा᳘वेश्च तद्य᳘देतमे᳘कं पशुं द्वा᳘भ्यां पशुभ्यां [[???]] प्रत्य᳘पश्यंस्त᳘स्मादेष ऽए᳘कः सन्द्वि᳘रेताः॥  
## २४
(ऽ) अनद्धापुरुषं पु᳘रुषात्॥  
(दे) एष᳘ ह वा᳘ ऽअनद्धापुरुषो यो न᳘ देवान᳘वति न᳘ पितॄन्न᳘ मनु᳘ष्याँस्तत्स᳘र्व्वैर᳘ह पशु᳘भिरन्वै᳘च्छ᳘न्नो यात᳘यामा ऽअनुपजीवनीया᳘ ऽअभवन्॥  
## २५
(वंस्त्रि) त्रिभिर᳘न्विच्छति॥  
त्रिवृ᳘दग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतद᳘न्विच्छति ते प᳘ञ्च सम्प᳘दा भवन्ति प᳘ञ्चचितिको ऽग्निः प᳘ञ्च ऽर्त᳘वः संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वत्त᳘द्भवति॥  
## २६
ते᳘ मौञ्जी᳘भिरभिधा᳘नीभिरभि᳘हिता भवन्ति॥  
(न्त्य) अग्नि᳘र्देवे᳘भ्य ऽउ᳘दक्रामत्स मु᳘ञ्जं प्रा᳘विशत्त᳘स्मात्स᳘ सुषिरस्त᳘स्माद्वे᳘वान्तरतो᳘ धूम᳘रक्त ऽइव᳘ सैषा यो᳘निरग्नेर्यन्मु᳘ञ्चो ऽग्नि᳘रिमे᳘ पश᳘वो न वै यो᳘निर्ग᳘र्भᳫँ᳭ हिनस्त्य᳘हिᳫँ᳭सायै यो᳘नेर्वै जा᳘यमानो जायते यो᳘नेर्जा᳘यमानो [[???]] जायाता ऽइ᳘ति॥  
## २७
त्रिवृ᳘तो भवन्ति॥  
त्रिवृ᳘द्ध्यग्नि᳘रश्वाभिधानी᳘कृता भवन्ति सर्व्व᳘तो वा᳘ ऽअश्वाभिधा᳘नी मु᳘खं प᳘रिशेते सर्व्व᳘तो यो᳘निर्ग᳘र्भं प᳘रिशेते योनिरूप᳘मेत᳘त्क्रियते॥  
## २८
ते प्रा᳘ञ्चस्तिष्ठन्ति॥  
(न्त्य᳘) अ᳘श्वः प्रथमो᳘ ऽथ रा᳘सभो᳘ ऽथाज᳘ ऽएव᳘ᳫँ᳘ [[???]] ह्ये᳘ते ऽनुपूर्व्वं यद्वै तद᳘श्रु सं᳘क्षरितमा᳘सीदेष सो ऽश्वो᳘ ऽथ यत्तद᳘रसदिवैष रा᳘सभो᳘ ऽथ यः स᳘ कपा᳘ले र᳘सो लिप्त ऽआ᳘सीदेष᳘ सो ऽजो᳘ ऽथ यत्त᳘त्कपा᳘लमा᳘सीदेषा सा मृद्या᳘मेत᳘दाहरिष्य᳘न्तो भ᳘वन्त्येते᳘भ्यो वा᳘ ऽएष᳘ रूपेभ्यो᳘ ऽग्रे ऽसृज्यत ते᳘भ्य ऽए᳘वैनमेत᳘ज्जनयति॥  
## २९
ते᳘ दक्षिणत᳘स्तिष्ठन्ति॥  
(न्त्ये) एतद्वै᳘ देवा᳘ ऽअबिभयुर्यद्वै᳘ नो यज्ञं᳘ दक्षिणतो र᳘क्षाᳫँ᳭सि नाष्ट्रा न᳘ हन्युरि᳘ति त᳘ ऽएतं व्व᳘ज्रमपश्यन्नमु᳘मे᳘वादित्य᳘मसौ वा᳘ ऽआदित्य᳘ ऽएषो᳘ ऽश्वस्त᳘ ऽएते᳘न व्व᳘ज्रेण दक्षिणतो र᳘क्षाᳫँ᳭सि नाष्ट्रा᳘ ऽअपहत्या᳘भये ऽनाष्ट्र᳘ ऽएतं᳘ यज्ञ᳘मतन्वत त᳘थै᳘वैतद्य᳘जमान ऽएते᳘न ऽव्व᳘ज्रेण दक्षिणतो र᳘क्षाᳫँ᳭सि नाष्ट्रा᳘ ऽअपहत्या᳘भये ऽनाष्ट्र᳘ ऽएतं᳘ यज्ञं᳘ तनुते॥  
## ३०
दक्षिणत᳘ ऽआहवनी᳘यो भ᳘वति॥  
(त्यु) उत्तरत᳘ ऽएषा᳘ ऽभ्रिरु᳘पशेते वृ᳘षा वा᳘ ऽआहवनी᳘यो योषा᳘ ऽभ्रिर्दक्षिणतो वै वृ᳘षा यो᳘षामु᳘पशेते ऽरत्निमा᳘त्रे ऽरत्निमात्राद्धि वृ᳘षा यो᳘षामुपशे᳘ते [[???]]॥  
## ३१
सा᳘ व्वैणवी᳘ स्यात्॥  
(द) अग्नि᳘र्देवे᳘भ्य ऽउ᳘दक्रामत्स᳘ व्वेणुं प्रा᳘विशत्त᳘स्मात्स᳘ सुषिरः स ऽएता᳘नि व्व᳘र्माण्यभि᳘तो ऽकुरुत प᳘र्व्वाण्य᳘ननुप्रज्ञानाय य᳘त्र यत्र निर्ददा᳘ह ता᳘नि कल्मा᳘षाण्यभवन्॥  
## ३२
(न्त्सा᳘) सा᳘ कल्माषी᳘ स्यात्॥  
(त्सा᳘) सा᳘ ह्याग्नेयी य᳘दि कल्माषीं न᳘ व्विन्देदप्य᳘कल्माषी स्यात्सु᳘षिरा तु᳘ स्या᳘त्सै᳘वाग्नेयी᳘ सैषा यो᳘निरग्नेर्य᳘द्वेणु᳘रग्नि᳘रियं मृन्न वै यो᳘निर्ग᳘र्भᳫँ᳭ हिनस्त्य᳘हिᳫँ᳭ सायै यो᳘नेर्वै जा᳘यमानो जायते यो᳘नेर्जा᳘यमानो जायाता ऽइ᳘ति॥  
## ३३
प्रादेशमात्री᳘ स्यात्॥  
(त्प्रा) प्रादेशमात्र᳘ᳫँ᳘ हीद᳘मभि व्वाग्वदत्यरत्निमात्री᳘ त्वेव᳘ भवति बाहुर्व्वा᳘ ऽअरत्नि᳘र्बाहु᳘नो वै᳘ व्वी᳘र्यं क्रियते व्वीर्य᳘संमितैव त᳘द्भवति॥  
## ३४
(त्य) अन्यतः क्ष्णु᳘त्स्यात्॥  
(द) अन्यतर᳘तो᳘ हीदं᳘ व्वाचः᳘ क्ष्णुत᳘मुभयतः क्ष्णु᳘त्त्वेव᳘ भवत्युभय᳘तो᳘ हीदं᳘ व्वाचः᳘ क्ष्णुतं य᳘देनया दै᳘वं च व्व᳘दति मानुषं चा᳘थो य᳘त्सत्यं चा᳘नृतं च त᳘स्मादुभयतः क्ष्णुत् [[???]]॥  
## ३५
(द्य᳘) य᳘द्वे᳘वोभयतः क्ष्णुत् [[???]]॥  
(द᳘) अ᳘तो वा ऽअ᳘भ्रेर्व्वी᳘र्यं [[???]] य᳘तो ऽस्यै क्ष्णुत᳘मुभय᳘त ऽए᳘वास्यामेत᳘द्वी᳘र्यं [[???]] दधाति॥  
## ३६
य᳘द्वे᳘वोभयतः क्ष्णु᳘त्॥  
(दे) एतद्वा᳘ ऽएनं देवा᳘ ऽअनुवि᳘द्यैभ्यो᳘ लोके᳘भ्यो ऽखनंस्त᳘थै᳘वैनमय᳘मेत᳘दनुवि᳘द्यैभ्यो᳘ लोके᳘भ्यः खनति॥  
## ३७
स यदि᳘ति ख᳘नति॥  
त᳘देनमस्मा᳘ल्लोका᳘त्खनत्य᳘थ य᳘दू᳘र्ध्वोच्च᳘रति त᳘दमु᳘ष्माल्लोकाद᳘थ यद᳘न्तरेण संच᳘रति त᳘दन्तरिक्षलोकात्स᳘र्व्वेभ्य ऽए᳘वैनमेत᳘देभ्यो᳘ लोके᳘भ्यः खनति॥  
## ३८
तामा᳘दत्ते॥  
देव᳘स्य त्वा सवितुः᳘ प्रस᳘वे ऽश्वि᳘नोर्बाहु᳘भ्यां पूष्णो ह᳘स्ताभ्यामा᳘ददे गायत्रे᳘ण च्छ᳘न्दसा᳘ ऽङ्गिरस्वदि᳘ति सवितृ᳘प्रसूत ऽए᳘वैनामेत᳘देता᳘भिर्देव᳘ताभिरा᳘दत्ते गायत्रे᳘ण च्छ᳘न्दसा᳘ ऽथो ऽअस्यां गायत्रं छ᳘न्दो दधाति पृथिव्याः᳘ सध᳘स्थादग्निं᳘ पुरी᳘ष्यमङ्गिरस्वदा᳘भरे᳘ति [[???]] पश᳘वो वै पु᳘रीषं पृथिव्या᳘ ऽउपस्थादग्निं᳘ [[???]] पश᳘व्यमग्निवदा᳘भरे᳘त्येतत्त्रै᳘ष्टुभेन [[???]] च्छ᳘न्दसा ऽङ्गिरस्वदि᳘ति त᳘देनां त्रै᳘ष्टुभेन च्छ᳘न्दसा᳘ ऽऽदत्ते᳘ ऽथो ऽअस्यां त्रै᳘ष्टुभं छ᳘न्दो दधाति॥  
## ३९
(त्य᳘) अ᳘भ्रिरसी᳘ति॥  
(त्य᳘) अ᳘भ्रि᳘र्ह्येषा त᳘देनᳫँ᳭ सत्येना᳘दत्ते ना᳘र्यसी᳘ति व्व᳘ज्रो वा ऽअ᳘भ्रिर्यो᳘षा ना᳘री न वै यो᳘षा कं᳘चन᳘ हिनस्ति शम᳘यत्ये᳘वैनामेतद᳘हिᳫँ᳭सायै त्व᳘या व्वय᳘मग्नि᳘ᳫँ᳘ शकेम ख᳘नितुᳫँ᳭ सध᳘स्थ ऽए᳘तीदं वै᳘ सध᳘स्थं त्व᳘या व्वय᳘मग्नि᳘ᳫँ᳘ शकेम ख᳘नितुमस्मि᳘न्त्सध᳘स्थ ऽइ᳘त्येतज्जा᳘गतेन च्छ᳘न्दसा ऽङ्गिरस्वदि᳘ति त᳘देनां जा᳘गतेन च्छ᳘न्दसा᳘ ऽऽदत्ते᳘ ऽथो ऽअस्यां जा᳘गतं च्छ᳘न्दो दधाति॥  
## ४०
त्रिभिरा᳘दत्ते॥  
त्रिवृ᳘दग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनामेतदा᳘दत्ते त्रिभि᳘रादाया᳘थैनां चतुर्थे᳘नाभि᳘मन्त्रयत ऽएतद्वा᳘ ऽएनां देवा᳘स्त्रिभि᳘रादाया᳘थास्यां चतुर्थे᳘न व्वीर्य᳘मदधुस्त᳘थै᳘वैनामय᳘मेत᳘त्त्रिभि᳘रादाया᳘थास्यां चतुर्थे᳘न व्वी᳘र्यं [[???]] दधाति॥  
## ४१
ह᳘स्त ऽआधा᳘य सविते᳘ति॥  
ह᳘स्ते᳘ ह्यस्या᳘हिता [[???]] भ᳘वति बि᳘भ्रद᳘भ्रिमि᳘ति बिभ᳘र्ति᳘ ह्येनाᳫँ᳭ हिरण्य᳘यीमि᳘ति हिरण्य᳘यी᳘ ह्येषा या᳘ च्छन्दोम᳘य्यग्नेर्ज्यो᳘तिर्निचाय्ये᳘त्यग्नेर्ज्यो᳘तिर्दृष्ट्वे᳘त्येत᳘त्पृथिव्या ऽअध्या᳘भरदि᳘ति पृथिव्यै᳘ ह्येनद᳘ध्याभ᳘रत्या᳘नुष्टुभेन च्छ᳘न्दसा ऽङ्गिरस्वदि᳘ति त᳘देनामा᳘नुष्टुभेन च्छ᳘न्दसा᳘ ऽऽदत्ते᳘ ऽथो ऽअस्यामा᳘नुष्टुभं च्छ᳘न्दो दधाति ता᳘न्येता᳘न्येव च्छ᳘न्दाᳫँ᳭स्येषा᳘ ऽभ्रिरारम्भा᳘यै᳘वेयं᳘ व्वैणवी᳘ क्रियते॥  
## ४२
ताᳫँ᳭ हैके हिरण्य᳘यीं कुर्वन्ति [[???]]॥  
हिरण्ययी᳘ति वा᳘ ऽअ᳘भ्युक्ते᳘ति न त᳘था कुर्याद्यद्वा᳘ ऽएषा च्छ᳘न्दाᳫँ᳭सि ते᳘नैषा हि᳘रण्यममृ᳘तᳫँ᳭ हि᳘रण्यममृ᳘तानि च्छ᳘न्दाᳫँ᳭सि॥  
## ४३
तां᳘ चतु᳘र्भिरा᳘दत्ते॥  
च᳘तुरक्षरा वै स᳘र्व्वा व्वाग्वागित्ये᳘कमक्ष᳘रमक्ष᳘रमि᳘ति᳘ त्र्यक्षरं [[???]] तद्यत्तद्वागित्ये᳘कमक्ष᳘रं᳘ [[???]] यै᳘वै᳘षा ऽनुष्टु᳘बुत्तमा सा सा᳘ ऽथ य᳘दक्ष᳘रमि᳘ति᳘ त्र्य᳘क्षरमेता᳘नि ता᳘नि पू᳘र्व्वाणि य᳘जूᳫँ᳭षि स᳘र्व्वयै᳘वैत᳘द्वा᳘चा ऽग्निं ख᳘नति स᳘र्व्वया व्वाचा स᳘म्भरति त᳘स्माच्चतु᳘र्भिः॥  
## ४४
(र्य᳘) य᳘द्वेव᳘ चतु᳘र्भिः॥  
(श्च᳘) च᳘तस्रो वै दि᳘शश्चतसृ᳘षु त᳘द्दिक्षु व्वा᳘चं दधाति त᳘स्माच्चतसृ᳘षु दिक्षु व्वा᳘ग्वदति च्छ᳘न्दोभिश्च य᳘जुर्भिश्चा᳘दत्ते त᳘दष्टौ च᳘तस्रो दि᳘शश्च᳘तस्रो ऽवान्तरदि᳘शः स᳘र्व्वासु त᳘द्दिक्षु व्वा᳘चं दधाति त᳘स्मात्स᳘र्व्वासु दिक्षु व्वा᳘ग्वदति॥  
