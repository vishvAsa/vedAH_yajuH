+++
title = "२"

+++
## ०१
ह᳘स्त ऽएषा᳘ ऽभ्रिर्भवत्य᳘थ पशू᳘नभि᳘मन्त्रयते॥  
(त ऽ) एतद्वा᳘ ऽएषु देवा᳘ ऽअन्वेषिष्य᳘न्तः पु᳘रस्ताद्वी᳘र्यमदधुस्त᳘थै᳘वैष्वय᳘मेत᳘दन्वेषिष्य᳘न्पुर᳘स्ताद्वी᳘र्यं [[???]] दधाति॥  
## ०२
सो᳘ ऽश्वमभि᳘मन्त्रयते॥  
प्र᳘तूर्तं व्वाजिन्ना᳘द्रवे᳘ति यद्वै᳘ क्षिप्रं त᳘त्तूर्तम᳘थ य᳘त्क्षिप्रात्क्षे᳘पीयस्तत्प्र᳘तूर्तं व᳘रिष्ठाम᳘नु संव्व᳘तमि᳘तीयं वै व्व᳘रिष्ठा संव्व᳘दिमाम᳘नु संव्व᳘तमि᳘त्येत᳘द्दिवि᳘ ते जन्म परम᳘मन्त᳘रिक्षे त᳘व ना᳘भिः पृथिव्याम᳘धि यो᳘निरिदि᳘ति त᳘देनमेता᳘ देव᳘ताः करोत्यग्निं᳘ व्वायु᳘मादित्यं तद᳘श्वे व्वी᳘र्यं दधाति॥  
## ०३
(त्य᳘) अ᳘थ रा᳘सभम्॥  
युञ्जा᳘थाᳫँ᳭ रा᳘सभं युवमि᳘त्यध्वर्युं᳘ चैतद्य᳘जमानं चाहास्मिन्या᳘मे व्वृषण्वसू ऽइ᳘त्यस्मिन्क᳘र्मणि व्वृषण्वसू ऽइ᳘त्येत᳘दग्निं भ᳘रन्तमस्मयुमि᳘त्यग्निं भ᳘रन्तमस्म᳘त्प्रेषितमि᳘त्येतत्तद्रा᳘सभे व्वी᳘र्यं [[???]] दधाति॥  
## ०४
(त्य᳘) अ᳘थाजम् [[???]]॥  
यो᳘गे योगे तव᳘स्तरं व्वा᳘जे वाजे हवामह ऽइत्य᳘न्नं वै व्वा᳘जः क᳘र्मणि कर्मणि तव᳘स्तरम᳘न्ने ऽन्ने हवामह ऽइ᳘त्येतत्स᳘खाय ऽइ᳘न्द्रमूत᳘य ऽइ᳘तीन्द्रिय᳘वन्तमूत᳘य ऽइ᳘त्येतत्त᳘दजे᳘ व्वी᳘र्यं [[???]] दधाति॥  
## ०५
त्रिभि᳘रभि᳘मन्त्रयते॥  
त्रिवृ᳘दग्निर्या᳘वानग्निर्या᳘वत्यस्य मा᳘त्रा ता᳘वतै᳘वैष्वेत᳘द्वी᳘र्यं [[???]] दधाति॥  
## ०६
(त्य᳘) अ᳘थैनान्प्रा᳘च ऽउ᳘त्क्रमयति॥  
त᳘देनमेतैः᳘ पशु᳘भिर᳘न्विच्छति नो᳘पस्पृशत्यग्नि᳘रेष य᳘त्पश᳘वो ने᳘न्मा ऽय᳘मग्नि᳘र्हिन᳘सदि᳘ति॥  
## ०७
सो᳘ ऽश्वमु᳘त्क्रमयति॥  
प्रतू᳘र्व्वन्ने᳘ह्यवक्रा᳘मन्न᳘शस्तीरि᳘ति पाप्मा वा ऽअ᳘शस्तिस्त्व᳘रमाण ऽए᳘ह्यवक्रा᳘मन्पाप्मा᳘नमि᳘त्येत᳘द्रुद्र᳘स्य गा᳘णपत्यं मयोभूरेही᳘ति रौ᳘द्रा वै᳘ पश᳘वो या᳘ ते देव᳘ता त᳘स्यै गा᳘णपत्यं मयोभूरेही᳘त्येतत्त᳘देनम᳘श्वेना᳘न्विच्छति॥  
## ०८
(त्य᳘) अ᳘थ रा᳘सभम्॥  
(मु᳘) उ᳘र्व्वन्त᳘रिक्षं᳘ [[???]] व्वीहि स्वस्ति᳘ गव्यूतिर᳘भयानि कृण्वन्नि᳘ति यथैव [[???]] य᳘जुस्त᳘था ब᳘न्धुः पूष्णा᳘ सयु᳘जा सहे᳘तीयं वै᳘ पू᳘षा ऽन᳘या सयुजा [[???]] सहे᳘त्येतत्त᳘देनᳫँ᳭ रा᳘सभेना᳘न्विच्छति॥  
## ०९
(त्य᳘) अ᳘थाज᳘म्॥  
(म्पृ) पृथिव्याः᳘ सध᳘स्थादग्निं᳘ पुरी᳘ष्यमङ्गिरस्वदा᳘भरे᳘ति पृथिव्या᳘ ऽउप᳘स्थादग्निं᳘ पश᳘व्यमग्निवदा᳘भरे᳘त्येतत्त᳘देनमजेना᳘न्विच्छति [[???]]॥  
## १०
त्रिभिर᳘न्विच्छति॥  
त्रिवृ᳘दग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतद᳘न्विच्छति त्रिभिः᳘ पुर᳘स्तादभि᳘मन्त्रयते तत्षट्ष᳘डृत᳘वः संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वत्त᳘द्भवति॥  
