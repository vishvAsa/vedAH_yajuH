+++
title = "३"

+++
## ०१
दुष्ट᳘रीतुर्ह पौᳫँ᳭सायनः᳘ [[???]]॥  
(नो᳘) दशपुरुष᳘ᳫँ᳭ राज्याद᳘परुद्ध आस रेवो᳘त्तरसमु ह पाटव᳘ञ्चाक्र᳘ᳫँ᳘ स्थप᳘तिᳫँ᳭ सृ᳘ञ्जया ऽअ᳘परुरुधुः॥  
## ०२
स᳘ होवाच॥  
दुष्ट᳘रीतुं पौᳫँ᳭सायन᳘ᳫँ᳘ सौत्रामण्या᳘ त्वा याजयानि य᳘दिदᳫँ᳭ सृ᳘ञ्जये᳘षु राष्ट्रन्तत्त्व᳘यि [[???]] धास्यामी᳘ति तथे᳘ति त᳘यैनमयाजयत्॥  
## ०३
(त्त᳘) त᳘दु ह ब᳘ल्हिकः प्प्रातिपी᳘यः [[???]] शुश्राव॥  
कौरव्यो रा᳘जा यो᳘ ह वा᳘ ऽअय᳘न्दुष्ट᳘रीतुः पौᳫँ᳭सायनो᳘ दशपुरुष᳘ᳫँ᳘ राज्याद᳘परुद्धो᳘ ऽभूत्त᳘मय᳘ञ्चाक्र᳘ स्थप᳘तिः सौत्रामण्या᳘ याजयिष्यति य᳘दिदᳫँ᳭ सृ᳘ञ्जयेषु राष्ट्रन्त᳘द्धास्मिन्धास्यती᳘ति॥  
## ०४
स᳘ होवाच॥  
तन्न्वा᳘ ऽअहन्तं᳘ व्वेदिष्यामि य᳘दि स त᳘स्मिन्राष्ट्र᳘न्धास्य᳘ति बहिर्द्धा᳘ वैनᳫँ᳭ राष्ट्रा᳘द्धास्यती᳘ति स ऽआ᳘जगाम य᳘स्याम्वे᳘लायां ग्ग्र᳘हा गृह्य᳘न्ते॥  
## ०५
स᳘ होवाच॥  
स्थ᳘पते चाक्र᳘ नाहवनी᳘ये सु᳘रा होतव्ये᳘त्याहु᳘र्न्नान्य᳘त्राहवनी᳘याद्य᳘द्याहवनी᳘ये सु᳘राᳫँ᳭ होष्य᳘सि पापवस्यस᳘ङ्करिष्यसि जामि᳘ यज्ञ᳘स्य य᳘द्यन्य᳘त्राहवनी᳘याद्बहि᳘र्द्धैनᳫँ᳭ राष्ट्रा᳘द्धास्यसि᳘ नैनᳫँ᳭ राष्ट्रे᳘ धास्यसि᳘ नास्मिन्राष्ट्र᳘न्धास्यसी᳘ति॥
## ०६
स᳘ होवाच᳘॥  
नाहवनी᳘ये सु᳘राᳫँ᳭ होष्या᳘मि᳘ नान्य᳘त्राहवनी᳘यान्न᳘ पापवस्यस᳘ङ्करिष्यामि न᳘ जामि᳘ यज्ञ᳘स्य᳘ नैनं बहिर्द्धा᳘ राष्ट्रा᳘द्धास्यामि राष्ट्र᳘ ऽएनन्धास्यामि राष्ट्र᳘मस्मिन्धास्यामी᳘ति॥  
## ०७
स᳘ होवाच॥  
कथᳫँ᳭ हि᳘ करिष्यसी३ ऽइ᳘ति स᳘ हैत᳘दुवाचा᳘सुरेषु वा᳘ ऽएषो᳘ ऽग्ग्रे यज्ञ᳘ ऽआसीत्सौत्रामणी स᳘ देवा᳘नुपप्प्रै᳘त्सो ऽप ऽआ᳘गच्छत्तमा᳘पः प्प्र᳘त्यनन्दंस्त᳘स्मादु श्रे᳘याᳫँ᳭समा᳘गतम्प्र᳘त्येव᳘ नन्दन्ति त᳘ᳫँ᳘ होचुरे᳘ह्येव᳘ भगव ऽइ᳘ति॥  
## ०८
स᳘ होवाच॥  
बिभे᳘मि वै प्प्र᳘णयत मे᳘ति क᳘स्माद्भगवो बिभेषीत्य᳘सुरेभ्य ऽइ᳘ति तथे᳘ति तमा᳘पः प्प्रा᳘णयंस्त᳘स्माद्यो᳘ व्वधत्रो भ᳘वति स बि᳘भ्यतं प्प्र᳘णयति यदा᳘पः प्प्रा᳘णयंस्त᳘स्मादा᳘पः प्प्र᳘णीतास्तत्प्र᳘णीतानाम्प्रणीतात्वं प्प्र᳘ति ह तिष्ठति य᳘ ऽएव᳘मेतत्प्र᳘णीतानाम्प्रणीतात्वम्वे᳘द॥  
## ०९
त᳘दिष्टाः᳘ प्प्रयाजा᳘ ऽआसुः॥  
(र᳘) अ᳘पर्य्यग्निकृतमथा᳘सुरा ऽअन्वा᳘जग्मुस्ते᳘ देवाः प᳘र्य्यग्निनैवा᳘सुरा᳘न्त्सप᳘त्नान्भ्रा᳘तृव्यान्यज्ञा᳘दन्त᳘रायंस्त᳘थो ऽए᳘वैष᳘ ऽएतत्प᳘र्य्यग्निनैव᳘ द्विष᳘न्तं भ्रा᳘तृव्यं यज्ञा᳘दन्त᳘रेति॥  
## १०
देवयोनिर्व्वा᳘ ऽएष य᳘दाहवनी᳘यः॥  
(स्त᳘) त᳘स्यैता᳘वमृतपक्षौ या᳘वेता᳘वभि᳘तो ऽग्नी तद्य᳘दाहवनी᳘ये यज्ञ᳘न्तन्व᳘ते देवयोना᳘वे᳘वैत᳘द्देवे᳘भ्यो यज्ञ᳘न्तन्वत ऽउ᳘प हैनम्पुनर्य्यज्ञो᳘ नमति᳘ नास्माद्यज्ञो व्व्य᳘वच्छिद्यते य᳘ ऽएव᳘मेतद्वे᳘द य᳘स्य वैवं᳘ विदुष ऽएतत्क᳘र्म्म [[???]] क्रिय᳘ते॥  
## ११
(त ऽउ᳘) उ᳘त्तरे ऽग्नौ᳘ पयोग्रहा᳘ञ्जुह्वति॥  
(त्यु᳘) उ᳘त्तरे ऽग्नौ᳘ पशू᳘ञ्छ्रपयन्ति पशू᳘नेव [[???]] तन्म᳘र्त्यान्त्स᳘तो ऽमृतयोनौ᳘ दधाति म᳘र्त्यान्त्स᳘तो ऽमृतयोनेः प्प्र᳘जनयत्य᳘प ह वै᳘ पशूना᳘म्पुनर्म्मृत्यु᳘ञ्जयति᳘ नास्माद्यज्ञो व्व्य᳘वच्छिद्यते य᳘ ऽएव᳘मेतद्वे᳘द य᳘स्य वैव᳘म्विदु᳘ष ऽएतत्क᳘र्म्म क्रिय᳘ते॥  
## १२
द᳘क्षिणे ऽग्नौ᳘ सुराग्ग्रहा᳘ञ्जुह्वति॥  
द᳘क्षिणे ऽग्नौ᳘ पावयन्ति पवि᳘त्राभिस्त्रिषंयुक्ता᳘भिः पितॄ᳘नेव [[???]] तन्म᳘र्त्यान्त्स᳘तो ऽमृतयोनौ᳘ दधाति म᳘र्त्यान्त्स᳘तो ऽमृतयोनेः प्प्र᳘जनयत्य᳘प ह वै᳘ पितॄणा᳘म्पुनर्मृत्यु᳘ञ्जयति᳘ नास्माद्यज्ञो व्व्य᳘वच्छिद्यते य᳘ ऽएव᳘मेतद्वे᳘द य᳘स्य वैव᳘म्विदु᳘ष ऽएतत्क᳘र्म्म क्रिय᳘ते॥  
## १३
तद्य᳘देता᳘वग्नी᳘ ऽआहवनी᳘याद्विह्रिये᳘ते॥  
ते᳘नाहवनी᳘याव᳘थ य᳘दाहवनी᳘यम्पु᳘न᳘र्म्माश्नुवा᳘ते तेना᳘नाहवनीयौ ते᳘नोभौ हो᳘मा ऽउ᳘पाप्नोति य᳘श्चाहवनी᳘ये यश्चा᳘नाहवनीये य᳘च्च हुतं यच्चा᳘हुतम्पु᳘नर्हाय᳘मि᳘त्त्वोवाच न त᳘दस्ति यत्सृ᳘ञ्जयानाᳫँ᳭ राष्ट्रं᳘ दुष्ट᳘रीतोस्त᳘दद्य त᳘था ऽय᳘ञ्चाक्र᳘ स्थप᳘तिर्य्य᳘ज्ञे ऽकरिति [[???]]॥  
## १४
(त्यु᳘) उ᳘त्तरे ऽग्नौ᳘ पशु᳘भिः पुरोडा᳘शैः पयोग्ग्रहैरि᳘ति चरन्ति॥  
य᳘दु चान्यत्ते᳘न देवा᳘नेव त᳘द्देवलोके᳘ प्प्रीणाति त᳘ ऽएनम्प्रीताः᳘ प्प्रीणन्त्य᳘थो देवलोक᳘मेव᳘ जयति॥  
## १५
द᳘क्षिणे ऽग्ग्नौ᳘ सुराग्ग्रहा᳘ञ्जुह्वति॥  
द᳘क्षिणे ऽग्ग्नौ᳘ पावयन्ति पवि᳘त्राभिस्त्रिषंयुक्ता᳘भिः पितॄ᳘नेव त᳘त्पितृलोके᳘ प्प्रीणाति त᳘ ऽएनम्प्रीताः᳘ प्प्रीणन्त्य᳘थो पितृलोक᳘मेव᳘ जयति॥  
## १६
स वा᳘ ऽएष᳘ ऽआ᳘त्मैव य᳘त्सौत्रामणी [[???]]॥  
त᳘स्मात्सा नि᳘रुक्ता नि᳘रुक्तो᳘ ह्यात्मा᳘ लोको᳘ व्वयोधास्त᳘स्मात्सो᳘ ऽनिरुक्तो᳘ ऽनिरुक्तो हि᳘ लोक᳘ ऽआत्मा वै᳘ यज्ञ᳘स्य सौत्रामणी᳘ बाहू᳘ ऽऐन्द्र᳘श्च व्वयोधा᳘श्च तद्य᳘देता᳘वभि᳘तः पशू᳘ भ᳘वतस्त᳘स्मादिमा᳘वात्मा᳘नमभि᳘तो बाहू [[???]] य᳘थो वै᳘ पशु᳘रेवं [[???]] यू᳘पस्तद्य᳘देतᳫँ᳭ सौ᳘त्रामणिकं यू᳘पमेतौ यू᳘पावभि᳘तो भ᳘वतस्त᳘स्माद्विमा᳘वात्मा᳘नमभि᳘तो बाहू [[???]]॥ 
