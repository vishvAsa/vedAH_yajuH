+++
title = "१"

+++
## ०१
सो᳘मो वै रा᳘जा यज्ञः᳘ प्रजा᳘पतिः॥  
(स्त᳘) त᳘स्यैता᳘स्त᳘न्वो या᳘ ऽएता᳘ देव᳘ता या᳘ ऽएता ऽआ᳘हुतीर्ज्जुहो᳘ति॥  
## ०२
स᳘ य᳘द्यज्ञ᳘स्यार्च्छेत्॥  
(द्या) यान्तत्प्र᳘ति देव᳘ताम्म᳘न्येत ता᳘मनुसमी᳘क्ष्य जुहुयाद्य᳘दि दीक्षोपस᳘त्स्वाहवनी᳘ये य᳘दि प्र᳘सुत ऽआ᳘ग्नीद्ध्रे वि वा᳘ ऽएत᳘द्यज्ञस्य [[???]] प᳘र्व्व स्रᳫँ᳭सते यद्ध्व᳘लति सा᳘ यैव त᳘र्हि त᳘त्र देव᳘ता भ᳘वति त᳘यै᳘वैत᳘द्देव᳘तया यज्ञ᳘म्भिषज्य᳘ति त᳘या देवत᳘या यज्ञ᳘म्प्रतिस᳘न्दधाति॥  
## ०३
स य᳘द्येनम्म᳘नसा ऽभि᳘ध्यातः॥  
(तो) यज्ञो᳘ नोपन᳘मेत्परमेष्ठि᳘ने स्वाहे᳘ति जुहुयात्परमेष्ठी हि स त᳘र्हि भ᳘वत्य᳘प पाप्मा᳘नᳫँ᳭ हत ऽउ᳘पैनं यज्ञो᳘ नमति॥ कांडस्यार्द्धम् २३०॥
## ०४
(त्य᳘) अ᳘थ य᳘द्येनम्वा᳘चा ऽभिव्या᳘त्दृतः॥  
(तो) यज्ञो᳘ नोपन᳘मेत्प्रजा᳘पतये स्वाहे᳘ति जुहुयात्प्रजा᳘पतिर्हि स त᳘र्हि भ᳘वत्य᳘प पाप्मा᳘नᳫँ᳭ हत ऽउ᳘पैनं यज्ञो᳘ नमति॥  
## ०५
(त्य᳘) अ᳘थ य᳘स्य रा᳘जानम᳘च्छेत्त्वा᳘॥  
नाह᳘रन्त ऽएयुर᳘न्धसे स्वाहे᳘ति जुहुयाद᳘न्धो हि स त᳘र्हि भ᳘वत्य᳘प पाप्मा᳘नᳫँ᳭ हत ऽउ᳘पैनं यज्ञो᳘ नमति॥  
## ०६
(त्य᳘) अ᳘थ य᳘दि सातः [[???]]॥  
कि᳘ञ्चिदाप᳘द्येत सवित्रे स्वाहे᳘ति जुहुयात्सविता हि स त᳘र्हि भ᳘वत्य᳘प पाप्मा᳘नᳫँ᳭ हत ऽउ᳘पैनं यज्ञो᳘ नमति॥  
## ०७
(त्य᳘) अ᳘थ य᳘दि दीक्षा᳘सु॥  
कि᳘ञ्चिदाप᳘द्येत व्विश्व᳘कर्म्मणे स्वाहे᳘ति जुहुयाद्विश्व᳘कर्म्मा हि स त᳘र्हि भ᳘वत्य᳘प पाप्मा᳘नᳫँ᳭ हत ऽउ᳘पैनं यज्ञो᳘ नमति॥  
## ०८
(त्य᳘) अ᳘थ य᳘दि सोमक्र᳘यण्याम्॥  
(ङ्कि᳘) कि᳘ञ्चिदाप᳘द्येत पूष्णे स्वाहे᳘ति जुहुयात्पूषा हि स त᳘र्हि भ᳘वत्य᳘प पाप्मा᳘नᳫँ᳭ हत ऽउ᳘पैनं यज्ञो᳘ नमति॥  
## ०९
(त्य᳘) अ᳘थ य᳘दि क्रया᳘योपोत्थितः [[???]]॥  
कि᳘ञ्चिदाप᳘द्येते᳘न्द्राय च मरु᳘द्भ्यश्च स्वाहे᳘ति जुहुयादि᳘न्द्रश्च हि स त᳘र्हि मरु᳘तश्च भ᳘वत्य᳘प पाप्मा᳘नᳫँ᳭ हत ऽउ᳘पैनं यज्ञो᳘ नमति॥  
## १०
(त्य᳘) अ᳘थ य᳘दि पण्यमानः [[???]]॥  
कि᳘ञ्चिदाप᳘द्येता᳘सुराय स्वाहे᳘ति जुहुयाद᳘सुरो हि स त᳘र्हि भ᳘वत्य᳘प पाप्मा᳘नᳫँ᳭ हत ऽउ᳘पैनं यज्ञो᳘ नमति॥  
## ११
(त्य᳘) अ᳘थ य᳘दि क्रीतः [[???]]॥  
कि᳘ञ्चिदाप᳘द्येत मित्रा᳘य स्वाहे᳘ति जुहुयान्मित्रो हि स [[???]] तर्हि᳘ भ᳘वत्य᳘प पाप्मा᳘नᳫँ᳭ हत ऽउ᳘पैनं यज्ञो᳘ नमति॥  
## १२
(त्य᳘) अ᳘थ य᳘द्यूरावा᳘सन्नः॥  
कि᳘ञ्चिदाप᳘द्येत व्वि᳘ष्णवे शिपिविष्टा᳘य स्वाहे᳘ति जुहुयाद्वि᳘ष्णुर्हि स त᳘र्हि शिपिविष्टो भ᳘वत्य᳘प पाप्मा᳘नᳫँ᳭ हत ऽउ᳘पैनं यज्ञो᳘ नमति॥  
## १३
(त्य᳘) अ᳘थ य᳘दि पर्य्युह्य᳘माणः॥  
कि᳘ञ्चिदाप᳘द्येत व्वि᳘ष्णवे नर᳘न्धिषाय स्वाहे᳘ति जुहुयाद्वि᳘ष्णुर्हि स त᳘र्हि नर᳘न्धिषो भ᳘वत्य᳘प पाप्मा᳘नᳫँ᳭ हत ऽउ᳘पैनं यज्ञो᳘ नमति॥  
## १४
(त्य᳘) अ᳘थ यद्या᳘गतः॥  
कि᳘ञ्चिदाप᳘द्येत सो᳘माय स्वाहे᳘ति जुहुयात्सो᳘मो हि स त᳘र्हि भ᳘वत्य᳘प पाप्मा᳘नᳫँ᳭ हत ऽउ᳘पैनं यज्ञो᳘ नमति॥  
## १५
(त्य᳘) अ᳘थ य᳘द्यासन्द्यामा᳘सन्नः॥  
कि᳘ञ्चिदाप᳘द्येत व्व᳘रुणाय स्वाहे᳘ति जुहुयाद्व᳘रुणो हि स त᳘र्हि भ᳘वत्य᳘प पाप्मा᳘नᳫँ᳭ हत ऽउ᳘पैनं यज्ञो᳘ नमति॥  
## १६
(त्य᳘) अ᳘थ यद्या᳘ग्नीद्ध्रगतः॥  
कि᳘ञ्चिदाप᳘द्येताग्न᳘ये स्वाहे᳘ति जुहुयादग्निर्हि स त᳘र्हि भ᳘वत्य᳘प पाप्मा᳘नᳫँ᳭ हत ऽउ᳘पैनं यज्ञो᳘ नमति॥  
## १७
(त्य᳘) अ᳘थ य᳘दि हविर्द्धा᳘नगतः॥  
कि᳘ञ्चिदाप᳘द्येते᳘न्द्राय स्वाहे᳘ति जुहुयादि᳘न्द्रो हि स त᳘र्हि भ᳘वत्य᳘प पाप्मा᳘नᳫँ᳭ हत ऽउ᳘पैनं यज्ञो᳘ नमति॥  
## १८
(त्य᳘) अ᳘थ य᳘द्युपावह्रिय᳘माणः॥  
कि᳘ञ्चिदाप᳘द्येता᳘थर्व्वणे स्वाहे᳘ति जुहुयाद᳘थर्व्वा हि स त᳘र्हि भ᳘वत्य᳘प पाप्मा᳘नᳫँ᳭ हत ऽउ᳘पैनं यज्ञो᳘ नमति॥  
## १९
(त्य᳘) अ᳘थ य᳘द्यᳫँ᳭शु᳘षु᳘ न्युप्तः॥  
कि᳘ञ्चिदाप᳘द्येत व्वि᳘श्वेभ्यो देवे᳘भ्यः स्वाहे᳘ति जुहुयाद्वि᳘श्वे हि स त᳘र्हि देवा [[???]] भ᳘वत्य᳘प पाप्मा᳘नᳫँ᳭ हत ऽउ᳘पैनं यज्ञो᳘ नमति॥  
## २०
(त्य᳘) अ᳘थ य᳘द्याप्याय्य᳘मानः॥  
कि᳘ञ्चिदाप᳘द्येत व्वि᳘ष्णव ऽआप्प्री᳘तपा᳘य स्वाहे᳘ति जुहुयाद्वि᳘ष्णुर्हि स त᳘र्ह्याप्प्रीतपा भ᳘वत्य᳘प पाप्मा᳘नᳫँ᳭ हत ऽउ᳘पैनं यज्ञो᳘ नमति॥  
## २१
(त्य᳘) अ᳘थ य᳘द्यभिषूय᳘माणः॥  
कि᳘ञ्चिदाप᳘द्येत यमा᳘य स्वाहे᳘ति जुहुयाद्यमो हि स त᳘र्हि भ᳘वत्य᳘प पाप्मा᳘नᳫँ᳭ हत ऽउ᳘पैनं यज्ञो᳘ नमति॥  
## २२
(त्य᳘) अ᳘थ य᳘दि सम्भ्रिय᳘माणः॥  
कि᳘ञ्चिदाप᳘द्येत व्वि᳘ष्णवे स्वाहे᳘ति जुहुयाद्वि᳘ष्णुर्हि स त᳘र्हि भ᳘वत्य᳘प पाप्मा᳘नᳫँ᳭ हत ऽउ᳘पैनं यज्ञो᳘ नमति॥  
## २३
(त्य᳘) अ᳘थ य᳘दि पूय᳘मानः॥  
कि᳘ञ्चिदाप᳘द्येत व्वाय᳘वे स्वाहे᳘ति जुहुयाद्वायुर्हि स त᳘र्हि भ᳘वत्य᳘प पाप्मा᳘नᳫँ᳭ हत ऽउ᳘पैनं यज्ञो᳘ नमति॥  
## २४
(त्य᳘) अ᳘थ य᳘दि पूतः [[???]]॥  
कि᳘ञ्चिदाप᳘द्येत शुक्रा᳘य स्वाहे᳘ति जुहुयाच्छुक्रो हि स त᳘र्हि भ᳘वत्य᳘प पाप्मा᳘नᳫँ᳭ हत ऽउ᳘पैनं यज्ञो᳘ नमति॥  
## २५
(त्य᳘) अ᳘थ य᳘दि क्षीरश्रीः [[???]]॥  
कि᳘ञ्चिदाप᳘द्येत शुक्रा᳘य स्वाहे᳘ति जुहुयाच्छुक्रो हि स त᳘र्हि भ᳘वत्य᳘प पाप्मा᳘नᳫँ᳭ हत ऽउ᳘पैनं यज्ञो᳘ नमति॥  
## २६
(त्य᳘) अ᳘थ य᳘दि सक्तुश्रीः [[???]]॥  
कि᳘ञ्चिदाप᳘द्येत मन्थि᳘ने स्वाहे᳘ति जुहुयान्मन्थी हि स त᳘र्हि भ᳘वत्य᳘प पाप्मा᳘नᳫँ᳭ हत ऽउ᳘पैनं यज्ञो᳘ नमति॥  
## २७
(त्य᳘) अ᳘थ य᳘दि चमसेषू᳘न्नीतः॥  
कि᳘ञ्चिदाप᳘द्येत व्वि᳘श्वेभ्यो देवे᳘भ्यः स्वाहे᳘ति जुहुयाद्वि᳘श्वे हि स त᳘र्हि देवा [[???]] भ᳘वत्य᳘प पाप्मा᳘नᳫँ᳭ हत ऽउ᳘पैनं यज्ञो᳘ नमति॥  
## २८
(त्य᳘) अ᳘थ य᳘दि हो᳘मायो᳘द्यतः॥  
कि᳘ञ्चिदाप᳘द्येता᳘सवे स्वाहे᳘ति जुहुयाद᳘सुर्हि स त᳘र्हि भ᳘वत्य᳘प पाप्मा᳘नᳫँ᳭ हत ऽउ᳘पैनं यज्ञो᳘ नमति॥  
## २९
(त्य᳘) अ᳘थ य᳘दि हूय᳘मानः॥  
कि᳘ञ्चिदाप᳘द्येत रुद्रा᳘य स्वाहे᳘ति जुहुयाद्रु᳘द्रो हि स त᳘र्हि भ᳘वत्य᳘प पाप्मा᳘नᳫँ᳭ हत ऽउ᳘पैनं यज्ञो᳘ नमति॥  
## ३०
(त्य᳘) अ᳘थ य᳘द्यभ्या᳘वृत्तः॥  
कि᳘ञ्चिदाप᳘द्येत व्वा᳘ताय स्वाहे᳘ति जुहुयाद्वा᳘तो हि स त᳘र्हि भ᳘वत्य᳘प पाप्मा᳘नᳫँ᳭ हत ऽउ᳘पैनं यज्ञो᳘ नमति॥  
## ३१
(त्य᳘) अ᳘थ य᳘दि प्र᳘तिख्यातः॥  
कि᳘ञ्चिदाप᳘द्येत नृच᳘क्षसे स्वाहे᳘ति जुहुयान्नृचक्षा [[???]] हि स त᳘र्हि भ᳘वत्य᳘प पाप्मा᳘नᳫँ᳭ हत ऽउ᳘पैनं यज्ञो᳘ नमति॥  
## ३२
(त्य᳘) अ᳘थ य᳘दि भक्ष्य᳘माणः॥  
कि᳘ञ्चिदाप᳘द्येत भक्षा᳘य स्वाहे᳘ति जुहुयाद्भक्षो हि स त᳘र्हि भ᳘वत्य᳘प पाप्मा᳘नᳫँ᳭ हत ऽउ᳘पैनं यज्ञो᳘ नमति॥  
## ३३
(त्य᳘) अ᳘थ य᳘दि नाराशᳫँ᳭से᳘षु सन्नः [[???]]॥  
कि᳘ञ्चिदाप᳘द्येत पितृ᳘भ्यो नाराशᳫँ᳭से᳘भ्यः स्वाहे᳘ति जुहुयात्पित᳘रो हि स त᳘र्हि नाराशᳫँ᳭सा भ᳘वत्य᳘प पाप्मा᳘नᳫँ᳭ हत ऽउ᳘पैनं यज्ञो᳘ नमति॥  
## ३४
(त्य᳘) अ᳘थ य᳘द्यवभृथायो᳘द्यतः॥  
कि᳘ञ्चिदाप᳘द्येत सि᳘न्धवे स्वाहे᳘ति जुहुयात्सि᳘न्धुर्हि स त᳘र्हि भ᳘वत्य᳘प पाप्मा᳘नᳫँ᳭ हत ऽउ᳘पैनं यज्ञो᳘ नमति॥  
## ३५
(त्य᳘) अ᳘थ य᳘द्यभ्यवह्रिय᳘माणः॥  
कि᳘ञ्चिदाप᳘द्येत समुद्रा᳘य स्वाहे᳘ति जुहुयात्समुद्रो हि स त᳘र्हि भ᳘वत्य᳘प पाप्मा᳘नᳫँ᳭ हत ऽउ᳘पैनं यज्ञो᳘ नमति॥ (शतम् ६२००)॥
## ३६
(त्य᳘) अ᳘थ य᳘दि प्र᳘प्लुतः॥  
कि᳘ञ्चिदाप᳘द्येत सलिला᳘य स्वाहे᳘ति जुहुयात्सलिलो हि स त᳘र्हि भ᳘वत्य᳘प पाप्मा᳘नᳫँ᳭ हत ऽउ᳘पैनं यज्ञो᳘ नमति॥  
## ३७
ता᳘ वा᳘ ऽएताः [[???]]॥  
(श्च᳘) च᳘तुस्त्रिᳫँ᳭शतमाज्याहुती᳘र्ज्जुहोति त्र᳘यस्त्रिᳫँ᳭शद्वै᳘ देवाः᳘ प्रजा᳘पतिश्चतुस्त्रिᳫँ᳭श᳘ ऽएत᳘दु स᳘र्व्वैर्द्देवै᳘र्यज्ञ᳘म्भिषज्य᳘ति स᳘र्व्वैर्द्देवै᳘र्य्यज्ञ᳘म्प्रतिस᳘न्दधाति॥  
## ३८
ता᳘ ब्र᳘ह्मैव᳘ जुहुयात्॥  
(न्ना᳘) ना᳘ब्रह्मा ब्रह्मा वै᳘ यज्ञ᳘स्य दक्षिणत᳘ ऽआस्ते ब्रह्मा᳘ यज्ञ᳘न्दक्षिणतो᳘ गोपायति य᳘दि तु [[???]] ब्रह्मा न᳘ व्विद्याद᳘पि य᳘ ऽएव क᳘श्च व्विद्यात्स᳘ जुहुयाद्ब्रह्मा᳘ण᳘न्त्वाम᳘न्त्र्य ब्रह्मणा᳘ ऽतिसृष्टस्ता᳘साम्वा᳘ ऽएता᳘साम्व्या᳘त्दृतीनाम्बन्धु᳘ता व्व᳘सिष्ठो ह व्विरा᳘जम्विदा᳘ञ्चकार ताᳫँ᳭ हे᳘न्द्रो ऽभि᳘दध्यौ॥  
## ३९
स᳘ होवाच᳘॥  
(ऽ) ऋषे [[???]] व्विरा᳘जᳫँ᳭ ह वै᳘ व्वेत्थ ता᳘म्मे ब्रूही᳘ति स᳘ होवाच किम्म᳘म त᳘तः स्यादि᳘ति स᳘र्व्वस्य च ते यज्ञ᳘स्य प्प्रा᳘यश्चित्तिम्ब्रूया᳘ᳫँ᳘ रूप᳘ञ्च त्वा दर्शयेये᳘ति स᳘ होवाच यन्नु᳘ मे सर्व्वस्य यज्ञ᳘स्य प्प्रा᳘यश्चित्तिम्ब्रूयाः कि᳘मु स᳘ स्याद्यन्त्व᳘ᳫँ᳘ रूप᳘न्दर्श᳘येथा ऽइ᳘ति जीवस्वर्ग्ग᳘ ऽए᳘वास्मा᳘ल्लोकात्प्रे᳘यादि᳘ति॥  
## ४०
त᳘तो हैतामृ᳘षिरि᳘न्द्राय व्विरा᳘जमुवाच॥  
(चे) इयम्वै᳘ विराडि᳘ति त᳘स्मा᳘द्यो ऽस्यै भू᳘यिष्ठं ल᳘भते स᳘ ऽएव श्रे᳘ष्ठो भवति॥  
## ४१
(त्य᳘) अ᳘थ हैतामि᳘न्द्र ऽऋ᳘षये॥  
प्प्रा᳘यश्चित्तिमुवाचाग्निहोत्राद᳘ग्ग्र ऽआ᳘महत᳘ ऽउक्थात्ता᳘ ह स्मैताः᳘ पुरा व्व्या᳘त्दृतीर्व्व᳘सिष्ठा ऽएव᳘ व्विदुस्त᳘स्माद्ध स्म पुरा᳘ व्वासिष्ठ᳘ ऽएव᳘ ब्रह्मा᳘ भवति य᳘त᳘स्त्वेना ऽअ᳘प्येत᳘र्हि य᳘ ऽएव क᳘श्चा᳘धीते त᳘तो᳘ ऽप्येत᳘र्हि य᳘ ऽएव क᳘श्च ब्रह्मा᳘ भवति स᳘ ह वै᳘ ब्रह्मा भ᳘वितुमर्हति स वा ब्र᳘ह्मन्नित्या᳘मन्त्रितः प्र᳘तिशृणुयाद्य᳘ ऽएव᳘मेता व्व्या᳘त्दृतीर्व्वे᳘द॥
