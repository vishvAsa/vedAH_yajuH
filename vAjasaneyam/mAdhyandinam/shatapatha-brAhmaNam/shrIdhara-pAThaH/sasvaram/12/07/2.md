+++
title = "२"

+++
## ०१
अ᳘प वा᳘ ऽएत᳘स्मात्॥  
(त्ते᳘) ते᳘ज ऽइन्द्रिय᳘म्वी᳘र्य्यङ्क्रामति यᳫँ᳭ सो᳘मो ऽतिप᳘वत ऽऊर्ध्वम्वा᳘ ऽवाञ्चम्वा॥  
## ०२
त᳘दाहुः॥ 
(र᳘) अ᳘न्नम्वा᳘ ऽएत᳘द्ब्राह्मण᳘स्य यत्सो᳘मो [[???]] न वै सो᳘मेन ब्राह्मणः᳘ सोमवामी स यो वा ऽअ᳘लम्भू᳘त्यै सम्भू᳘तिन्न᳘ प्राप्नो᳘ति यो वा᳘ ऽलम्पशु᳘भ्यः स᳘न्पशून्न᳘ विन्द᳘ते स᳘ सोमवामी᳘ पश᳘वो हि सो᳘म ऽइ᳘ति॥  
## ०३
स᳘ ऽएत᳘माश्विन᳘न्धूम्रमा᳘लभेत॥  
सारस्वत᳘म्मेष᳘मैन्द्र᳘मृषभ᳘मश्वि᳘नौ वै᳘ देवा᳘नाम्भिष᳘जौ ता᳘भ्यामे᳘वैनम्भिषज्यति स᳘रस्वती भेषजन्त᳘यै᳘वास्मै भेषज᳘ङ्करोती᳘न्द्र ऽइन्द्रिय᳘म्वी᳘र्य्यन्ते᳘नै᳘वास्मिन्निन्द्रिय᳘म्वी᳘र्य्यन्दधाति॥  
## ०४
च᳘क्षुर्व्वा᳘ अश्वि᳘नौ ते᳘जः॥  
(जो) य᳘दाश्विनो भ᳘वति च᳘क्षुरे᳘वास्मिंस्तत्ते᳘जो दधात्य᳘थो श्रो᳘त्रᳫँ᳭ समानᳫँ᳭ हि च᳘क्षुश्च श्रो᳘त्रञ्च॥  
## ०५
प्राणः स᳘रस्वती व्वी᳘र्य्यम्॥  
य᳘त्सारस्वतो भ᳘वति प्राण᳘मे᳘वास्मिंस्त᳘द्वी᳘र्य्यन्दधात्य᳘थो ऽअपान᳘ᳫँ᳘ [[???]] समानᳫँ᳭ हि᳘ प्राण᳘श्चापान᳘श्च॥ (अर्द्धःप्रपाठकः)॥  
## ०६
व्वागि᳘न्द्रो ब᳘लम्॥  
य᳘दैन्द्रो भ᳘वति व्वा᳘चमे᳘वास्मिंस्तद्ब᳘लन्दधात्य᳘थो म᳘नः समानᳫँ᳭ हि व्वा᳘क्च म᳘नश्च॥  
## ०७
(श्चा) आश्विनी᳘रजाः᳘॥  
सारस्वतीर᳘वीरैन्द्रीर्ग्गा᳘व ऽइ᳘त्याहुर्य्य᳘देते᳘ पश᳘व ऽआलभ्य᳘न्त ऽएता᳘भिरेव᳘ देव᳘ताभिरेता᳘न्पशून᳘वरुन्धे॥  
## ०८
व्व᳘डवा᳘ ऽनु शिशुर्भवति॥  
य᳘श ऽएवै᳘कशफम᳘वरुन्ध ऽआरण्या᳘नाम्पशूनां लो᳘मानि भवन्त्यारण्या᳘नाम्पशूनाम᳘वरुद्ध्यै व्वृकलोमा᳘नि भवन्त्यो᳘ज ऽएव᳘ जूति᳘मारण्या᳘नाम्पशूनाम᳘वरुन्धे व्व्याघ्रलोमा᳘नि भवन्ति मन्यु᳘मेव᳘ राज्य᳘मारण्या᳘नाम्पशूनाम᳘वरुन्धे सिᳫँ᳭हलोमा᳘नि भवन्ति स᳘ह ऽए᳘वेशा᳘मारण्या᳘नाम्पशूनाम᳘वरुन्धे॥  
## ०९
व्व्रीह᳘यश्च श्यामा᳘काश्च भ᳘वन्ति॥  
गोधू᳘माश्च कु᳘वलानि चोपवा᳘काश्च ब᳘दराणि च य᳘वाश्च कर्क्क᳘न्धूनि श᳘ष्पाणि च तो᳘क्मानि चोभ᳘यमेव᳘ ग्राम्यञ्चा᳘न्नमारण्यञ्चा᳘वरुन्धे᳘ ऽथो ऽउभ᳘येनैवा᳘न्नेन यथा रूप᳘मिन्द्रिय᳘म्वी᳘र्य्यमात्म᳘न्द्धत्ते॥  
## १०
सी᳘सेन श᳘ष्पाणि क्रीणाति॥  
(त्यू᳘) ऊ᳘र्ण्णाभिस्तो᳘क्मानि सू᳘त्रैर्व्व्रीही᳘नुभ᳘योर्व्वा᳘ ऽएत᳘द्रूपम᳘यसश्च हि᳘रण्यस्य च यत्सी᳘समुभ᳘यᳫँ᳭ सौत्रामणी᳘ष्टिश्च पशुबन्ध᳘श्चोभ᳘यस्या᳘वरुद्ध्यै॥  
## ११
(द्ध्या ऽऊ) ऊर्ण्णासूत्रे᳘ण क्रीणाति॥  
तद्वा᳘ ऽएत᳘त्स्त्रीणाङ्क᳘र्म्म य᳘दूर्ण्णासूत्रं क᳘र्म्म वा᳘ ऽइन्द्रिय᳘म्वी᳘र्य्यं त᳘देतदुत्सन्नᳫँ᳭ स्त्री᳘षु तद्य᳘दे᳘वेन्द्रिय᳘म्वी᳘र्य्यमु᳘त्सन्नᳫँ᳭ स्त्री᳘षु त᳘देवा᳘वरुन्धे॥  
## १२
त᳘द्धैत᳘द᳘न्ये ऽध्वर्य्य᳘वः॥  
सी᳘सेन क्लीबाच्छ᳘ष्पाणि क्रीणन्ति तत्तदि᳘ति न वा᳘ ऽएष स्त्री न पु᳘मान्य᳘त्क्लीबो ने᳘ष्टिर्न्न᳘ पशुबन्धः᳘ सौत्रामणी᳘ति व्व᳘दन्तस्त᳘दु त᳘था न᳘ कुर्य्यादुभ᳘यम्वै᳘ सौत्रामणी᳘ष्टिश्च पशुबन्ध᳘श्च᳘ व्व्यृद्धमु वा᳘ ऽएत᳘न्मनु᳘ष्येषु य᳘त्क्लीबो᳘ यज्ञमुख᳘ ऽएव ते᳘ यज्ञ᳘स्य᳘ व्व्यृद्धिन्दधति ये त᳘था कुर्व्व᳘न्ति सोमविक्रयि᳘ण ऽएव᳘ क्रीणीयात्सो᳘मो वै᳘ सौत्रामणी᳘ यज्ञमुख᳘ ऽएव त᳘त्सोमरूप᳘ङ्करोति यज्ञ᳘स्य स᳘मृद्ध्यै॥  
## १३
शता᳘तृष्णा कुम्भी᳘ भवति॥  
बहु᳘धेव हि स व्व्य᳘स्रवद᳘थो शतो᳘न्मानो वै᳘ यज्ञो᳘ यज्ञ᳘मेवा᳘वरुन्द्धे स᳘तम्भवति स᳘देवा᳘वरुन्धे च᳘प्पम्भवत्यन्ना᳘द्यस्यैवा᳘वरुद्ध्यै पवित्र᳘म्भवति पुन᳘न्ति᳘ ह्येनम्वा᳘लो भवति पाप्म᳘नो व्व्या᳘वृत्त्यै सुव᳘र्ण्णᳫँ᳭ हि᳘रण्यं भवति रूप᳘स्यैवा᳘वरुद्ध्यै शत᳘मानं भवति शता᳘युर्व्वै पु᳘रुषः शते᳘न्द्रिय ऽआ᳘युरे᳘वेन्द्रिय᳘म्वी᳘र्य्यमात्म᳘न्द्धत्ते॥  
## १४
(त्त ऽआ᳘) आ᳘श्वत्थम्पा᳘त्रं भवति॥  
(त्य᳘) अ᳘पचितिमेवा᳘वरुन्द्ध ऽऔ᳘दुम्बरं भवत्यूर्ज्जमेवा᳘वरुन्द्धे नैयग्रो᳘धम्भवति स्वधा᳘मेवा᳘वरुन्द्धे स्था᳘ल्यो भवन्ति प्पृथिव्या᳘ ऽए᳘वान्ना᳘द्यम᳘वरुन्द्धे॥  
## १५
पा᳘लाशान्युपशया᳘नि भवन्ति॥  
ब्र᳘ह्म वै᳘ पलाशो ब्र᳘ह्मणैव᳘ स्वर्ग्गं᳘ लोकं᳘ जयत्यपाष्ठिह᳘स्य प᳘त्रे भवतस्त्वि᳘षिमेव᳘ राज्यम्व᳘यसाम᳘वरुन्धे ष᳘ट्त्रिᳫँ᳭शदेता᳘नि भवन्ति ष᳘ट्त्रिᳫँ᳭शदक्षरा वै᳘ बृहती बा᳘र्हताः पश᳘वो बृह᳘त्यै᳘वास्मै पशून᳘वरुन्धे॥  
## १६
त᳘दाहुः॥ 
(र) अन्यदेव᳘त्याः पश᳘वो भ᳘वन्त्यन्यदेव᳘त्याः पुरोडा᳘शा व्वि᳘लोमैत᳘त्क्रियते कथ᳘मेतत्स᳘लोम भवती᳘त्यैन्द्रः᳘ पशूना᳘मुत्तमो भ᳘वत्यैन्द्रः᳘ पुरोडा᳘शानां प्रथम᳘ ऽइन्द्रियम्वै᳘ व्वी᳘र्य्यमि᳘न्द्र ऽइन्द्रिये᳘णै᳘वास्मा ऽइन्द्रिय᳘व्वी᳘र्य्यᳫँ᳭ स᳘न्दधातीन्द्रिये᳘णेन्द्रिय᳘म्वी᳘र्य्यम᳘वरुन्धे॥  
## १७
सावित्रः᳘ पुरोडा᳘शो भवति॥  
सवितृप्रसूत᳘तायै व्वारुणो᳘ भवति व्व᳘रुणो वा᳘ ऽएत᳘ङ्गृह्णाति यः᳘ पाप्म᳘ना गृहीतो भ᳘वति व्व᳘रुणेनै᳘वैनम्वरु᳘ण्यान्मुञ्चत्य᳘न्त्यो भवत्यन्तत᳘ ऽए᳘वैनम्वरुणपाशात्प्र᳘मुञ्चति॥  
## १८
(त्ये᳘) ए᳘कादशकपाल ऽऐन्द्रो᳘ भवति॥  
(त्ये) ए᳘कादशाक्षरा वै᳘ त्रिष्टु᳘बिन्द्रिय᳘मु वै᳘ व्वी᳘र्य्यं त्रिष्टु᳘बिन्द्रिय᳘स्यैव᳘ व्वी᳘र्य्यस्या᳘वरुद्ध्यै॥  
## १९
द्वा᳘दशकपालः सावित्रो᳘ भवति॥  
द्वा᳘दश वै मा᳘साः सम्वत्सर᳘स्य सम्वत्सरम्वा᳘ ऽअन्ना᳘द्यमन्वा᳘यत्तᳫँ᳭ सम्वत्सरा᳘दे᳘वास्मा ऽअन्ना᳘द्यम᳘वरुन्धे॥  
## २०
द᳘शकपालो व्वारुणो᳘ भवति॥  
द᳘शाक्षरा वै᳘ व्विराड᳘न्नं व्विराड्व᳘रुणो᳘ ऽन्नपतिर्व्वरुणेनै᳘वास्मा ऽअ᳘न्नम᳘वरुन्धे मध्यत᳘ ऽएतैः᳘ पुरोडा᳘शैः प्प्र᳘चरति म᳘ध्यम्वा᳘ ऽएते᳘षां यो᳘निः स्वा᳘दे᳘वैनान्यो᳘नेः प्र᳘जनयति॥  
## २१
व्व᳘डवा᳘ ऽनुशिशुर्द्द᳘क्षिणा भवति॥  
(त्यु) उभ᳘यम्वा᳘ ऽएषा᳘ जनयत्य᳘श्वञ्चाश्वतर᳘ञ्चोभ᳘यᳫँ᳭ सौत्रामणी᳘ष्टिश्च पशुबन्ध᳘श्चौभ᳘यस्यैवा᳘वरुद्ध्यै॥ 
