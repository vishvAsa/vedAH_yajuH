+++
title = "३"

+++
## ०१
इ᳘न्द्रस्येन्द्रियम᳘न्नस्य र᳘सम्॥  
(ᳫँ᳭) सो᳘मस्य भक्षᳫँ᳭ सु᳘रया ऽऽसुरो न᳘मुचिरहर᳘त्सो ऽश्वि᳘नौ च स᳘रस्वतीञ्चो᳘पाधावच्छेपा᳘नो ऽस्मि न᳘मुचये न᳘ त्वा दि᳘वा न न᳘क्तᳫँ᳭ हनानि न᳘ दण्डे᳘न न ध᳘न्वना न᳘ पृथे᳘न न᳘ मुष्टि᳘ना न शु᳘ष्केण᳘ नार्द्रेणा᳘थ म ऽइद᳘महार्षीदिद᳘म्म ऽआ᳘जिहीर्षथे᳘ति [[???]]॥  
## ०२
ते ऽब्रुवन्॥  
(न्न᳘) अ᳘स्तु नो ऽत्राप्यथा᳘हरामे᳘ति सह᳘ न ऽएतदथा᳘हरते᳘त्यब्रवीदि᳘ति॥  
## ०३
ता᳘वश्वि᳘नौ च स᳘रस्वती च॥ 
(चा) अपाम्फेनं व्व᳘ज्रमसिञ्चन्न शु᳘ष्को᳘ नार्द्र ऽइ᳘ति तेने᳘न्द्रो न᳘मुचेरासुर᳘स्य᳘ व्व्युष्टायाᳫँ᳭ रा᳘त्रावनुदित ऽआदित्ये न दि᳘वा न न᳘क्तमि᳘ति शि᳘र ऽउ᳘दवासयत्॥  
## ०४
(त्त᳘) त᳘स्मादेतदृ᳘षिणा भ्य᳘नूक्तम्॥  
(म) अपाम्फे᳘नेन᳘ नमुचेः [[???]] शि᳘र ऽइन्द्रो᳘दवर्तयः। व्वि᳘श्वा यद᳘जय स्पृ᳘ध ऽइ᳘ति पाप्मा वै न᳘मुचिः पाप्मा᳘नम्वाव त᳘द्द्विष᳘न्तं भ्रा᳘तृव्यᳫँ᳭ ह᳘त्वेन्द्रिय᳘म्वी᳘र्य्यमस्यावृङ्क्त स यो भ्रा᳘तृव्यवान्त्स्यात्स᳘ सौत्रामण्या᳘ यजेत पाप्मा᳘नमेव त᳘द्द्विष᳘न्तं भ्रा᳘तृव्यᳫँ᳭ ह᳘त्वेन्द्रिय᳘म्वी᳘र्य्यमस्य व्वृङ्क्ते त᳘स्य शीर्षं᳘श्छिन्ने᳘ लोहितमिश्रः सो᳘मो ऽतिष्ठत्त᳘स्मादबीभत्सन्त त᳘ ऽएतद᳘न्धसो [[???]] व्विपा᳘नमपश्यन्त्सो᳘मो रा᳘जा मृ᳘तᳫँ᳭ सुत ऽइ᳘ति ते᳘नैनᳫँ᳭ स्वदयि᳘त्वा ऽऽत्म᳘न्नदधत॥  
## ०५
स्वाद्वी᳘न्त्वा स्वादुने᳘ति सु᳘राᳫँ᳭ स᳘न्दधाति॥  
स्वद᳘यत्ये᳘वैनां तीव्व्रा᳘न्तीव्व्रेणे᳘तीन्द्रिय᳘मे᳘वास्मिन्दधात्यमृ᳘ताममृ᳘तेनेत्या᳘युरे᳘वास्मिन्दधाति म᳘धुमतीम्म᳘धुमते᳘ति र᳘समे᳘वास्यान्दधाति सृजा᳘मि सᳫँ᳭ सो᳘मेने᳘ति सोमरूप᳘मे᳘वैनाङ्करोति॥  
## ०६
सो᳘मो ऽस्यश्वि᳘भ्याम्पच्यस्व॥  
स᳘रस्वत्यै पच्यस्वे᳘न्द्राय सुत्रा᳘म्णे पच्यस्वे᳘त्येता वा᳘ ऽएत᳘न्देव᳘ता ऽअ᳘ग्ग्रे यज्ञᳫँ᳭ स᳘मभरंस्ता᳘भिरे᳘वैनᳫँ᳭ स᳘म्भरत्य᳘थो ऽएता᳘ ऽए᳘वैत᳘द्देव᳘ता भागधे᳘येन स᳘मर्द्धयत्या᳘सुनोति सुत्या᳘यै तिस्रो रा᳘त्रीर्व्वसति तिस्रो हि रा᳘त्रीः सो᳘मः क्रीतो व्व᳘सति सोमरूप᳘मे᳘वैनाङ्करोति॥  
## ०७
द्वे᳘ व्वे᳘दी भवतः॥  
(तो) द्वा वाव᳘ लोकावि᳘त्याहुर्द्देवलोक᳘श्चैव᳘ पितृलोक᳘श्चेत्यु᳘त्तरा ऽन्या भ᳘वति द᳘क्षिणा ऽन्यो᳘त्तरो वै᳘ देवलोको द᳘क्षिणः पितृलोक ऽउ᳘त्तरयैव᳘ देवलोक᳘मवरुन्धे द᳘क्षिणया पितृलोकम् [[???]]॥  
## ०८
(म्प᳘) प᳘यश्च सु᳘रा च भवतः॥  
सो᳘मो वै पयो᳘ ऽन्नᳫँ᳭ सु᳘रा प᳘यसैव᳘ सोमपीथ᳘मवरुन्धे सु᳘रया ऽन्ना᳘द्यं क्षत्त्रम्वै प᳘यो व्विट् सु᳘रा सु᳘राम्पूत्वा प᳘यः पुनाति व्विश᳘ ऽएव त᳘त्क्षत्त्र᳘ञ्जनयति व्विशो हि᳘ क्षत्त्रञ्जा᳘यते॥  
## ०९
व्वायोः᳘ पूतः᳘ पवि᳘त्रेण [[???]]॥  
प्प्रत्यङ्क्सो᳘मो ऽअ᳘तिद्रुत ऽइ᳘ति सो᳘मातिपूतस्य पुनाति यथारूप᳘मे᳘वैनम्पुनाती᳘न्द्रस्य यु᳘ज्यः सखे᳘ति य᳘दे᳘वास्य ते᳘नेन्द्रिय᳘म्वी᳘र्य्यम᳘तिक्रान्तं भ᳘वति त᳘दस्मिन्पु᳘नर्द्दधाति॥  
## १०
व्वायोः᳘ पूतः᳘ पवि᳘त्रेण [[???]]॥  
प्प्राङ्क्सो᳘मो ऽअ᳘तिद्रुत ऽइ᳘ति सोमवामि᳘नः पुनाति यथारूप᳘मे᳘वैनम्पुनाती᳘न्द्रस्य यु᳘ज्यः सखे᳘ति य᳘दे᳘वास्य ते᳘नेन्द्रिय᳘म्वी᳘र्य्यम᳘तिक्रान्तम्भ᳘वति त᳘दस्मिन्पु᳘नर्द्दधाति॥  
## ११
पुना᳘ति ते परिस्रु᳘तमि᳘ति॥  
स᳘मृद्धिकामस्य पुनाति स᳘मृद्ध्यै सो᳘मᳫँ᳭ सू᳘र्य्यस्य दुहिते᳘ति श्रद्धा वै सू᳘र्य्यस्य दुहिता᳘ श्रद्ध᳘यैष सो᳘मो भवति श्रद्ध᳘यै᳘वैनᳫँ᳭ सो᳘मङ्करोति व्वा᳘रेण श᳘श्वता तने᳘ति व्वा᳘लेन᳘ ह्येषा᳘ पूय᳘ते॥  
## १२
ब्र᳘ह्म क्षत्त्र᳘म्पवत ऽइ᳘ति प᳘यः पुनाति॥  
ब्र᳘ह्मण ऽएव त᳘त्क्षत्त्र᳘ञ्जनयति ब्र᳘ह्मणो हि᳘ क्षत्त्रञ्जा᳘यते ते᳘ज ऽइन्द्रियमि᳘ति ते᳘ज ऽए᳘वास्मिन्निन्द्रिय᳘म्वी᳘र्य्यन्दधाति सु᳘रया सो᳘म ऽइ᳘ति सु᳘रया हि सो᳘मः सुत ऽआ᳘सुत ऽइ᳘त्या᳘सुताद्धि᳘ सूय᳘ते म᳘दाये᳘ति म᳘दाय वाव सो᳘मो म᳘दाय सु᳘रोभा᳘वेव᳘ सोममद᳘ञ्च सुरामदञ्चा᳘वरुन्धे शुक्रे᳘ण देव देव᳘ताः पिपृग्धी᳘ति शुक्रे᳘ण देव देव᳘ताः प्रीणीही᳘त्ये᳘वैत᳘दाह र᳘सेना᳘न्नं य᳘जमानाय धेही᳘ति र᳘समेवा᳘न्नं य᳘जमाने दधाति पू᳘र्व्वे पयोग्ग्रहा᳘ ग्गृह्यन्ते᳘ परे सुराग्ग्रहा व्वि᳘शन्त᳘त्क्षत्त्रस्या᳘नुवर्त्मानङ्करोति॥  
## १३
कुवि᳘दङ्ग य᳘वमन्तो य᳘वञ्चिदि᳘ति॥  
पयोग्ग्रहा᳘न्गृह्णाति सोमाᳫँ᳭श᳘वो वै य᳘वाः सो᳘मः प᳘यः सो᳘मेनै᳘वैनᳫँ᳭ सो᳘मङ्करोत्ये᳘कया गृह्णात्येक᳘धैव य᳘जमाने श्रि᳘यन्दधाति श्रीर्हि प᳘यः॥  
## १४
(यो) ना᳘ना हि᳘ वान्देव᳘हितᳫँ᳭ स᳘दस्कृतमि᳘ति॥  
सुराग्ग्रहा᳘न्गृह्णाति ना᳘ना हि सो᳘मश्च सु᳘रा च देव᳘हितमि᳘ति देव᳘हिते᳘ ह्येते ना᳘ना स᳘दस्कृतमि᳘ति द्वे हि व्वे᳘दी भ᳘वतो मा स᳘ᳫँ᳘सृक्षाथाम्परमे᳘ व्व्योमन्नि᳘ति पाप्म᳘नै᳘वैनं व्व्या᳘वर्तयति सु᳘रा त्वम᳘सि शुष्मिणी᳘ति सु᳘रामेव सु᳘राङ्करोति सो᳘म ऽएष ऽइ᳘ति सो᳘ममेव सो᳘मङ्करोति मा᳘ मा हिᳫँ᳭सीः स्वां यो᳘निमाविशन्ती᳘ति यथायो᳘न्ये᳘वैनां [[???]] व्व्या᳘वर्तयत्यात्मनो᳘ ऽहिᳫँ᳭साया ऽए᳘कया गृह्णात्येक᳘धैव य᳘जमाने य᳘शो दधाति य᳘शो हि᳘ सु᳘रा॥  
## १५
क्षत्त्रम्वै᳘ पयोग्ग्रहाः [[???]]॥  
(०) व्वि᳘ट् सुराग्ग्रहा यद᳘व्यतिषक्तान्गृह्णीयाद्वि᳘शं क्षत्त्राद्व्य᳘वच्छिन्द्यात्क्षत्त्र᳘म्विशः᳘ पापवस्यस᳘ङ्कुर्य्याद्यज्ञ᳘स्य᳘ व्व्यृद्धिं व्व्य᳘तिषक्तान्गृह्णाति व्वि᳘शमेव᳘ क्षत्त्रे᳘ण स᳘न्दधाति क्षत्त्र᳘म्विशा᳘ पापवस्यस᳘स्य व्व्या᳘वृत्त्यै यज्ञ᳘स्य स᳘मृद्ध्यै॥  
## १६
प्राणा वै᳘ पयोग्ग्रहाः [[???]]॥  
श᳘रीरᳫँ᳭ सुराग्ग्रहा यद᳘व्यतिषक्तान्गृह्णीयाच्छ᳘रीरम्प्राणे᳘भ्यो व्व्य᳘वच्छिन्द्यात्प्राणाञ्छ᳘रीरात्प्रमा᳘युको य᳘जमानः स्याद्व्य᳘तिषक्तान्गृह्णाति श᳘रीरमेव᳘ प्राणैः स᳘न्दधाति प्राणाञ्छ᳘रीरेणा᳘थो ऽआ᳘युरे᳘वास्मिन्दधाति त᳘स्मात्सौत्राम᳘ण्येजानः स᳘र्व्वमा᳘युरेत्य᳘थो य᳘ ऽएव᳘मेतद्वे᳘द॥  
## १७
सो᳘मो वै᳘ पयोग्ग्रहाः [[???]]॥  
(ऽ) अ᳘न्नᳫँ᳭ सुराग्ग्रहा य᳘त्पयोग्ग्रहा᳘श्च सुराग्ग्रहा᳘श्च गृह्य᳘न्ते सोमपीथं᳘ चै᳘वान्ना᳘द्यञ्चा᳘वरुन्धे॥  
## १८
पश᳘वो वै᳘ पयोग्ग्रहाः [[???]]॥  
(ऽ) अ᳘न्नᳫँ᳭ सुराग्ग्रहा य᳘त्पयोग्ग्रहा᳘श्च सुराग्ग्रहा᳘श्च गृह्य᳘न्ते पशूं᳘श्चै᳘वान्ना᳘द्यञ्चा᳘वरुन्धे॥  
## १९
ग्ग्राम्या वै᳘ पश᳘वः पयोग्ग्रहाः᳘॥  
(ऽ) आ᳘रण्याः सुराग्ग्रहा य᳘त्पयोग्ग्रहा᳘श्च सुराग्ग्रहा᳘श्च गृह्य᳘न्ते ग्ग्राम्यां᳘श्चैव᳘ पशूनारण्यांश्चा᳘वरुन्धे [[???]] ꣴग्राम्ये᳘ण चा᳘न्नेनारण्ये᳘न च पयोग्ग्रहा᳘ञ्छ्रीणाति त᳘स्माद्ग्राम्या᳘णाम्पशूना᳘ङ्ग्राम्य᳘ञ्चै᳘वान्ना᳘द्यमारण्यञ्चा᳘वरुद्धम्॥  
## २०
(न्त᳘) त᳘दाहुः॥ 
(रे) एत᳘स्यै वा᳘ ऽएत᳘दघला᳘यै देव᳘तायै रूपं य᳘देते᳘ घोरा᳘ ऽआरण्याः᳘ पश᳘वो य᳘देते᳘षाम्पशूनां लो᳘मभिः पयोग्ग्रहा᳘ञ्छ्रीणीया᳘द्रुद्र᳘स्या᳘स्ये पशून᳘पिदध्यादपशुर्य्य᳘जमानः [[???]] स्याद्यन्न᳘ श्रीणीयाद᳘नवरुद्धा ऽअस्य पश᳘वः स्यू रुद्रो हि᳘ पशूनामी᳘ष्ट ऽइ᳘ति सुराग्ग्रहा᳘ने᳘वैते᳘षाम्पशूनां लो᳘मभिः श्रीणाति सुरा᳘यामेव तद्रौ᳘द्रन्दधाति त᳘स्मात्सु᳘राम्पीत्वा रौ᳘द्रमना ऽअ᳘थो ऽआरण्ये᳘ष्वेव᳘ पशु᳘षु रुद्र᳘स्य हेति᳘न्दधाति ग्ग्राम्या᳘णाम्पशूनाम᳘हिᳫँ᳭साया ऽअ᳘वरुद्धा ऽअस्य पश᳘वो भवन्ति न᳘ रुद्र᳘स्या᳘स्ये पशू᳘नपिदधाति॥  
## २१
या᳘ व्व्याघ्रम्वि᳘षूचिका॥  
(को) उभौ व्वृ᳘कञ्च र᳘क्षति। श्येन᳘म्पतत्रि᳘णᳫँ᳭ सिᳫँ᳭ह᳘ᳫँ᳘ सेम᳘म्पात्व᳘ᳫँ᳘हसः॥ य᳘दापिपे᳘ष मात᳘रम्पुत्रः प्र᳘मुदितो ध᳘यन्। एतत्त᳘दग्ग्ने ऽअनृणो᳘ भवाम्य᳘हतौ पित᳘रौ मये᳘ति॥  
## २२
(त्य) अध्वर्य्यु᳘श्च प्रतिप्रस्थाता᳘ च॥  
जघ᳘नेन व्वे᳘दिं प्रा᳘ञ्चमा᳘वृत्तं य᳘जमानᳫँ᳭ श्येनपत्राभ्यामूर्ध्वञ्चा᳘वाञ्चञ्च पावयतः प्राणोदान᳘योस्त᳘द्रू᳘प᳘म्प्राणोदाना᳘वेवा᳘वरुन्ध ऽऊर्ध्व᳘श्च᳘ ह्ययम᳘वाङ्च प्राण᳘ ऽआत्मा᳘नमनुस᳘ञ्चरति सम्पृ᳘च स्थ स᳘म्मा भद्रे᳘ण पृङ्क्ते᳘ति पयोग्ग्रहान्त्स᳘म्मृशति श्रि᳘यै᳘वैनं य᳘शसा स᳘मर्द्धयति व्विपृ᳘च स्थ व्वि᳘ मा पाप्म᳘ना पृङ्क्ते᳘ति सुराग्ग्रहा᳘न्पाप्म᳘नै᳘वैनं व्व्या᳘वर्तयति॥ 
