+++
title = "१"

+++
## ०१
त᳘दाहुः॥  
(र्य्य᳘) य᳘देष᳘ दीर्घस᳘त्त्र्यग्निहोत्रं जु᳘ह्वत्प्रव᳘सन्म्रिये᳘त जुहुयु᳘रस्मा३इ ना३ ऽइ᳘ति तद्धै᳘के होत᳘व्व्यम्मन्यन्त ऽआ᳘गन्तोरि᳘ति त᳘दु त᳘था न᳘ कुर्य्याद᳘तस्थानो वा᳘ ऽएष त᳘स्मै य᳘देनᳫँ᳭ शवदह्या᳘या ऽइव जुहुयु᳘र्य्यज्ञा᳘य वा᳘ ऽएष ऽआ᳘हुतिभ्यस्तस्थानः स᳘ हैनम᳘मृष्यमाणस्तृप्प्र᳘ᳫँ᳘ सचते॥  
## ०२
(ते᳘ ऽथ) अ᳘थ है᳘क ऽआहुः॥  
(रे) एव᳘मे᳘वान्वा᳘हिता ऽअ᳘हूयमानाः [[???]] शयीरन्नि᳘ति त᳘दु त᳘था न᳘ कुर्य्याद᳘तस्थानो वा᳘ ऽएष त᳘स्मै य᳘देनᳫँ᳭ शवदह्या᳘या ऽइवेन्धीर᳘न्यज्ञा᳘य वा᳘ ऽएष आ᳘हुतिभ्यस्तस्थानः स᳘ हैनम᳘मृष्यमाणस्तृप्प्र᳘ᳫँ᳘ सचते॥ 
## ०३
(ते᳘ ऽथ) अ᳘थ है᳘के ऽर᳘ण्योः॥  
(र) अग्नी᳘ समारो᳘ह्य नि᳘दधति तमा᳘त्दृते नि᳘र्म्मन्थन्ति त᳘दु त᳘था न᳘ कुर्य्याद᳘तस्थानो वा᳘ ऽएष त᳘स्मै य᳘देनᳫँ᳭ शवदह्या᳘या ऽइव निर्म्म᳘न्थेयुर्य्यज्ञा᳘य वा᳘ ऽएष ऽआ᳘हुतिभ्यस्तस्थानः स᳘ हैनम᳘मृष्यमाणस्तृप्प्र᳘ᳫँ᳘ सचते॥ 
## ०४
(त ऽइ) इत्थ᳘मेव᳘ कुर्य्यात्॥  
(न्नि) निवा᳘न्यवत्सामे᳘ष्टवै᳘ ब्रूयात्त᳘स्यै प᳘यसा जुहुयादा᳘र्त्तम्वा᳘ ऽएतत्प᳘यो य᳘न्निवा᳘न्यवत्साया ऽआ᳘र्त्तमेत᳘दग्निहोत्रं य᳘न्मृत᳘स्य तदा᳘र्त्तेनैव तदा᳘र्त्तन्निष्कृ᳘त्य श्रे᳘यान्भवति᳘॥  
## ०५
तद᳘प्युप᳘मा ऽस्ति॥  
यद्द्वौ र᳘थौ मृदितौ᳘ समाग᳘च्छेताᳫँ᳭ स्या᳘दे᳘वान्यतरः स्य᳘दयिति॥  
## ०६
त᳘स्य वा᳘ ऽएत᳘स्याग्निहोत्र᳘स्योपचारः᳘॥  
प्प्राचीनावीती᳘ दोहयति यज्ञोपवीती वै᳘ देवे᳘भ्यो दोहयत्य᳘थैव᳘म्पितृणाम् [[???]]॥  
## ०७
(न्ना᳘) ना᳘ङ्गारेष्व᳘धिश्रयति॥  
यद्धा᳘ङ्गारेष्वधिश्र᳘येद्देवत्रा᳘ कुर्य्याद्गा᳘र्हपत्यादुष्णं भ᳘स्म दक्षिणा᳘ निरु᳘ह्य त᳘स्मिन्नेनद᳘धिश्रयति पितृदेव᳘त्यमे᳘वैनत्त᳘त्करोति॥  
## ०८
ना᳘वज्योतयति᳘ नापः᳘ प्रत्या᳘नयति॥  
य᳘द्धावज्योत᳘येद्य᳘दपः᳘ प्रत्यान᳘येद्देवत्रा᳘ कुर्य्यान्न त्रिः᳘ प्रतिष्ठा᳘पᳫँ᳭ हरति यत्त्रिः᳘ प्रतिष्ठा᳘पᳫँ᳭ ह᳘रेद्देवत्रा᳘ कुर्य्यात्सकृ᳘देव᳘ निक᳘र्षन्हरति पितृदे᳘वत्यमेवैन᳘त्तत्करोति [[???]]॥  
## ०९
नो᳘न्नेष्यामी᳘त्याह॥  
न᳘ चतुरु᳘न्नयति य᳘द्धोन्नेष्यामी᳘ति [[???]] ब्रूयाद्य᳘च्चतु᳘रुन्न᳘येद्देवत्रा᳘ कुर्य्यात्सकृ᳘देव᳘ तूष्णी᳘न्न्यक्प᳘र्य्यस्यति पितृदेव᳘त्यमे᳘वैनत्त᳘त्करोति᳘॥  
## १०
नोप᳘रिष्टात्समि᳘धमभ्य᳘स्य हरति॥  
य᳘द्धोप᳘रिष्टात्समि᳘धमभ्य᳘स्य ह᳘रेद्देवत्रा᳘ कुर्य्यादध᳘स्तादुपा᳘स्य हरति पितृदेव᳘त्यमे᳘वैनत्त᳘त्करोति [[???]]॥  
## ११
नो᳘त्तरेण गा᳘र्हपत्यमेति॥  
यद्धो᳘त्तरेण गा᳘र्हपत्यमिया᳘द्देवत्रा᳘ कुर्य्याद्द᳘क्षिणेन गा᳘र्हपत्यमेति पितृदेव᳘त्यमे᳘वैनत्त᳘त्करोति [[???]]॥  
## १२
(त्य᳘) अ᳘थ या᳘न्यमू᳘न्युदीची᳘नाग्राणि तृ᳘णानि भ᳘वन्ति॥  
दक्षिणा᳘ग्ग्राणि ता᳘नि करोति पितृदेव᳘त्यमे᳘वैनत्त᳘त्करोत्य᳘थाहवनी᳘ये समि᳘धमभ्याधा᳘य सव्यञ्जान्वा᳘च्य सकृ᳘देव᳘ तूष्णी᳘न्न्यक्प᳘र्य्यस्यति पितृदेव᳘त्यमे᳘वैनत्त᳘त्करोति [[???]] नो᳘दिङ्गयति नो᳘पमृष्टेन प्रा᳘श्नाति नो᳘दुक्षति पितृदेव᳘त्यमे᳘वैनत्त᳘त्करोति [[???]]॥
## १३
त᳘दाहुः॥ 
(र्य्य᳘) य᳘देष᳘ दीर्घस᳘त्त्र्यग्निहोत्रञ्जु᳘ह्वत्प्रव᳘सन्म्रिये᳘त कथ᳘मेनमग्नि᳘भिः कुर्य्यु᳘रि᳘ति तᳫँ᳭ है᳘के ऽदग्ध्वा᳘ ऽऽहरन्ति तमा᳘त्दृतमग्नि᳘भिः स᳘ङ्घ्रापयन्ति त᳘दु त᳘था न᳘ कुर्य्याद्य᳘था ऽन्य᳘स्यां यो᳘नौ रे᳘तः सिक्तन्त᳘दन्य᳘स्यां प्रजि᳘जनयिषेत्तादृक्तद᳘स्थीन्येता᳘न्यात्दृ᳘त्य कृष्णाजिने न्यु᳘प्य पुरुषविधि᳘म्विधायो᳘र्ण्णाभिः प्रच्छाद्या᳘ज्येनाभिघार्य्य [[???]] त᳘मग्नि᳘भिः समु᳘पोषेत्त᳘देनᳫँ᳭ स्वाद्यो᳘नेः प्र᳘जनयती᳘ति॥  
## १४
तᳫँ᳭ है᳘के ग्ग्रामाग्नि᳘ना दहन्ति॥  
त᳘दु त᳘था न᳘ कुर्य्यादेष वै᳘ व्विश्वा᳘त्क्रव्व्या᳘दग्निः स᳘ हैनमीश्वरः स᳘पुत्रᳫँ᳭ स᳘पशुᳫँ᳭ स᳘मत्तोः॥  
## १५
(र᳘) अ᳘थ है᳘के प्रद᳘व्व्येन दहन्ति॥  
त᳘दु त᳘था न᳘ कुर्य्यादेष वा ऽअ᳘शान्तो ऽग्निः स᳘ नैह᳘मीश्वरः स᳘पुत्रᳫँ᳭ स᳘पशुम्प्र᳘दग्धोः॥  
## १६
(र᳘) अ᳘थ है᳘ कऽउल्मु᳘क्येन दहन्ति॥  
त᳘दु त᳘था न᳘ कुर्य्यादेष वै᳘ रुद्रि᳘यो ऽग्निः स᳘ हैनमीश्वरः स᳘पुत्रᳫँ᳭ स᳘पशुमभि᳘मन्तोः॥
## १७
(र᳘) अ᳘थ हैके᳘ ऽन्तरेणाग्नींश्चि᳘तिञ्चित्वा᳘॥  
त᳘मग्नि᳘भिः समु᳘पोषन्त्येतद्वै य᳘जमानस्याय᳘तनं यद᳘न्तरेणाग्नीनि᳘ति त᳘दु त᳘था न᳘ कुर्य्याद्यो᳘ हैनन्त᳘त्र ब्रूयान्म᳘ध्ये न्वा᳘ ऽअयङ्ग्रा᳘मस्याश᳘सनमजीजनत क्षि᳘प्रे ऽस्याश᳘सनञ्जनिष्य᳘ते प्रिय᳘तमᳫँ᳭ रोत्स्यती᳘तीश्वरो᳘ ह त᳘थैव᳘ स्या᳘त्॥ 
