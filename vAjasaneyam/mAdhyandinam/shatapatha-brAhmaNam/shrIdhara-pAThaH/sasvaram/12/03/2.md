+++
title = "२"

+++
## ०१
पु᳘रुषो वै᳘ सम्वत्सरः [[???]]॥  
पु᳘रुष ऽइत्ये᳘क᳘ᳫँ᳘ सम्वत्सर ऽइत्ये᳘कम᳘त्र त᳘त्समन्द्वे वै᳘ सम्वत्सर᳘स्याहोरात्रे द्वा᳘विमौ पु᳘रुषे प्राणाव᳘त्र त᳘त्समन्त्र᳘य ऽऋत᳘वः सम्वत्सर᳘स्य त्र᳘य ऽइमे पु᳘रुषे प्राणा ऽअ᳘त्र त᳘त्समञ्च᳘तुरक्षरो वै᳘ सम्वत्सरश्च᳘तुरक्षरो ऽयं य᳘जमानो ऽत्र [[???]] त᳘त्समम्प᳘ञ्चर्त᳘वः सम्वत्सर᳘स्य प᳘ञ्चेमे पु᳘रुषे प्राणा ऽअ᳘त्र त᳘त्समᳫँ᳭ ष᳘डृत᳘वः सम्वत्सर᳘स्य ष᳘डिमे पु᳘रुषे प्राणा ऽअ᳘त्र त᳘त्सम᳘ᳫँ᳘ स᳘प्तर्त᳘वः सम्वत्सर᳘स्य स᳘प्तेमे पु᳘रुषे प्राणा ऽअ᳘त्र त᳘त्समम् [[???]]॥  
## ०२
(न्द्वा᳘) द्वा᳘दश वै मा᳘साः सम्वत्सर᳘स्य॥  
द्वा᳘दशेमे पु᳘रुषे प्राणा ऽअ᳘त्र त᳘त्समन्त्र᳘योदश वै मा᳘साः सम्वत्सर᳘स्य त्र᳘योदशेमे पु᳘रुषे प्राणा ना᳘भिस्त्रयोदश्य᳘त्र त᳘त्समञ्च᳘तुर्व्विᳫँ᳭शतिर्व्वै᳘ सम्वत्सर᳘स्यार्द्धमासा᳘श्चतुर्व्वि᳘ᳫँ᳘शो ऽयम्पु᳘रुषो व्विᳫँ᳭श᳘त्यङ्गुलिश्च᳘तुरङ्गो᳘ ऽत्र त᳘त्समᳫँ᳭ ष᳘ड्विᳫँ᳭शतिर्व्वै᳘ सम्वत्सर᳘स्यार्द्धमासाः᳘ षड्विᳫँ᳘᳘शो ऽयम्पु᳘रुषः प्रतिष्ठे᳘ षड्विᳫँ᳘᳘श्याव᳘त्र त᳘त्समम् [[???]]॥  
## ०३
(न्त्री᳘) त्री᳘णि च वै᳘ शता᳘नि षष्टि᳘श्च॥  
सम्वत्सर᳘स्य रा᳘त्रयस्त्री᳘णि च शता᳘नि षष्टि᳘श्च पु᳘रुषस्या᳘स्थीन्य᳘त्र त᳘त्समं त्री᳘णि च शता᳘नि षष्टि᳘श्च सम्वत्सरस्या᳘हानि त्री᳘णि च शता᳘नि षष्टि᳘श्च पु᳘रुषस्य मज्जानो᳘ ऽत्र त᳘त्सम᳘म्॥  
## ०४
(ᳫँ᳘) सप्त᳘ च वै᳘ शता᳘नि व्विᳫँ᳭शति᳘श्च॥  
सम्वत्सर᳘स्या होरात्रा᳘णि सप्त᳘ च शता᳘नि व्विᳫँ᳭शति᳘श्च पु᳘रुषस्या᳘स्थीनि च मज्जा᳘नश्चा᳘त्र त᳘त्समम् [[???]]॥  
## ०५
(न्द᳘) द᳘श च वै᳘ सह᳘स्राण्यष्टौ᳘ च शता᳘नि॥  
सम्वत्सर᳘स्य मुहूर्ता या᳘वन्तो मुहूर्तास्ता᳘वन्ति प᳘ञ्चदशकृ᳘त्वः क्षिप्रा᳘णि या᳘वन्ति क्षिप्रा᳘णि ता᳘वन्ति प᳘ञ्चदशकृ᳘त्व ऽएत᳘र्हीणि या᳘वन्त्येत᳘र्हीणि ता᳘वन्ति प᳘ञ्चदशकृ᳘त्व ऽइदा᳘नीनि या᳘वन्तीदा᳘नीनि ता᳘वन्तः प᳘ञ्चदशकृ᳘त्वः प्राणा या᳘वन्तः प्राणास्ता᳘वन्तो ऽक्तना या᳘वन्तो ऽक्तनास्ता᳘वन्तो निमेषा या᳘वन्तो निमेषास्ता᳘वन्तो लोमगर्ता या᳘वन्तो लोमगर्तास्ता᳘वन्ति स्वेदा᳘यनानि या᳘वन्ति स्वेदा᳘यनानि ता᳘वन्त ऽएते᳘ स्तोका᳘ व्वर्षन्ति॥  
## ०६
(न्त्ये) एत᳘द्ध स्म वै त᳘द्विद्वा᳘नाह वा᳘र्क्कलिः॥  
सार्व्वभौमं᳘ मेघं व्व᳘र्षन्तं व्वे᳘दा᳘ह᳘मस्य᳘ व्वर्ष᳘स्य स्तोकानि᳘ति॥  
## ०७
त᳘देष श्लो᳘को᳘ ऽभ्युक्तः॥  
श्र᳘मादन्य᳘त्र परिव᳘र्तमानस्ति᳘ष्ठन्ना᳘सीनो य᳘दि वा स्व᳘पन्न᳘पि। अहोरात्रा᳘भ्याम्पु᳘रुषः समे᳘न क᳘तिकृ᳘त्वः प्रा᳘णिति चा᳘प चानिती᳘ति॥  
## ०८
त᳘देष श्लो᳘कः प्र᳘त्युक्तः॥  
शत᳘ᳫँ᳘ शता᳘नि पु᳘रुषः समे᳘नाष्टौ᳘ शता य᳘न्मितं त᳘द्वदन्ति। अहोरात्रा᳘भ्यां पु᳘रुषः समे᳘न ता᳘वत्कृ᳘त्वः प्रा᳘णिति चा᳘प चानिती᳘ति॥ 
