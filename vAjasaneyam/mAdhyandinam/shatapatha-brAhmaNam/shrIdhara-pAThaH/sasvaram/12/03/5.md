+++
title = "५"

+++
## ०१
सावित्र᳘ᳫँ᳘ ह स्मैतम्पू᳘र्व्वे पशुमा᳘लभन्ते॥  
(न्ते᳘ ऽथै) अ᳘थैत᳘र्हि प्राजापत्यं यो᳘ ह्येव᳘ सविता स᳘ प्रजा᳘पतिरि᳘ति व्व᳘दन्तस्त᳘स्मात्सन्न्यु᳘प्याग्नींस्ते᳘न यजेरन्गृह᳘पतेरे᳘वाग्नि᳘षु य᳘येदञ्जा᳘घन्या प᳘त्नीः संयाज᳘यन्ति त᳘स्यान्नो᳘ ऽप्यसदि᳘ति ते त᳘तो यदानिका᳘मन्दी᳘क्षन्ते॥  
## ०२
त᳘दु वा᳘ ऽआहुः॥  
(र्न्ना᳘) ना᳘नाधिष्ण्या ऽएव᳘ स्युर्य्य᳘दि दीक्षित᳘स्योपत᳘पेत्पार्श्व᳘तो ऽग्निहोत्रञ्जु᳘ह्वद्वसेत्स य᳘द्यगदो भ᳘वति सᳫँ᳭सृ᳘ज्यैनम्पुनरु᳘पह्वयन्ते [[???]] य᳘द्यु म्रिय᳘ते स्वै᳘रेव त᳘मग्नि᳘भिर्द्दहन्त्य᳘शवाग्निभिरि᳘तरे य᳘जमाना ऽआसत ऽइ᳘ति तद᳘हैवा᳘हिताग्नेः [[???]] क᳘र्म्म समानधिष्ण्या᳘स्त्वेव᳘ [[???]] भवन्ति त᳘स्य त᳘देव ब्रा᳘ह्मणं य᳘त्पुरश्च᳘रणे॥  
## ०३
त᳘दाहुः॥  
(र्य्य᳘) य᳘त्सम्वत्सरा᳘य सम्वत्सरस᳘दो दी᳘क्षन्ते कथ᳘मेषामग्निहोत्रम᳘नन्तरितं भवती᳘ति व्व्रतेने᳘ति ब्रूयात्॥  
## ०४
(त्त᳘) तदाहुः [[???]]॥  
(र्य्य᳘) य᳘त्सम्वत्सरा᳘य सम्वत्सरस᳘दो दी᳘क्षन्ते कथ᳘मेषाम्पौर्ण्णमास᳘ᳫँ᳘ हविर᳘नन्तरितम्भवतीत्या᳘ज्येन च पुरोडा᳘शेन चे᳘ति ब्रूयात्॥  
## ०५
(त्त᳘) त᳘दाहुः॥  
(र्य्य᳘) य᳘त्सम्वत्सरा᳘य सम्वत्सरस᳘दो दी᳘क्षन्ते कथ᳘मेषाम्पितृयज्ञो᳘ ऽनन्तरितो भवती᳘त्यौपासनैरि᳘ति ब्रूयात्॥  
## ०६
(त्त᳘) त᳘दाहुः॥  
(र्य्य᳘) य᳘त्सम्वत्सरा᳘य सम्वत्सरस᳘दो दी᳘क्षन्ते कथ᳘मेषामामावास्य᳘ᳫँ᳘ हविर᳘नन्तरितम्भवती᳘ति दध्ना᳘ च पुरोडा᳘शेन चे᳘ति ब्रूयात्॥  
## ०७
(त्त᳘) त᳘दाहुः॥  
(र्य्य᳘) य᳘त्सम्वत्सरा᳘य सम्वत्सरस᳘दो दी᳘क्षन्ते कथ᳘मेषामाग्ग्रयणेष्टिर᳘नन्तरिता भवती᳘ति सौम्ये᳘न चरुणे᳘ति ब्रूयात्॥  
## ०८
(त्त᳘) त᳘दाहुः॥  
(र्य्य᳘) य᳘त्सम्वत्सरा᳘य सम्वत्सरस᳘दो दी᳘क्षन्ते कथ᳘मेषाञ्चातुर्म्मास्यान्य᳘नन्तरितानि भवन्ती᳘ति पय᳘स्यये᳘ति ब्रूयात्॥  
## ०९
(त्त᳘) त᳘दाहुः॥  
(र्य्य᳘) य᳘त्सम्वत्सरा᳘य सम्वत्सरस᳘दो दी᳘क्षन्ते कथ᳘मेषाम्पशुबन्धो᳘ ऽनन्तरितो भवती᳘ति पशु᳘ना च पुरोडा᳘शेन चे᳘ति ब्रूयात्॥  
## १०
(त्त᳘) त᳘दाहुः॥  
(र्य्य᳘) य᳘त्सम्वत्सरा᳘य सम्वत्सरस᳘दो दी᳘क्षन्ते कथ᳘मेषाᳫँ᳭ सोमो᳘ ऽनन्तरितो भवती᳘ति स᳘वनैरि᳘ति ब्रूयात्॥  
## ११
(त्ते) ते वा᳘ ऽएव᳘मेते᳘ यज्ञक्रत᳘वः॥  
सम्वत्सरम᳘पियन्ति स यो᳘ हैव᳘मेतां᳘ यज्ञक्रतूना᳘ᳫँ᳘ सम्वत्सरे᳘ ऽपीतिम्वेदा᳘प्यस्य स्वर्ग्गे᳘ लोके᳘ भवति॥  
## १२
सम्वत्सर᳘स्य सम᳘ता व्वेदितव्व्या [[???]]॥  
(व्व्यै᳘कं) ए᳘कम्पुर᳘स्ताद्विषुव᳘तो ऽतिरात्र᳘मुपयन्त्ये᳘कमुप᳘रिष्टात्त्र᳘यःपञ्चाशतम्पुर᳘स्ताद्विषुव᳘तो ऽग्निष्टोमा᳘नुपय᳘न्ति त्र᳘यःपञ्चाशतमुप᳘रिष्टाद्विᳫँ᳭शति᳘शतम्पुर᳘स्ताद्विषुव᳘त ऽउ᳘क्थ्यान्य᳘हान्युपय᳘न्ति [[???]] विᳫँ᳭शति᳘शतमुप᳘रिष्टादि᳘ति नु य᳘ ऽउ᳘क्थ्यान्त्स्व᳘रसाम्न ऽउपयन्ति [[???]]॥  
## १३
(न्त्य᳘) अ᳘थ᳘ ये ऽग्निष्टोमान् [[???]]॥  
(न्ष) ष᳘ट्पञ्चाशतम्पुर᳘स्ताद्विषुव᳘तो ऽग्निष्टोमा᳘नुपय᳘न्ति ष᳘ट्पञ्चाशतमुप᳘रिष्टात्सप्तदश᳘ᳫँ᳘ शत᳘म्पुर᳘स्ताद्विषुव᳘त ऽउ᳘क्थ्यान्य᳘हान्युपय᳘न्ति सप्तदश᳘मुप᳘रिष्टात्ष᳘ट्पुर᳘स्ताद्विषुव᳘तः षोडशि᳘न ऽउपय᳘न्ति ष᳘डुप᳘रिष्टात्त्रिᳫँ᳭श᳘तम्पुर᳘स्ताद्विषुव᳘तः षडहा᳘न्युपय᳘न्ति त्रिᳫँ᳭श᳘तमुप᳘रिष्टादेषा᳘ हास्य सम᳘ता समे᳘न ह वा᳘ ऽअस्या᳘ व्व्यृद्धेना᳘न्यूनेना᳘नतिरिक्तेना᳘यनेनेत᳘म्भवति य᳘ ऽएव᳘मेतद्वे᳘द॥ 
