+++
title = "४"

+++
## ०१
अ᳘थ प्रातर्भ᳘स्मान्युद्धृ᳘त्य॥  
गोम᳘येनालि᳘प्यार᳘ण्योरेवाग्नी᳘ [[???]] समारो᳘ह्य प्रत्य᳘वस्यति मथित्वा गा᳘र्हपत्यमुद्धृ᳘त्याहवनी᳘यमात्दृ᳘त्यान्वाहार्य्यप᳘चनमग्न᳘ये पथिकृ᳘ते ऽष्टा᳘कपालम्पुरोडा᳘शन्नि᳘र्व्वपेत्त᳘स्यावृत्ता᳘ ऽएव᳘ सप्त᳘दश सामिधेनीर᳘नुब्रूयाद्वा᳘र्त्रघ्नावा᳘ज्यभागौ व्विरा᳘जौ संय्या᳘ज्ये ऽअ᳘थैते᳘ याज्या ऽनुवा᳘क्ये व्वे᳘त्था हि᳘ व्वेधो ऽअ᳘ध्वनः पथ᳘श्च देवा᳘ञ्जसा। अ᳘ग्ने यज्ञे᳘षु सुक्रतवित्य᳘थ याज्या᳘ देवा᳘नाम᳘पि पं᳘थामगन्म य᳘च्छक्न᳘वाम तद᳘नुप्र᳘वोढुम् [[???]]। अग्नि᳘र्व्विद्वान्त्स᳘ यजात्से᳘दु हो᳘तासो᳘ ऽअध्वरान्त्स᳘ ऽऋतू᳘न्कल्पयाती᳘त्यग्निर्व्वै᳘ पथिकृ᳘त्पथा᳘मपिनेता स᳘ ऽए᳘वैनं यज्ञपथम᳘पिनयत्येत᳘देव [[???]] त᳘त्र क᳘र्म्म॥  
## ०२
त᳘दाहुः॥ 
(र्य्य᳘) य᳘स्याग्न᳘यः सᳫँ᳭सृज्ये᳘रन्किन्त᳘त्र क᳘र्म्म का प्रा᳘यश्चित्तिरि᳘ति स य᳘दि पर᳘स्ताद᳘हं न भीयात्त᳘द्विद्यात्पर᳘स्तान्मा शुक्रमा᳘गन्नु᳘पमा᳘न्देवाः प्रा᳘भूवञ्छ्रे᳘यान्भविष्यामी᳘ति य᳘द्यु ऽअस्य त्दृ᳘दय᳘म्व्येव᳘ लिखे᳘दग्न᳘ये व्वि᳘विचये ऽष्टा᳘कपालम्पुरोडा᳘शन्नि᳘र्व्वपेत्त᳘स्यावृ᳘त्ता᳘ ऽएव᳘ सप्तदश [[???]] सामिधेनीर᳘नुब्रूयाद्वा᳘र्त्रघ्नावा᳘ज्यभागौ व्विरा᳘जौ संय्या᳘ज्ये ऽअ᳘थैते᳘ याज्या ऽनुवा᳘क्ये वि᳘ ते व्वि᳘ष्वग्वा᳘तजूतासो ऽअग्ने भा᳘मासः शुचे शु᳘चयश्चरन्ति। तुविम्म्रक्षा᳘सो दिव्या न᳘वग्वा व्व᳘ना व्वनन्ति धृषता᳘ रुज᳘न्त ऽइत्य᳘थ या᳘ज्या त्वा᳘मग्ने मा᳘नुषीरीडते व्वि᳘शो होत्राविदम्वि᳘विचिᳫँ᳭ [[???]] रत्नधा᳘तमम्। गु᳘हा स᳘न्तᳫँ᳭ सुभग व्विश्व᳘दर्शतन्तुविष्वण᳘सᳫँ᳭ सुय᳘जङ्घृतश्रि᳘यमित्य᳘थो ह यो᳘ द्विषतो भ्रा᳘तृव्व्याद्व्यावि᳘वृत्सेत त᳘त्काम ऽएत᳘या यजेत वि᳘ है᳘वास्माद्वर्त्तत ऽएत᳘देव त᳘त्र क᳘र्म्म॥  
## ०३
य᳘द्वय᳘मितोद᳘हन्न भीयात् [[???]]॥  
(त्त᳘) त᳘द्विद्यादभि᳘ द्विष᳘न्तम्भ्रा᳘तृव्व्यम्भविष्यामि श्रे᳘यान्भविष्यामी᳘ति य᳘द्यु ऽअस्य त्दृ᳘दयं᳘ [[???]] व्येव᳘ लिखे᳘दग्न᳘ये सम्वर्ग्गा᳘याष्टा᳘कपालम्पुरोडा᳘शन्नि᳘र्व्वपेत्त᳘स्यावृत्ता᳘ ऽएव᳘ सप्त᳘दश सामिधेनीर᳘नुब्रूयाद्वा᳘र्त्र᳘घ्नावा᳘ज्यभागौ व्विरा᳘जौ संय्या᳘ज्ये ऽअ᳘थैते᳘ याज्या ऽनुवा᳘क्ये प᳘रस्या ऽअ᳘धि सम्वतो᳘ ऽवराँ२ ऽअभ्या᳘तर। य᳘त्राहम᳘स्मि ताँ᳘२ ऽअवेत्य᳘थ या᳘ज्या मा᳘ नो ऽअस्मि᳘न्महाधने प᳘रावर्ग्भारभृ᳘द्यथा। सम्व᳘र्ग्गᳫँ᳭ स᳘ᳫँ᳘ रयि᳘ञ्जयेत्य᳘थो ह यो᳘ द्विषतो भ्रा᳘तृव्व्यात्सम्वि᳘वृक्षेत त᳘त्काम ऽएत᳘या यजेत स᳘ᳫँ᳘ है᳘वास्माद्वृङ्क्त ऽएत᳘देव त᳘त्र क᳘र्म्म॥ 
## ०४ 
त᳘दाहुः॥ 
(र्य्य᳘) य᳘स्य व्वैद्युतो द᳘हेत्किन्त᳘त्र क᳘र्म्म का प्रा᳘यश्चित्तिरि᳘ति त᳘द्विद्यादुप᳘रिष्टान्मा शुक्रमा᳘गन्नुप मा᳘न्देवाः प्रा᳘भूवञ्छ्रे᳘यान्भविष्यामी᳘ति य᳘द्यु ऽअस्य त्दृ᳘दय᳘म्व्येव᳘ [[???]] लिखे᳘दग्न᳘ये ऽप्सुम᳘ते ऽष्टा᳘कपालम्पुरोडा᳘शन्नि᳘र्व्वपेत्त᳘स्यावृत्ता᳘ ऽएव᳘ सप्त᳘दश सामिधेनीर᳘नुब्रूयाद्वा᳘र्त्रघ्नावा᳘ज्यभागौ व्विरा᳘जौ संय्या᳘ज्ये ऽअ᳘थैते᳘ याज्या ऽनुवा᳘क्ये ऽअ᳘प्स्वग्ने स᳘धिष्ट᳘व सौ᳘षधीर᳘नुरुध्यसे। ग᳘र्भे स᳘ञ्जायसे पु᳘नरित्य᳘थ या᳘ज्या ग᳘र्भो ऽअस्यो᳘षधीनाङ्ग᳘र्भो व्व᳘नस्प᳘तीनाम्। ग᳘र्भा व्वि᳘श्वस्य भूतस्या᳘ग्ने ग᳘र्भो ऽअपा᳘मसी᳘ति शा᳘न्तिमे᳘वाभ्यामेत᳘द्वदति य᳘जमानस्य प्रजा᳘यै पशूना᳘महिᳫँ᳭साया ऽएत᳘देव त᳘त्र क᳘र्म्म॥  
## ०५
त᳘दाहुः॥ 
(र्य्य᳘) य᳘स्याग्न᳘यो ऽमेध्यै᳘रग्नि᳘भिः सᳫँ᳭सृज्ये᳘रन्किन्त᳘त्र क᳘र्म्म का प्रा᳘यश्चित्तिरि᳘त्यग्न᳘ये शु᳘चये ऽष्टा᳘कपालम्पुरोडा᳘शन्नि᳘र्व्वपेत्त᳘स्यावृत्ता᳘ ऽएव᳘ सप्त᳘दश सामिधेनीर᳘नुब्रूयाद्वा᳘र्त्रघ्नावा᳘ज्यभागौ व्विरा᳘जौ संय्या᳘ज्ये ऽअ᳘थैते᳘ याज्या ऽनुवा᳘क्ये ऽअग्निः शु᳘चिव्व्रततमः शु᳘चिर्व्विप्रः शु᳘चिः कविः᳘। शु᳘ची रोचत ऽआ᳘हुत ऽइत्य᳘थ याज्यो᳘दग्ने शु᳘चयस्त᳘व शुक्रा᳘ भ्राजन्त ऽईरते [[???]]। त᳘व ज्यो᳘तीᳫँ᳭ष्यर्च्च᳘य ऽइ᳘ति शा᳘न्तिमे᳘वाभ्यामेत᳘द्वदति य᳘जमानस्य प्रजा᳘यै पशूना᳘महिᳫँ᳭साया ऽएत᳘देव त᳘त्र क᳘र्म्म॥  
## ०६
त᳘दाहुः॥ 
(र्य्य᳘) य᳘स्याहवनी᳘यम᳘नुद्धृतमादि᳘त्यो ऽभ्यस्तमियात्किन्त᳘त्र क᳘र्म्म का प्रा᳘यश्चित्तिरि᳘त्येते वै᳘ रश्म᳘यो व्वि᳘श्वे देवा᳘स्ते ऽस्मादपप्र᳘यन्ति त᳘दस्मै᳘ व्व्यृध्यते य᳘स्माद्देवा᳘ ऽअप प्रय᳘न्ति ताम᳘नु᳘ व्व्यृद्धिं य᳘श्च व्वे᳘द य᳘श्च न ता᳘ ऽउभा᳘वाहतुर᳘नुद्धृतमस्याभ्य᳘स्तमगादि᳘ति त᳘त्रेत्थ᳘ङ्कुर्य्याद्ध᳘रितᳫँ᳭ हि᳘रण्यन्दर्भे᳘ प्रब᳘ध्य पश्चाद्ध᳘र्त्तवै᳘ ब्रूयात्त᳘देत᳘स्य रूप᳘ङ्क्रियत य᳘ ऽएष त᳘पत्य᳘हर्व्वा᳘ ऽएष तद᳘ह्नो रूप᳘ङ्क्रियते पवि᳘त्रन्दर्भाः᳘ पव᳘यत्ये᳘वैनन्तद᳘थेध्म᳘मादी᳘प्य प्रा᳘ञ्चᳫँ᳭ ह᳘र्त्तवै᳘ ब्रूयाद्ब्राह्मण᳘ ऽआर्षेय ऽउ᳘द्धरेद्ब्राह्मणो वा᳘ ऽआर्षेयः स᳘र्व्वा देव᳘ताः स᳘र्व्वाभिरे᳘वैनन्त᳘द्देव᳘ताभिः स᳘मर्द्धयति त᳘मुपसमाधा᳘य प्रतिपरे᳘त्य गा᳘र्हपत्य ऽआ᳘ज्यमधिश्रि᳘त्योद्वा᳘स्योत्पू᳘यावे᳘क्ष्य चतुर्गृहीतमा᳘ज्यङ्गृहीत्वा᳘ समि᳘धमुपसंगृ᳘ह्य प्रा᳘ङुदा᳘द्रवत्य᳘थाहवनी᳘ये समि᳘धमभ्याधा᳘य द᳘क्षिणञ्जान्वा᳘च्य जुहोति व्वि᳘श्वेभ्यो देवे᳘भ्यः स्वाहे᳘ति स य᳘था ब्राह्मण᳘मावसथवासि᳘नङ्क्रुद्धं य᳘न्तमुक्षवे ह᳘तोपमन्त्र᳘येतैव᳘मे᳘वैतद्वि᳘श्वान्देवानु᳘पमन्त्रयते जान᳘न्ति हैनमु᳘प हैनमा᳘वर्त्तन्त ऽएत᳘देव तत्र᳘ क᳘र्म्म॥  
## ०७
त᳘दाहुः॥ 
(र्य्य᳘) य᳘स्याहवनी᳘यमनुद्धृतमादि᳘त्यो ऽभ्युदिया᳘त्किन्त᳘त्र क᳘र्म्म का प्रा᳘यश्चित्तिरि᳘त्येते वै᳘ रश्म᳘यो व्वि᳘श्वे देवा᳘स्ते ऽस्मादूषिवा᳘ᳫँ᳘सो ऽपप्र᳘यन्ति त᳘दस्मै᳘ व्व्यृध्यते य᳘स्माद्देवा᳘ ऽअपप्रय᳘न्ति ताम᳘नु᳘व्व्यृद्धिं य᳘श्च व्वे᳘द य᳘श्च न ता᳘ ऽउभा᳘वाहतुर᳘नुद्धृतमस्याभ्यु᳘दगादि᳘ति त᳘त्रेत्थ᳘ङ्कुर्य्याद्रजतᳫँ᳭ हि᳘रण्यन्दर्भे᳘ प्रब᳘ध्य पुर᳘स्ताद्ध᳘र्त्तवै᳘ ब्रूयात्त᳘च्चन्द्र᳘मसो रूप᳘ङ्क्रियते रा᳘त्रिर्व्वै᳘ चन्द्र᳘मास्तद्रा᳘त्रे रूप᳘ङ्क्रियते पवि᳘त्रन्दर्भ्भाः᳘ पव᳘यत्ये᳘वैनन्तद᳘थेध्म᳘मादी᳘प्यान्व᳘ञ्चᳫँ᳭ ह᳘र्त्तवै᳘ ब्रूयाद्ब्राह्मण᳘ ऽआर्षेय ऽउ᳘द्धरेद्ब्राह्मणो वा᳘ ऽआर्षेयः स᳘र्व्वा देव᳘ताः स᳘र्व्वाभिरे᳘वैनन्त᳘द्देव᳘ताभिः स᳘मर्द्धयति त᳘मुपसमाधा᳘य प्रतिपरे᳘त्य गा᳘र्हपत्य ऽआ᳘ज्यमधिश्रि᳘त्योद्वा᳘स्योत्पू᳘यावे᳘क्ष्य यथागृहीतमा᳘ज्यं गृहीत्वा᳘ समि᳘धमुपसंगृ᳘ह्य प्रा᳘ङुदा᳘द्रवत्य᳘थाहवनी᳘ये समि᳘धमभ्याधा᳘य द᳘क्षिणं जान्वा᳘च्य जुहोति व्वि᳘श्वेभ्यो देवे᳘भ्यः स्वाहे᳘ति᳘ सो ऽसा᳘वेव ब᳘न्धुर्न्न᳘ ह वै त᳘त्र का᳘चना᳘र्तिर्न्न रि᳘ष्टिर्भवति य᳘त्रैषा प्रा᳘यश्चित्तिः क्रिय᳘त ऽएत᳘देव त᳘त्र क᳘र्म्म॥ 
