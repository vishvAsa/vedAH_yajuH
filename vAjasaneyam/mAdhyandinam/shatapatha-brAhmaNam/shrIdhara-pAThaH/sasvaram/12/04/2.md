+++
title = "२"

+++
## ०१
त᳘दाहुः॥ 
(र्य्य᳘) य᳘स्याग्निहोत्री लो᳘हितं दुहीत किन्त᳘त्र क᳘र्म्म का प्रा᳘यश्चित्तिरि᳘ति व्व्यु᳘त्क्रामते᳘त्युक्त्वा मे᳘क्षणङ्कृ᳘त्वा ऽन्वाहार्य्यप᳘चनम्प᳘रिश्रयितवै᳘ ब्रूयात्त᳘स्मिन्नेनच्छ्रपयित्वा त᳘स्मिंस्तूष्णी᳘ञ्जुहुयाद᳘निरुक्तो वै᳘ प्रजा᳘पतिः प्राजापत्य᳘मग्निहोत्रᳫँ᳭ स᳘र्व्वम्वा ऽअ᳘निरुक्तन्त᳘दने᳘न स᳘र्व्वेण प्रा᳘यश्चित्तिं कुरुते तान्त᳘स्यामा᳘हुत्याम्ब्राह्मणा᳘य दद्याद्यम᳘नभ्यागमिष्यन्म᳘न्येता᳘र्त्तिम्वा᳘ ऽएषा᳘ पाप्मा᳘नं य᳘जमानस्य प्रतिदृ᳘श्य दुहे या लो᳘हितन्दुह ऽआ᳘र्त्तिमे᳘वास्मिंस्त᳘त्पाप्मा᳘नम्प्र᳘तिमुञ्चत्य᳘थ य᳘दन्य᳘द्विंदेत्ते᳘न जुहुयाद᳘नार्त्तेनैव तदा᳘र्त्तं यज्ञ᳘स्य नि᳘ष्करोत्येत᳘देव त᳘त्र क᳘र्म्म॥  
## ०२
त᳘दाहुः॥ 
(र्य्य᳘) य᳘स्याग्निहोत्र᳘न्दोह्य᳘मानममेध्य᳘माप᳘द्येत किन्त᳘त्र क᳘र्म्म का प्रा᳘यश्चित्तिरि᳘ति तद्धै᳘के [[???]] होत᳘व्यम्मन्यन्ते प्र᳘यतमेत᳘न्नैतस्या᳘होमो᳘ ऽवकल्पते न वै᳘ देवाः क᳘स्माच्चन᳘ बीभत्सन्ते बी᳘भत्सन्ता३ ऽइ तु [[???]] देवा᳘ ऽइत्थ᳘मेव᳘ कुर्य्याद्गा᳘र्हपत्यादुष्णम्भ᳘स्म निरु᳘ह्य त᳘स्मिन्नेनदुष्णे भ᳘स्मंस्तूष्णीन्नि᳘नयेदद्भि᳘रुपनि᳘नयत्यद्भि᳘रेनदाप्नोत्य᳘थ य᳘दन्य᳘द्विन्देत्ते᳘न जुहुयादेत᳘देव त᳘त्र क᳘र्म्म॥  
## ०३
त᳘दाहुः॥ 
(र्य्य᳘) य᳘स्याग्निहोत्र᳘न्दोहित᳘ममेध्य᳘माप᳘द्येत किन्त᳘त्र क᳘र्म्म का प्रा᳘यश्चित्तिरि᳘ति य᳘ ऽए᳘वैते᳘ ऽङ्गारा नि᳘रूढा ये᳘ष्वधिश्रयिष्यन्भ᳘वति ता᳘न्प्रत्यु᳘ह्य त᳘स्मिन्नेनदुष्णे भ᳘स्मंस्तूष्णीन्नि᳘नयेदद्भि᳘रुपनि᳘नयत्यद्भि᳘रेनदाप्नोत्य᳘थ य᳘दन्य᳘द्विन्देत्ते᳘न जुहुयादेत᳘देव त᳘त्र क᳘र्म्म॥ 
## ०४
त᳘दाहुः॥ 
(र्य्य᳘) य᳘स्याग्निहोत्रम᳘धिश्रितममेध्य᳘माप᳘द्येत किन्त᳘त्र क᳘र्म्म का प्रा᳘यश्चित्तिरि᳘ति य᳘ ऽए᳘वैते᳘ ऽङ्गारा नि᳘रूढा येष्व᳘धिश्रितं भ᳘वति ते᳘ष्वेनत्तूष्णी᳘ञ्जुहुयात्त᳘द्धुतम᳘हुतं यद᳘हैनत्ते᳘षु जुहो᳘ति ते᳘न हुतं य᳘द्वेनाँस्ते᳘नै᳘वानुगम᳘यति तेना᳘हुतमद्भि᳘रुपनिन᳘यत्यद्भि᳘रेनदाप्नोत्य᳘थ [[???]] यदन्य᳘द्विन्देत्ते᳘न [[???]] जुहुयादेत᳘देव त᳘त्र क᳘र्म्म॥ 
## ०५
त᳘दाहुः॥ 
(र्य्य᳘) य᳘दधिश्रिते ऽग्निहोत्रे य᳘जमानो म्रिये᳘त किन्त᳘त्र क᳘र्म्म का प्रा᳘यश्चित्तिरि᳘ति त᳘दे᳘वैनदभिपर्य्याधा᳘य व्वि᳘ष्यन्दयेद᳘थो ख᳘ल्वाहुरेता᳘वती स᳘र्व्वस्य हविर्य्यज्ञ᳘स्य प्रा᳘यश्चित्तिरि᳘त्येत᳘देव त᳘त्र क᳘र्म्म॥  
## ०६
त᳘दाहुः॥ 
(र्य्य᳘) य᳘स्याग्निहोत्र᳘ᳫँ᳘ स्रुच्यु᳘न्नीतᳫँ᳭ स्क᳘न्देत्किन्त᳘त्र क᳘र्म्म का प्रा᳘यश्चित्तिरि᳘ति स्कन्नप्रायश्चित्ते᳘नाभिमृ᳘श्याद्भि᳘रुपनिनी᳘य प᳘रिशिष्टेन जुहुयाद्य᳘द्यु नी᳘ची स्रुक्स्याद्य᳘दि [[???]] वा भिद्ये᳘त स्कन्नप्रायश्चित्ते᳘नै᳘वाभिमृ᳘श्याद्भि᳘रुपनिनी᳘य [[???]] य᳘त्स्थाल्याम्प᳘रिशिष्टᳫँ᳭ स्यात्ते᳘न जुहुयात्॥  
## ०७
(त्त᳘) त᳘द्धैके [[???]] प्रतिपरे᳘त्य॥ 
य᳘त्स्थाल्याम्प᳘रिशिष्टम्भ᳘वति ते᳘न जुह्वति त᳘दु त᳘था न᳘ कुर्य्यात्स्व᳘र्ग्ग्यम्वा ऽएतद्य᳘दग्निहोत्रं [[???]] यो᳘ हैनन्त᳘त्र ब्रूयात्प्र᳘ति न्वा᳘ ऽअय᳘ᳫँ᳘ स्वर्ग्गा᳘ल्लोकाद᳘वारुक्षन्नास्येद᳘ᳫँ᳘ [[???]] स्व᳘र्ग्ग्यमिव भविष्यती᳘तीश्वरो᳘ ह त᳘थैव᳘ स्यात्॥  
## ०८
(दि) इत्थ᳘मेव᳘ कुर्य्यात्॥  
(त्त᳘) त᳘देवो᳘पविशेद्य᳘त्स्थाल्याम्प᳘रिशिष्टᳫँ᳭ स्यात्त᳘दस्मा ऽउन्नीया᳘हरेयुस्तद्धै᳘क ऽउ᳘पवल्हन्ते हुतोच्छिष्टम्वा᳘ ऽएत᳘द्यात᳘याम वा᳘ ऽएत᳘न्नैत᳘स्य [[???]] होत᳘व्यमि᳘ति त᳘दु तन्ना᳘द्रियेत यदा वा᳘ ऽएतद᳘यातयामा᳘थैनद्धविरात᳘ञ्चनङ्कुर्व्वते त᳘स्माद्य᳘त्स्थाल्याम्प᳘रिशिष्टᳫँ᳭ स्यात्त᳘दस्मा ऽउन्नीया᳘हरेयुर्य्य᳘द्यु त᳘त्र न स्याद्य᳘दन्य᳘द्विन्देत्त᳘दग्ना᳘वधिश्रि᳘त्यावज्यो᳘त्यापः᳘ प्रत्यानी᳘योद्वास्य [[???]] त᳘ददो᳘ हैवो᳘न्नेष्यामी᳘त्युक्तम्भ᳘वत्यथा᳘त्र यथोन्नीत᳘मे᳘वास्मा ऽउन्नीया᳘हरेयुस्ते᳘न का᳘मञ्जुहुयादेत᳘देव त᳘त्र क᳘र्म्म॥  
## ०९
त᳘दाहुः॥ 
(र्य्य᳘) य᳘स्याग्निहोत्र᳘ᳫँ᳘ स्रुच्यु᳘न्नीतममेध्य᳘माप᳘द्येत किन्त᳘त्र [[???]] क᳘र्म्म का प्रा᳘यश्चित्तिरि᳘ति तद्धै᳘के होत᳘व्यम्मन्यन्ते प्र᳘यतमेत᳘न्नैतस्या᳘होमो᳘ ऽवकल्पते न वै᳘ देवाः क᳘स्माच्चन᳘ बीभत्सन्त ऽइ᳘ति तद्धै᳘क ऽउत्सि᳘च्य च्छर्द्दयन्ति त᳘दु त᳘था न᳘ कुर्य्याद्यो᳘ हैनन्त᳘त्र ब्रूयात्प᳘रासिचत न्वा᳘ ऽअय᳘मग्निहोत्रं᳘ क्षि᳘प्रे ऽयं य᳘जमानः प᳘रासेक्ष्यत ऽइ᳘तीश्वरो᳘ ह त᳘थैव᳘ स्यादित्थ᳘मेव᳘ कुर्य्यादाहवनी᳘ये समि᳘धमभ्याधा᳘याहवनी᳘यादे᳘वोष्णम्भ᳘स्म निरु᳘ह्य त᳘स्मिन्नेनदुष्णे भ᳘स्मँस्तूष्णीन्नि᳘नयेदद्भि᳘रुपनि᳘नयत्यद्भि᳘रेनदाप्नोत्य᳘थ य᳘दन्य᳘द्विन्देत्ते᳘न जुहुयादेत᳘देव त᳘त्र क᳘र्म्म॥  
## १०
त᳘दाहुः॥ 
(र्य्य᳘) य᳘स्याग्निहोत्र᳘ᳫँ᳘ स्रुच्यु᳘न्नीतमुप᳘रिष्टादवव᳘र्षेत्किन्त᳘त्र क᳘र्म्म का प्रा᳘यश्चित्तिरि᳘ति त᳘द्विद्यादुप᳘रिष्टान्मा शुक्रमा᳘गन्नु᳘प मा᳘न्देवाः प्रा᳘भूवञ्छ्रे᳘यान्भविष्यामी᳘ति ते᳘न का᳘मञ्जुहुयादेत᳘देव त᳘त्र क᳘र्म्म॥ 
