+++
title = "२"

+++
## ०१
प्रजा᳘पतिर्य्यज्ञ᳘मसृजत्॥  
(त्त) तमा᳘हरत्ते᳘नायजत ते᳘नेष्ट्वा᳘ रिरिचान᳘ ऽइवामन्यत स᳘ ऽएतं᳘ यज्ञक्रतु᳘मपश्यत्सौत्रामणीन्ते᳘नायजत त᳘तो वै स पु᳘नरा᳘प्यायत रिच्य᳘त ऽइव वा᳘ ऽएष यः सो᳘मेन य᳘जते᳘ व्वीव᳘ ह्यस्य व्वित्तं व्वे᳘दो ह᳘रन्ति॥  
## ०२
सो᳘मेनेष्ट्वा᳘ सौत्रामण्या᳘ यजेत॥  
य᳘था धेनुर्द्दुग्धा [[???]] पु᳘नराप्या᳘येतैव᳘ᳫँ᳘ हैव पु᳘नरा᳘प्यायत ऽआ᳘ प्प्रज᳘या पशु᳘भिः प्यायते प्र᳘त्यस्मिं᳘ल्लोके᳘ तिष्ठत्यभि᳘ स्वर्गं᳘ लोक᳘ञ्जयति य᳘ ऽएवं᳘ व्विद्वा᳘न्त्सौत्रामण्या य᳘जते यो᳘ वैत᳘देवम्वे᳘द॥  
## ०३
त᳘द्धैत᳘त्पप्रच्छ॥  
सु᳘प्ला सार्ञ्जयः᳘ प्रतीदर्श᳘मैभावतं यन्न᳘ दीक्ष᳘येव दी᳘क्षते न᳘ सोमाᳫँ᳭श᳘व ऽइव न्युप्यन्ते᳘ ऽथ कथ᳘ᳫँ᳘ सौत्रामणी᳘ सोमयज्ञो᳘ भवती᳘ति॥  
## ०४
स᳘ होवाच॥  
शि᳘रो वा᳘ ऽएत᳘द्यज्ञ᳘स्य य᳘द्व्रत᳘मात्मा᳘ दी᳘क्षैतत्ख᳘लु वै᳘ व्व्रत᳘स्य रूपं य᳘त्सत्य᳘मेत᳘द्दीक्षा᳘यै य᳘च्छ्रद्धा म᳘नो य᳘जमानस्य रूपं व्वा᳘ग्यज्ञस्ये᳘ति॥  
## ०५
स य᳘द्वाचा᳘ व्व्रत᳘मुपै᳘ति॥  
(त्या) आत्म᳘न्ये᳘वैत᳘द्यज्ञ᳘स्य शि᳘रः प्र᳘तिदधाति सत्य᳘ᳫँ᳘ श्रद्धा᳘यान्दधाति य᳘जमानं यज्ञे [[???]]॥  
## ०६
त᳘स्मादेत᳘स्य यज्ञ᳘स्य॥  
व्व्रत᳘मेव᳘ दीक्षा वृ᳘षो वै᳘ व्व्रतं यो᳘षा दीक्षा वृ᳘षा सत्यं यो᳘षा श्रद्धा वृ᳘षा म᳘नो यो᳘षा व्वाग्वृ᳘षा प᳘त्न्यै य᳘जमानस्त᳘स्माद्य᳘त्रैव प᳘तिस्त᳘त्र जाया᳘ ऽथो यज्ञमुख᳘ ऽएव त᳘न्मिथुनानि [[???]] करोति प्प्र᳘जात्यै॥  
## ०७
(त्या ऽए) एते ख᳘लु वा᳘ ऽएत᳘स्य यज्ञ᳘स्य॥  
सोमाᳫँ᳭श᳘व ऽइ᳘त्याहुर्य्यच्छ᳘ष्पाणि तो᳘क्मानि लाजा ऽइ᳘ति॥  
## ०८
प्रातःसवन᳘स्यैत᳘द्रूपम् [[???]]॥  
यच्छ᳘ष्पाण्ययम्वै᳘ लोकः᳘ प्रातःसवनᳫँ᳭ स᳘ ऽआश्विन᳘ ऽआश्विने᳘न प᳘यसा प्प्रथमाᳫँ᳭ रा᳘त्रिम्प᳘रिषिञ्चति स्वे᳘नै᳘वैनमेत᳘ल्लोके᳘न स्व᳘या देव᳘तया स्वे᳘न रूपे᳘ण प्रातःसवने᳘न स᳘मर्द्धयति॥  
## ०९
मा᳘ध्यन्दिनस्यैतत्स᳘वनस्य रूपम् [[???]]॥  
यत्तो᳘क्मान्यन्त᳘रिक्षम्वै मा᳘ध्यन्दिनᳫँ᳭ स᳘वनं त᳘त्सारस्वत᳘ᳫँ᳘ सारस्वते᳘न प᳘यसा द्विती᳘याᳫँ᳭ रा᳘त्रिम्प᳘रिषिञ्चति स्वे᳘नै᳘वैनमेत᳘ल्लोके᳘न स्व᳘या देव᳘तया स्वे᳘न रूपे᳘ण मा᳘ध्यन्दिनेन स᳘वनेन स᳘मर्द्धयति॥  
## १०
तृतीयसवन᳘स्यैत᳘द्रूपम् [[???]]॥  
य᳘ल्लाजा द्यौर्व्वै᳘ तृतीयसवन᳘ᳫँ᳘ सै᳘न्द्र्यैन्द्रे᳘ण प᳘यसा तृती᳘याᳫँ᳭ रा᳘त्रिम्प᳘रिषिञ्चति स्वे᳘नै᳘वैनमेत᳘ल्लोके᳘न स्व᳘या देव᳘तया स्वे᳘न रूपे᳘ण तृतीयसवने᳘न स᳘मर्द्धयति॥  
## ११
(त्ये᳘) ए᳘कस्यै दुग्धे᳘न॥  
प्रथमाᳫँ᳭ रा᳘त्रिम्प᳘रिषिञ्चति द्व᳘योर्द्दुग्धे᳘न द्विती᳘यां तिसृणां᳘ दुग्धे᳘न तृती᳘यां यथारूप᳘मे᳘वैनं यथादेवतᳫँ᳭ स᳘वनैः स᳘मर्द्धयति॥  
## १२
प᳘रीतो᳘ षिञ्चता सुतमि᳘ति॥  
प᳘रिषिञ्चति सुत्या᳘यै सो᳘मो य᳘ ऽउत्तम᳘ᳫँ᳘ हविरि᳘त्युत्तमम्वा᳘ ऽएत᳘द्धविर्य्यत्सो᳘म ऽउत्तम᳘मे᳘वैनᳫँ᳭ हवि᳘ष्करोति दधन्वा यो न᳘र्य्यो ऽअ᳘प्स्वन्तरे᳘त्यद्भि᳘श्च᳘ ह्येषो᳘ ऽन्तरेण च सूय᳘ते सुषा᳘व सो᳘मम᳘द्रिभिरित्य᳘द्रिभिर्व्वै सो᳘मः सूयते᳘ ऽद्रिभिरे᳘वैनᳫँ᳭ सुनोति सोमसुत्या᳘यै॥  
## १३
त᳘दाहुः॥ 
(रु) उभ᳘योर्व्वा᳘ ऽएत᳘द्रूप᳘ᳫँ᳘ सुत᳘स्य चा᳘सुतस्य च य᳘त्सौत्राम᳘ण्यपा᳘मेष ऽओ᳘षधीनाᳫँ᳭ र᳘सो यत्प᳘यस्त᳘त्सुत᳘स्य रूपम᳘न्नस्यैष र᳘सो य᳘त्परिस्रुत्तदा᳘सुतस्य रूप᳘मुभा᳘भ्यामे᳘वैनᳫँ᳭ सवा᳘भ्याᳫँ᳭ सुनो᳘त्युभा᳘भ्याᳫँ᳭ सवा᳘भ्याम᳘वरुन्द्धे॥
## १४
त᳘दाहुः॥ 
(र्य्य) यद्ग्रा᳘वभिः सो᳘मः सूयते᳘ ऽथ कथ᳘ᳫँ᳘ सौत्रामणी᳘ति प्प्रैषाप्प्री᳘भिरि᳘ति ब्रूयाद्बा᳘र्हता वै᳘ प्प्रैषा बा᳘र्हता ग्ग्रा᳘वाणो ग्ग्रा᳘वभिर्व्वै सो᳘मः सूयते ग्ग्रा᳘वभिरे᳘वैनᳫँ᳭ सुनोति सोमसुत्या᳘यै॥  
## १५
स᳘र्व्वे प᳘यस्वन्तो भवन्ति॥  
प᳘यसा हि᳘ सूय᳘ते स᳘र्व्वे सो᳘मवन्तो भवन्ति सोमरूप᳘तायै स᳘र्व्वे परिस्रु᳘न्मन्तो भवन्ति परिस्रु᳘ता हि᳘ सूय᳘ते स᳘र्व्वे घृत᳘वन्तो भवन्त्येतद्वै᳘ प्प्रत्य᳘क्षाद्यज्ञरूपं य᳘द्घृत᳘म्प्रत्य᳘क्षादेवैनं [[???]] यज्ञरूप᳘ङ्करोति स᳘र्व्वे म᳘धुमन्तो भवन्त्येतद्वै᳘ प्प्रत्य᳘क्षात्सोमरूपं यन्म᳘धु प्प्रत्य᳘क्षादे᳘वैनᳫँ᳭ सोमरूप᳘ङ्करोति॥ 
## १६
स᳘र्व्व ऽआश्विना᳘ भवन्ति॥  
भै᳘षज्याय स᳘र्व्वे सारस्वता᳘ ऽअन्ना᳘द्यस्यैवा᳘वरुद्ध्यै स᳘र्व्व ऽऐन्द्रा᳘ ऽइन्द्रिय᳘स्यैव᳘ व्वी᳘र्य्यस्या᳘वरुद्ध्यै॥  
## १७
य᳘द्वेव स᳘र्व्व ऽआश्विना भ᳘वन्ति॥  
स᳘र्व्वे सारस्वताः स᳘र्व्व ऽऐन्द्रा᳘ ऽएता वा᳘ ऽएत᳘न्देव᳘ता ऽअ᳘ग्ग्रे यज्ञᳫँ᳭ स᳘मभरंस्ता᳘भिरे᳘वैनᳫँ᳭ स᳘म्भरत्य᳘थो ऽएता᳘ ऽए᳘वैत᳘द्देव᳘ता भागधे᳘येन स᳘मर्द्धयति॥  
## १८
स᳘न्तता याज्यापुरो ऽनुवा᳘क्या भवन्ति॥  
समानदेव᳘त्याः प्रजा᳘नाᳫँ᳭ स᳘न्तत्या ऽअ᳘व्यवच्छेदाय स᳘र्व्वा ऽआश्वि᳘न्यो भ᳘वन्ति स᳘र्व्वाः सारस्व᳘त्यः स᳘र्व्वा ऽऐ᳘न्द्र्यः समानी᳘ बन्धु᳘ता॥  
## १९
(ता ऽनु) अनुष्टु᳘भ ऽआ᳘प्प्रियो भवन्ति व्वाग्वा᳘ ऽअनुष्टु᳘ब्वा᳘चो वै सो᳘मः सूयते व्वा᳘चै᳘वैᳫँ᳭ सुनोति सोमसुत्या᳘यै स᳘र्व्वा ऽआश्वि᳘न्यो भ᳘वन्ति स᳘र्व्वाः सारस्व᳘त्यः स᳘र्व्वा ऽऐ᳘न्द्र्यः समानी᳘ बन्धु᳘ता॥  
## २०
जा᳘गता ऽअनुप्प्रैषा᳘ भवन्ति॥  
(न्ती) इयम्वै ज᳘गत्यन᳘या वै सो᳘मः सूयते ऽन᳘यै᳘वैनᳫँ᳭ सुनोति सोमसुत्या᳘यै स᳘र्व्व ऽआश्विना भ᳘वन्ति स᳘र्व्वे सारस्वताः स᳘र्व्व ऽऐन्द्राः᳘ समानी᳘ बन्धु᳘ता॥  
## २१
स वा᳘ ऽएष᳘ प्रत्य᳘क्षात्सोमयज्ञ᳘ ऽएव य᳘त्सौत्रामणी [[???]]॥  
तं य᳘द्येकाकी य᳘जमानो भक्ष᳘येदि᳘ष्टिर्व्वैव स्या᳘त्पशुबन्धो᳘ वा स᳘र्व्व ऽऋत्वि᳘जो भक्षयन्ति स᳘र्व्वे वा᳘ ऽऋत्वि᳘जः सो᳘मम्भक्षयन्ति सोमरूप᳘तायै॥  
## २२
(या ऽआ) आ᳘श्विन᳘मध्वर्य्य᳘वो भक्षयन्ति॥  
(न्त्य) अश्वि᳘नौ वै᳘ देवा᳘नामध्वर्य्यू स्व᳘मे᳘वैत᳘द्भागधे᳘यᳫँ᳭ स्व᳘ ऽआय᳘तने भक्षयन्ति॥  
## २३
सारस्वतᳫँ᳭ हो᳘ता ब्रह्मा᳘ मैत्रावरुणः [[???]]॥  
(णो) व्वाग्वै᳘ यज्ञ᳘स्य हो᳘ता त्दृ᳘दयम्ब्रह्मा म᳘नो मैत्रावरुणः स्व᳘मे᳘वैत᳘द्भागधे᳘यᳫँ᳭ स्व᳘ ऽआय᳘तने भक्षयन्ति॥  
## २४
(न्त्यै) ऐन्द्रं य᳘जमानो भक्षयति॥  
(त्यै) ऐन्द्रो वा᳘ ऽएष᳘ यज्ञो य᳘त्सौत्रामणी᳘न्द्रायतन ऽएष᳘ ऽएत᳘र्हि यो य᳘जते स्व᳘मे᳘वैत᳘द्भागधे᳘यᳫँ᳭ स्व᳘ ऽआय᳘तने भक्षयति॥  
## २५
च᳘क्षुर्व्वा᳘ ऽआश्विनो ग्ग्र᳘हः॥  
प्राणः᳘ सारस्वतो व्वा᳘गैन्द्र᳘ ऽआश्विना᳘त्सारस्वते᳘ ऽवनयति च᳘क्षुरे᳘वास्य त᳘त्प्राणैः स᳘न्दधाति सारस्वता᳘दैन्द्रे᳘ प्राणा᳘ने᳘वास्य त᳘द्वाचा स᳘न्दधात्य᳘थो प्राणा᳘ने᳘वास्य त᳘द्वाचि प्र᳘तिष्ठापयति त᳘स्मात्स᳘र्व्वे प्राणा᳘ व्वाचि प्र᳘तिष्ठिताः॥  
## २६
(स्त्र᳘) त्र᳘य ऽआश्विन᳘म्भक्षयन्ति॥  
(न्त्य) अध्वर्य्युः᳘ प्रतिप्रस्थाता᳘ ऽऽग्नीध्रस्त्रिवृद्वा᳘ ऽइदञ्च᳘क्षुः शुक्लं᳘ कृष्ण᳘ङ्कनी᳘नका यथारूप᳘मे᳘वास्मिंश्च᳘क्षुर्द्दधति॥  
## २७
त्र᳘यः सारस्वतम् [[???]]॥  
(ᳫँ᳭) हो᳘ता ब्रह्मा᳘ मैत्रावरुण᳘स्त्रेधाविहितो वा᳘ ऽअय᳘म्प्राणः᳘ प्राण᳘ ऽउदानो᳘ व्व्यान ऽइ᳘ति यथारूप᳘मे᳘वास्मिन्प्राण᳘न्दधति॥  
## २८
(त्ये) एका᳘क्यैन्द्रं य᳘जमानो भक्षयति॥  
(त्ये) एकधा वा᳘ ऽएषा᳘ प्राणा᳘नाᳫँ᳭ श्रीर्य्यद्वा᳘गेक᳘धैव व्वा᳘चᳫँ᳭ श्रि᳘यमात्म᳘न्द्धत्ते त᳘स्मात्सौत्राम᳘ण्येजान᳘ ऽएकधा स्वा᳘नाᳫँ᳭ श्रे᳘ष्ठो भवत्य᳘थो य᳘ ऽएव᳘मेतद्वे᳘द॥
## २९
(ऽ) ऋत᳘वो वा᳘ ऽऋत्वि᳘जः॥  
(जो) मा᳘सा भक्षाः ष᳘डृत्वि᳘जो भक्षयन्ति षड्वा᳘ ऽऋत᳘व ऽऋत्वि᳘ग्भिरे᳘वर्तून᳘वरुन्द्धे॥  
## ३०
द्वा᳘दश भक्षा᳘ भवन्ति॥  
द्वा᳘दश मा᳘सा भक्षै᳘रेव मा᳘सान᳘वरुन्द्धे पु᳘नःपुनरभिनिव᳘र्त्तमृत्वि᳘जो भक्षयन्ति त᳘स्मादृत᳘वश्च मा᳘साश्चा᳘न्यो ऽन्य᳘मभिनि᳘वर्त्तन्ते॥  
## ३१
त्रयोदशं [[???]] य᳘जमानो भक्षयति॥  
यो᳘ ह वा᳘ ऽएष᳘ त्रयोदशो मा᳘स ऽएष᳘ ऽएव᳘ प्रत्य᳘क्षात्सम्वत्सर᳘ ऽएत᳘मे᳘वाप्त्वा᳘ ऽवरुन्द्धे स [[???]] वा᳘ ऽएष᳘ सम्वत्सर᳘ ऽएव य᳘त्सौत्रामणी ते᳘न स᳘र्व्वञ्ज᳘यति स᳘र्व्वम᳘वरुन्द्धे॥  
## ३२
त्र᳘यः पश᳘वो भवन्ति॥  
त्र᳘यो वा᳘ ऽइमे᳘ लोका᳘ ऽइमा᳘नेव तै᳘र्ल्लोकान᳘वरुन्द्ध ऽइम᳘मेव᳘ लोक᳘माश्विने᳘नान्त᳘रिक्षᳫँ᳭ सारस्वते᳘न दि᳘वमैन्द्रे᳘ण यथारूप᳘मेव᳘ यथादेवत᳘मिमां᳘ल्लोकाञ्ज᳘यति चा᳘व च रुन्द्धे॥  
## ३३
त्र᳘यः पुरोडा᳘शा भवन्ति॥  
त्र᳘यो वा᳘ ऽऋत᳘व ऽऋतू᳘नेवैतैर᳘वरुन्द्धे [[???]] ग्ग्रीष्म᳘मे᳘वैन्द्रे᳘ण व्वर्षाः᳘ सावित्रे᳘ण हेमन्तं᳘ व्वारुणे᳘न यथारूप᳘मेव᳘ ययादेवत᳘मृतूञ्ज᳘यति चा᳘व च रुन्द्धे॥  
## ३४
षड्ग्र᳘हा भवन्ति॥  
षड्वा᳘ ऽऋत᳘व ऽऋतू᳘नेवैतैर᳘वरुन्द्धे [[???]] व्वसन्तग्ग्रीष्मा᳘वे᳘वाश्विना᳘भयाम्वर्षाशरदौ᳘ सारस्वता᳘भ्याᳫँ᳭ हेमन्तशिशिरा᳘वैन्द्रा᳘भ्यां यथारूप᳘मेव᳘ यथादेवत᳘मृतूञ्ज᳘यति चा᳘व च रुन्द्धे॥  
## ३५
स᳘न्तता याज्यापुरो ऽनुवा᳘क्या भवन्ति॥  
समानदेव᳘त्या ऽऋतूनाᳫँ᳭ स᳘न्तत्या ऽअ᳘व्यवच्छेदाय स᳘र्व्वाः पुरो ऽनुवा᳘क्या भ᳘वन्ति स᳘र्व्वा या᳘ज्यास्त᳘स्मादृत᳘वः स᳘र्व्वे प᳘राञ्चः स᳘र्व्वे प्रत्य᳘ञ्चः स᳘र्व्वाः प्रथमा भ᳘वन्ति स᳘र्व्वा मध्यमाः स᳘र्व्वा ऽउत्तमास्त᳘स्मादृत᳘वः स᳘र्व्वे प्रथमाः स᳘र्व्वे मध्यमाः स᳘र्व्व ऽउत्तमाः स᳘र्व्वेषां ग्र᳘हाणां द्वे᳘ याज्यापुरो ऽनुवा᳘क्ये भवतो ऽहोरात्र᳘योस्त᳘द्रूप᳘महोरात्रे᳘ ऽएवा᳘वरुन्द्धे त᳘स्मादृत᳘वश्च मा᳘साश्चाहोरात्र᳘योरेव प्प्र᳘तिष्ठिताः॥  
## ३६
स वा᳘ ऽएष᳘ सम्वत्सर᳘ ऽएव य᳘त्सौत्रामणी᳘॥  
चन्द्र᳘मा ऽएव᳘ प्प्रत्य᳘क्षादादित्यो य᳘जमानस्त᳘स्येय᳘मेव᳘ पृथिवी व्वे᳘दिरन्त᳘रिक्षमुत्तरवेदिर्द्यौ᳘र्बर्हिर्द्दि᳘श ऽऋत्वि᳘जो व्व᳘नस्प᳘तय ऽइध्म ऽआ᳘प ऽआ᳘ज्यमोष᳘धय ऽआ᳘हुतयो ऽग्नि᳘रे᳘वाग्निः᳘ सम्वत्सरः᳘ सᳫँ᳭स्था तद्वा᳘ ऽइदᳫँ᳭ स᳘र्व्वᳫँ᳭ सम्वत्सर᳘ ऽएव य᳘दिदं कि᳘ञ्च त᳘स्मात्सौत्राम᳘ण्येजानः स᳘र्व्वञ्ज᳘यति स᳘र्व्वम᳘वरुन्द्धे॥ 
