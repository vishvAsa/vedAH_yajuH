+++
title = "१"

+++
## ०१
इ᳘न्द्रस्य वै य᳘त्र॥  
(त्रे) इन्द्रिया᳘णि व्वी᳘र्य्याणि व्व्युद᳘क्रामंस्ता᳘नि देवा᳘ ऽएते᳘नै᳘व [[???]] यज्ञे᳘न पु᳘नः स᳘मदधुर्य्य᳘त्पयोग्ग्रहा᳘श्च सुराग्ग्रहा᳘श्च ग्गृह्य᳘न्त ऽइन्द्रिया᳘ण्ये᳘वास्मिंस्त᳘द्वी᳘र्य्याणि पु᳘नः स᳘न्दधत्युत्तरे ऽग्नौ᳘ पयोग्ग्रहा᳘ञ्जुह्वति शुक्रे᳘णै᳘वैनन्त᳘त्सोमपीथे᳘न स᳘मर्द्धयति॥  
## ०२
स᳘ जुहोति॥  
सु᳘रावन्तम्बर्हिष᳘दᳫँ᳭ सुवी᳘रमि᳘ति सु᳘रावान्वा᳘ ऽएष᳘ बर्हिष᳘द्यज्ञो य᳘त्सौत्रामणी᳘ बर्हि᳘षै᳘वैनं यज्ञे᳘न स᳘मर्द्धयति यज्ञ᳘ᳫँ᳘ हिन्वन्ति महिषा न᳘मोभिरित्यृत्वि᳘जो वै᳘ महिषा᳘ यज्ञो न᳘म ऽऋत्वि᳘ग्भिरेव᳘ यज्ञ᳘ᳫँ᳘ समर्द्धयति यज्ञे᳘न य᳘जमानन्द᳘धानाः सो᳘ममि᳘ति सोमपीथ᳘मे᳘वास्मिन्दधति दिवि᳘ देव᳘तास्वि᳘ति दि᳘व्ये᳘वैनन्देव᳘तासु दधति म᳘देमे᳘न्द्रमि᳘ति म᳘दाय वाव सो᳘मो म᳘दाय सु᳘रोभा᳘वेव᳘ सोममद᳘ञ्च सुरामदञ्चा᳘वरुन्धे य᳘जमानाः स्वर्क्का ऽइ᳘त्यर्क्को वै᳘ देवा᳘नाम᳘न्नम᳘न्नं यज्ञो᳘ यज्ञे᳘नै᳘वैनमन्ना᳘द्येन स᳘मर्द्धयति हुत्वा᳘ भक्षयन्ति स᳘मृद्ध᳘मे᳘वास्य त᳘द्वर्द्धयन्ति॥  
## ०३
स᳘ भक्षयति॥  
य᳘मश्वि᳘ना न᳘मुचेरासुरादधी᳘त्यश्वि᳘नौ᳘ ह्येतन्न᳘मुचेरद्ध्या᳘हरताᳫँ᳭ स᳘रस्वत्य᳘सुनोदिन्द्रियाये᳘ति स᳘रस्वती᳘ ह्येतम᳘सुनोदिन्द्रिया᳘येमन्त᳘ᳫँ᳘ [[???]] शुक्रम्म᳘धुमन्तमि᳘न्दुमि᳘ति शुक्रो वा᳘ ऽएष म᳘धुमानि᳘न्दुर्य्यत्सो᳘मः सो᳘मᳫँ᳭ रा᳘जानमिह᳘ भक्षयामी᳘ति सो᳘म ऽए᳘वास्य रा᳘जा भक्षितो᳘ भवति द᳘क्षिणे ऽग्नौ᳘ सुराग्ग्रहा᳘ञ्जुह्वति पाप्म᳘नै᳘वैनं तद्व्या᳘वर्तयन्ति॥  
## ०४
स᳘ जुहोति॥  
य᳘स्ते र᳘सः स᳘म्भृत ऽओ᳘षधीष्वि᳘त्यपा᳘ञ्च वा᳘ ऽएष ऽओ᳘षधीनाञ्च र᳘सो यत्सु᳘रा ऽपा᳘ञ्चै᳘वैनमेतदो᳘षधीनाञ्च र᳘सेन स᳘मर्द्धयति सो᳘मस्य शु᳘ष्मः सु᳘रया सुतस्ये᳘ति य᳘ ऽएव सो᳘मे शु᳘ष्मो यः सु᳘रायान्त᳘मेवा᳘वरुन्द्धे ते᳘न जिन्व य᳘जमानम्म᳘देने᳘ति ते᳘न प्प्रीणीहि य᳘जमानम्म᳘देनेत्ये᳘वैत᳘दाह स᳘रस्वतीमश्वि᳘नावि᳘न्द्रमग्निमि᳘ति देव᳘ताभिरेव᳘ यज्ञ᳘ᳫँ᳘ समर्द्ध᳘यति देव᳘ताभिर्य्यज्ञे᳘न य᳘जमानᳫँ᳭ हुत्वा᳘ भक्षयन्ति᳘ व्व्यृद्धमे᳘वास्य तत्स᳘मर्द्धयति॥  
## ०५
स᳘ भक्षयति॥  
यद᳘त्र रिप्त᳘ᳫँ᳘ रसि᳘नः सुतस्ये᳘ति सुतासुत᳘योरेव र᳘सम᳘वरुन्द्धे यदि᳘न्द्रो ऽअ᳘पिबच्छ᳘चीभिरिती᳘न्द्रो᳘ ह्येतद᳘पिबच्छ᳘चीभिरहन्त᳘दस्य म᳘नसा शिवेनेत्य᳘शिव ऽइव वा᳘ ऽएष᳘ भक्षो यत्सु᳘रा ब्राह्मण᳘स्य शिव᳘मे᳘वैनमेत᳘त्कृ᳘त्वा ऽऽत्म᳘न्धत्ते सो᳘मᳫँ᳭ रा᳘जानमिह᳘ भक्षयामी᳘ति सो᳘म ऽए᳘वास्य रा᳘जा भक्षितो᳘ भवति॥  
## ०६
त᳘द्धैत᳘द᳘न्ये ऽध्वर्य्य᳘वः॥  
(वो) राज᳘न्यम्वा व्वै᳘श्यम्वा [[???]] प᳘रिक्रीणन्ति स᳘ ऽएत᳘द्भक्षयिष्यती᳘ति त᳘दु त᳘था न᳘ कुर्य्याद्यो᳘ ह वा᳘ ऽएत᳘द्भक्ष᳘यति त᳘स्य हैवं᳘ पितॄ᳘न्पितामहा᳘नेष᳘ सोमपीथो᳘ ऽन्वेति द᳘क्षिणस्यै᳘वाग्नेस्त्रीन᳘ङ्गारान्निर्व्व᳘र्त्त्य बहिष्परिधि त᳘देता᳘भिर्व्व्या᳘त्दृतिभिर्ज्जुहुयात्॥  
## ०७
(त्पि) पितृ᳘भ्यः स्वधायि᳘भ्यः स्वधा न᳘म ऽइ᳘ति॥  
पितॄ᳘नेव᳘ पितृलोके᳘ स्वधा᳘यान्दधाति पितामहे᳘भ्यः स्वधायि᳘भ्यः स्वधा न᳘म ऽइ᳘ति पितामहा᳘नेव᳘ पितामहलोके᳘ स्वधा᳘यान्दधाति प्प्र᳘पितामहेभ्यः स्वधायि᳘भ्यः स्वधा न᳘म ऽइ᳘ति प्र᳘पितामहानेव᳘ प्प्रपितामहलोके᳘ स्वधा᳘यान्दधाति॥  
## ०८
(त्य) अप᳘ ऽआनी᳘य नि᳘नयति॥  
(त्य᳘) अ᳘क्षन्पित᳘र ऽइ᳘त्यन्ना᳘द्यमे᳘वैषु दधात्य᳘मीमदन्त पित᳘र ऽइ᳘ति मद᳘यत्ये᳘वैनान᳘तीतृपन्त पित᳘र ऽइ᳘ति तर्प्प᳘यत्ये᳘वैनान्पि᳘तरः शु᳘न्धध्वमि᳘त्यनुपूर्व्व᳘मे᳘वैनान्त्स᳘र्वान्पावयति पवि᳘त्रम्वै᳘ सौत्रामणी᳘॥  
## ०९
त्रिभिः᳘ पवि᳘त्रैः पावयन्ति॥  
त्र᳘यो वा᳘ इमे᳘ लोका᳘ ऽएभि᳘रे᳘वैनं लोकैः᳘ पुनन्ति॥  
## १०
पावमानी᳘भिः पावयन्ति॥  
पवि᳘त्रम्वै᳘ पावमा᳘न्यः पवि᳘त्रेणै᳘वैनम्पुनन्ति॥  
## ११
तिसृ᳘भिस्तिसृभिः पावयन्ति॥  
त्र᳘यो वै᳘ प्प्राणाः᳘ प्प्राण᳘ ऽउदानो᳘ व्व्यानस्तै᳘रे᳘वै᳘नम्पुनन्ति॥  
## १२
नव᳘भिः पावयन्ति॥  
न᳘व वै᳘ प्प्राणाः᳘ प्प्राणै᳘रे᳘वैनम्पुनन्ति प्प्राणे᳘षु पुनः पू᳘तम्प्र᳘तिष्ठापयन्ति॥  
## १३
पवि᳘त्रेण पावयन्ति॥  
(न्त्य) अजाविक᳘स्य वा᳘ ऽएत᳘द्रूपं य᳘त्पवि᳘त्रमजाविके᳘नै᳘वैनम्पुनन्ति॥  
## १४
व्वा᳘लेन पावयन्ति॥  
गो ऽश्व᳘स्य वा᳘ ऽएत᳘द्रूपं यद्वा᳘लो गो ऽश्वे᳘नै᳘वैनम्पुनन्ति॥  
## १५
हि᳘रण्येन पावयन्ति॥  
देवा᳘नाम्वा᳘ ऽएत᳘द्रूपं यद्धि᳘रण्यन्देवा᳘नामे᳘वैनᳫँ᳭ रूपे᳘ण पुनन्ति॥
## १६
सु᳘रया पावयन्ति॥  
सु᳘रा हि᳘ पूता᳘ पूत᳘यै᳘वैनम्पुनन्ति तद्य᳘था सुरा [[???]] पूय᳘माना ब᳘ल्कसेन व्विविच्य᳘त ऽएव᳘मे᳘वैतद्य᳘जमानः स᳘र्व्वस्मात्पाप्म᳘नो नि᳘र्म्मुच्यते य᳘ ऽएवं᳘ व्विद्वा᳘न्त्सौत्रामण्या य᳘जते यो᳘ वैत᳘देवम्वे᳘द॥  
## १७
त᳘दाहुः॥  
(र्य्या) याजयित᳘व्यᳫँ᳭ सौत्रामण्या ३ न᳘ याजयितव्या३मित्य᳘नन्तराय᳘ᳫँ᳘ ह्ये᳘वास्मात्स᳘र्व्वम्पाप्मा᳘नमपघ्नन्ती᳘ति त᳘दु ह स्माह रेवो᳘त्तरास्थप᳘तिः पाटव᳘श्चाक्रो᳘ ऽपि प्प्रदा᳘नम्प्रदा᳘य याजयित᳘व्यमे᳘वात्मा वै᳘ यज्ञ᳘स्य य᳘जमानो᳘ ऽङ्गान्यृत्वि᳘जो य᳘त्र वा᳘ ऽआत्मा᳘ पूतः᳘ पूता᳘नि तत्रा᳘ङ्गान्युभ᳘य ऽएव᳘ पुन᳘त ऽउभ᳘ये पाप्मा᳘नम᳘पघ्नते त᳘स्माद᳘पि प्प्रदा᳘नम्प्रदा᳘य यजयित᳘व्यमेवे᳘ति॥  
## १८
पितृलोकम्वा᳘ ऽए᳘ते ऽन्व᳘वयन्ति॥  
ये द᳘क्षिणे ऽग्नौ च᳘रन्त्याज्ज्याहुति᳘ञ्जुहोति यज्ञो वा ऽआ᳘ज्यं यज्ञा᳘देव [[???]] यज्ञे प्र᳘तितिष्ठन्ति॥  
## १९
स᳘ जुहोति॥  
ये᳘ समानाः स᳘मनसः पित᳘रो यमरा᳘ज्ये। ते᳘षां लोकः᳘ स्वधा न᳘मो यज्ञो᳘ देवे᳘षु कल्पतामि᳘ति पितॄ᳘नेव᳘ यमे प᳘रिदधात्य᳘थो पितृलोक᳘मेव᳘ जयति स᳘र्व्वे यज्ञोपवीता᳘नि कृत्वो᳘त्तरमग्नि᳘मुपसमा᳘यन्त्ययम्वै᳘ लोक ऽउ᳘त्तरो ऽग्नि᳘रस्मि᳘न्नेव᳘ लोके प्र᳘तितिष्ठन्त्याज्याहुति᳘ञ्जुहोति यज्ञो वा ऽआ᳘ज्यं [[???]] यज्ञा᳘देव᳘ यज्ञे प्र᳘तितिष्ठन्ति॥  
## २०
स᳘ जुहोति॥  
ये᳘ समानाः स᳘मनसो जीवा᳘ जीवे᳘षु मामकाः [[???]]॥  
ते᳘षाᳫँ᳭ श्रीर्म्म᳘यि कल्पतामस्मिं᳘ल्लोके᳘ शतᳫँ᳭ स᳘मा ऽइ᳘ति स्वा᳘नामेव श्रि᳘यम᳘वरुन्द्धे᳘ ऽथो ज्ज्योग्जीवा᳘तुमे᳘वैषु दधाति प᳘यः समन्वा᳘रब्धेषु जुहोति प्राणो वा ऽअ᳘न्नम्प᳘यः प्प्राण᳘ ऽए᳘वान्ना᳘द्ये ऽन्ततः प्र᳘तितिष्ठन्ति॥  
## २१
स᳘ जुहोति॥  
द्वे᳘ सृती᳘ ऽअशृणवम्पितृणा᳘महमि᳘ति द्वे वाव᳘ सृती ऽइ᳘त्याहुर्द्देवा᳘नाञ्चैव᳘ पितॄणाञ्चे᳘ति ता᳘भ्यामिदम्वि᳘श्वमेजत्स᳘मेती᳘ति ता᳘भ्या᳘ᳫँ᳘ हीदᳫँ᳭ स᳘र्व्वमेजत्समे᳘ति य᳘दन्तरा᳘ पित᳘रम्मात᳘रञ्चे᳘त्यसौ वै᳘ पि᳘तेय᳘म्मा᳘ता ऽभ्या᳘मेव᳘ पितॄ᳘न्देवलोकम᳘पिनयत्येकाकी᳘ हुतोच्छिष्ट᳘म्भक्षयत्येक᳘धैव श्रि᳘यमात्म᳘न्धत्ते श्रीर्हि प᳘यः॥  
## २२
स᳘ भक्षयति॥  
(ती) इद᳘ᳫँ᳘ हविः᳘ प्रज᳘ननम्मे ऽअस्त्वि᳘ति प्रज᳘ननᳫँ᳭ हि य᳘दि प᳘यो य᳘दि सो᳘मो द᳘शवीरमि᳘ति प्राणा वै द᳘श व्वीराः᳘ प्राणा᳘ने᳘वात्म᳘न्धत्ते स᳘र्व्वगणमित्य᳘ङ्गानि वै स᳘र्व्वे गणा ऽअ᳘ङ्गान्ये᳘वात्म᳘न्धत्ते स्वस्त᳘य ऽआत्मसनी᳘त्यात्मा᳘नमेव᳘ सनोति प्रजासनी᳘ति प्रजा᳘मेव᳘ सनोति पशुसनी᳘ति पशू᳘नेव᳘ सनोति लोकसनी᳘ति लोका᳘य वै᳘ यजते त᳘मेव᳘ जयत्यभयसनी᳘ति स्वर्ग्गो वै᳘ लोको᳘ ऽभयᳫँ᳭ स्वर्ग्ग᳘ ऽएव᳘ लो᳘के ऽन्ततः प्र᳘तितिष्ठत्यग्निः᳘ प्प्रजा᳘म्बहुला᳘म्मे करोत्व᳘न्नम्प᳘यो रे᳘तो ऽअस्मा᳘सु धत्ते᳘ति तद्य᳘ ऽए᳘वैनमेते᳘ याज᳘यन्ति ता᳘नेत᳘दाहैतन्म᳘यि स᳘र्व्वन्धत्ते᳘ति हि᳘रण्येन मार्ज्जयन्ते ऽमृ᳘तम्वै᳘ हि᳘रण्यममृ᳘त ऽए᳘वान्ततः प्र᳘तितिष्ठन्ति॥  
