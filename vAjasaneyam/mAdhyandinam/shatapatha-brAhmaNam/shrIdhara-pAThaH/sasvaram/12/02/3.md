+++
title = "३"

+++
## ०१
स वा᳘ ऽएष᳘ सम्वत्सरो᳘ बृहती᳘मभिस᳘म्पन्नः॥   
(न्नो) द्वा᳘वार्क्ष्यताम᳘ह्नाᳫँ᳭ षडहौ द्वौ᳘ पृष्ठ्याभिप्लवौ᳘ [[???]] गो ऽआयु᳘षी [[???]] दशरात्रस्तत्ष᳘ट्त्रिᳫँ᳭शत्ष᳘ट्त्रिᳫँ᳭शदक्षरा वै᳘ बृहती᳘ बृहत्या वै᳘ देवाः᳘ स्वर्ग्गे᳘ लोके᳘ ऽयतन्त बृहत्या᳘ स्वर्ग्गं᳘ लोक᳘माप्नुवंस्त᳘थो ऽए᳘वैष᳘ ऽएत᳘द्बृह᳘त्यैव᳘ स्वर्ग्गे᳘ लोके यतते [[???]] बृहत्या᳘ स्वर्ग्गं᳘ लोक᳘माप्नोत्य᳘थ यो᳘ बृहत्यां का᳘मस्त᳘मे᳘वैते᳘नैवम्विद᳘वरुन्धे॥  
## ०२
यद्वै᳘ चतुर्विᳫँ᳭शम᳘हः॥  
(र्द) दशरात्र᳘स्य वै त᳘त्सप्तमं᳘ वा नवमं᳘ वा ऽभिप्लवात्पृ᳘ष्ठ्यो नि᳘र्म्मितः पृ᳘ष्ठ्यादभिजि᳘दभिजि᳘तः स्व᳘रसामानः स्व᳘रसामभ्यो व्विषुवा᳘न्विषुव᳘तः स्व᳘रसामानः स्व᳘रसामभ्यो व्विश्वजि᳘द्विश्वजि᳘तः [[???]] पृ᳘ष्ठ्यः पृ᳘ष्ठ्यादभिप्ल᳘वो ऽभिप्लवा᳘द्गो ऽआयुषी [[???]] गो ऽआयु᳘र्भ्यां दशरात्रः [[???]]॥  
## ०३
(त्रो᳘ ऽथै) अ᳘थैतद᳘हरार्क्ष्यत्॥  
(द्य᳘) य᳘न्महाव्व्रतं᳘ पञ्चविᳫँ᳭शो᳘ ह्येत᳘स्य स्तो᳘मो भ᳘वति᳘ नाक्ष᳘राच्छ᳘न्दो᳘ व्व्येत्ये᳘कस्मान्न द्वा᳘भ्यान्न᳘ स्तोत्रि᳘यया स्तो᳘मः॥  
## ०४
(मो ऽभि) अभिप्लवं पू᳘र्व्वं पुर᳘स्ताद्विषुव᳘त ऽउपय᳘न्ति॥  
पृ᳘ष्ठ्यमु᳘त्तरम्पुत्रा वा᳘ ऽअभिप्लवः᳘ पिता पृ᳘ष्ठ्यस्त᳘स्मात्पूर्व्ववयसे᳘ पुत्राः᳘ पित᳘रमुपजीवन्ति पृ᳘ष्ठ्यमुप᳘रिष्टाद्विषुव᳘तः पू᳘र्व्वमुपय᳘न्त्यभिप्लवमु᳘त्तरन्त᳘स्मादुत्तरवयसे᳘ पुत्रा᳘न्पितो᳘पजीवत्युप ह वा᳘ ऽएनं पूर्व्ववयसे᳘ पुत्रा᳘ जीवन्त्यु᳘पोत्तरवयसे᳘ पुत्रा᳘ञ्जीवति य᳘ ऽएव᳘मेतद्वे᳘द॥  
## ०५
त᳘दाहुः॥  
(र्य्य᳘) य᳘च्चतुर्व्विᳫँ᳭शम᳘हरुपे᳘त्य प्रेया᳘त्कथम᳘नागूर्ती भवती᳘ति य᳘दे᳘वादः᳘ प्रायणी᳘यमतिरात्र᳘मुपय᳘न्ति तेने᳘ति ब्रूयात्॥  
## ०६
(त्त᳘) त᳘दाहुः॥  
(र्य्य᳘) यद्द्वा᳘दशमा᳘साः सम्वत्सरस्या᳘थैतद᳘हर᳘त्येति यद्वै᳘षुवतम᳘वरेषामेता ३ त्प᳘रेषा ३ मित्य᳘वरेषाञ्चैव प᳘रेषाञ्चे᳘ति ह ब्रूयादात्मा वै᳘ सम्वत्सर᳘स्य व्विषुवान᳘ङ्गानि मा᳘सा य᳘त्र वा᳘ ऽआत्मा तद᳘ङ्गानि य᳘त्रो ऽअ᳘ङ्गानि त᳘दात्मा न वा᳘ ऽआत्मा᳘ ऽङ्गान्यतिरिच्य᳘ते᳘ नात्मा᳘नमङ्गान्य᳘तिरिच्यन्त ऽएव᳘मु हैतद᳘वरेषाञ्चैव प᳘रेषाञ्च भवति॥  
## ०७
(त्य᳘) अ᳘थ ह वा᳘ ऽएष᳘ महासुपर्ण्ण᳘ ऽएव य᳘त्संवत्सरः [[???]]॥  
(स्त᳘) त᳘स्य या᳘न्पुर᳘स्ताद्विषुव᳘तः षण्मा᳘सानुपय᳘न्ति᳘ सो ऽन्यतरः᳘ पक्षो᳘ ऽथ यान्ष᳘डुप᳘रिष्टा᳘त्सो ऽन्यतर᳘ ऽआत्मा᳘ व्विषुवान्य᳘त्र वा᳘ ऽआत्मा त᳘त्पक्षौ य᳘त्र वा पक्षौ त᳘दात्मा न वा᳘ ऽआत्मा᳘ पक्षा᳘वतिरिच्य᳘ते᳘ नात्मा᳘नम्पक्षाव᳘तिरिच्येते ऽएव᳘मु हैतद᳘वरेषाञ्चैव प᳘रेषाञ्च भवति॥  
## ०८
त᳘दाहुः॥  
(र्य्य᳘) य᳘त्पुर᳘स्ताद्विषुव᳘त ऽऊर्ध्वान्त्स्तो᳘मान्षण्मा᳘सानुपय᳘न्ति ष᳘डुपरिष्टा᳘दा᳘व्वृत्तान्कथ᳘मस्यैत᳘ ऽऊर्ध्वा [[???]] स्तो᳘मा ऽउ᳘पेता भवन्ती᳘ति य᳘मे᳘वामुमूर्ध्व᳘स्तोमन्दशरात्र᳘मुपय᳘न्ति तेने᳘ति ब्रूयाद्देवे᳘भ्यो ह वै᳘ महाव्व्रतन्न᳘ तस्थे कथ᳘मूर्ध्वै᳘स्स्तो᳘मैर्व्विषुव᳘न्तमुपा᳘गाता᳘वृत्तैर्म्मामि᳘ति॥  
## ०९
ते᳘ ह देवा᳘ ऽऊचुः॥  
(रु᳘) उ᳘प तं᳘ यज्ञक्रतुं [[???]] जानीत य᳘ ऽऊर्ध्व᳘स्तोमो ये᳘नेद᳘माप्न᳘वामे᳘ति त᳘ ऽएत᳘मूर्ध्व᳘स्तोमन्दशरात्र᳘मपश्यन्त्सम्वत्सर᳘विधन्त᳘स्य यः पृ᳘ष्ठ्यः षडह᳘ ऽऋत᳘वः स᳘ ऽइमे᳘ लोका᳘श्छन्दोमाः᳘ सम्वत्सरो᳘ दशमम᳘हस्ते᳘नैनदाप्नुवंस्त᳘देभ्यो ऽतिष्ठत ति᳘ष्ठते ह वा᳘ ऽअस्मै महाव्व्रतं [[???]] य᳘ ऽएव᳘मेतद्वेद॥  
## १०
(दा) अ᳘थ वा ऽअतो᳘ ऽह्नामभ्यारोहः᳘॥  
प्रायणी᳘येनातिरात्रे᳘णोदयनी᳘यमतिरात्र᳘मभ्या᳘रोहन्ति चतुर्विᳫँ᳭शे᳘न महाव्व्रत᳘मभिप्लवे᳘न प᳘रमभिप्लवं पृ᳘ष्ठ्येन प᳘रम्पृ᳘ष्ठ्यमभिजि᳘ता व्विश्वजि᳘तᳫँ᳭ स्व᳘रसामभिः प᳘रान्त्स्व᳘रसाम्नो᳘ ऽथैतद᳘हर᳘नभ्यारूढं यद्वै᳘षुवतमभि᳘ ह वै श्रे᳘याᳫँ᳭सᳫँ᳭ रोहति᳘ नैनम्पा᳘पीयानभ्या᳘रोहति य᳘ ऽएवमेतद्वे᳘द [[???]]॥  
## ११
(दा) अ᳘थ वा ऽअतो᳘ ऽह्नान्निवाहः᳘॥  
प्रायणी᳘यो ऽतिरात्र᳘श्चतुर्व्विᳫँ᳭शाया᳘ह्ने नि᳘वहति चतुर्व्विᳫँ᳭शम᳘हरभिप्ल᳘वाया ऽभिप्लवः पृ᳘ष्ठ्याय पृ᳘ष्ठ्यो ऽभिजि᳘ते ऽभिजित्स्व᳘रसामभ्यः स्व᳘रसामानो व्विषुव᳘ते व्विषुवान्त्स्व᳘रसामभ्यः स्व᳘रसामानो व्विश्वजि᳘ते व्विश्वजित्पृ᳘ष्ठ्याय पृ᳘ष्ठ्यो ऽभिप्लवा᳘याभिप्लवो᳘ गो ऽआयुर्भ्यां [[???]] गो ऽआयु᳘षी दशरात्रा᳘य दशरात्रो᳘ महाव्व्रता᳘य महाव्व्रत᳘मुदयनी᳘यायातिरात्रा᳘योदयनी᳘यो ऽतिरात्रः᳘ स्वर्ग्गा᳘य लोका᳘य प्रतिष्ठा᳘या ऽअन्ना᳘द्याय॥  
## १२
ता᳘नि वा᳘ ऽएता᳘नि॥  
यज्ञारण्या᳘नि यज्ञकृन्तत्रा᳘णि ता᳘नि शत᳘ᳫँ᳘ शतᳫँ᳭ रथाह्न्यान्य᳘न्तरेण ता᳘नि ये᳘ व्विद्वाᳫँ᳭स ऽउपय᳘न्ति य᳘था ऽऽरण्यान्यां᳘ मुग्धांश्च᳘रतो ऽशनाया᳘ वा पिपासा᳘ वा पाप्मा᳘नो र᳘क्षाᳫँ᳭सि स᳘चेरन्नेव᳘ᳫँ᳘ है᳘वैनानशनाया᳘ वा पिपासा᳘ वा पाप्मा᳘नो र᳘क्षाᳫँ᳭सि सचन्ते᳘ ऽथ ये᳘ व्विद्वा᳘ᳫँ᳘सो य᳘था प्रवाहा᳘त्प्रवाहम᳘भयाद᳘भयमेव᳘ᳫँ᳘ हैव ते᳘ देव᳘तायै देव᳘तामुपसं᳘यन्ति ते᳘ स्वस्ति᳘ स्वर्ग्गं᳘ लोकᳫँ᳭ स᳘मश्नुवते॥  
## १३
त᳘दाहुः॥  
क᳘ति संवत्सरस्या᳘हानि प᳘राञ्चि क᳘त्यर्व्वाञ्ची᳘ति स या᳘नि सकृ᳘त्सकृदुपय᳘न्ति ता᳘नि प᳘राञ्च्य᳘थ या᳘नि पु᳘नः पुनस्ता᳘न्यर्व्वाञ्च्यर्व्वाञ्ची᳘ति ह᳘ त्वे᳘वैनान्यु᳘पासीत षडह᳘योर्ह्या᳘वृत्तिम᳘न्वाव᳘र्तन्ते॥ 
