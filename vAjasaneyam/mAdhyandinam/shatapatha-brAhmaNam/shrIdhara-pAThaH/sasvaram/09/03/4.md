+++
title = "४"

+++
## ०१
अथा᳘तो व्वाजप्रसवी᳘यं जुहोति॥  
(त्य᳘) अ᳘न्नं वै व्वा᳘जो ऽन्नप्रसवी᳘यᳫँ᳭ हास्यैतद᳘न्नमे᳘वास्मा ऽएते᳘न प्र᳘सौति॥  
## ०२
(त्ये) एतद्वा᳘ ऽएनं देवाः᳘॥  
(ऽ) एतेना᳘न्नेन प्री᳘त्वैतैः का᳘मैरभिषि᳘च्यैत᳘या व्व᳘सोर्धा᳘रया᳘ ऽथैनमेतद्भू᳘य ऽए᳘वाप्रीणंस्त᳘थै᳘वैनमय᳘मेत᳘देतेना᳘न्नेन प्री᳘त्वैतैः का᳘मैरभिषि᳘च्यैत᳘या व्व᳘सोर्धा᳘रया᳘ ऽथैनमेतद्भू᳘य ऽएव᳘ प्रीणाति॥  
## ०३
य᳘द्वे᳘वैत᳘द्वाजप्रसवी᳘यं जुहो᳘ति॥  
(त्य) अभिषेक᳘ ऽए᳘वास्यैष᳘ ऽएतद्वा᳘ ऽएनं देवा᳘ ऽएतेना᳘न्नेन प्री᳘त्वैतैः का᳘मैरभिषि᳘च्यैत᳘या व्व᳘सोर्धा᳘रया᳘ ऽथैनमेतद्भू᳘य ऽए᳘वा᳘भ्यषिञ्चंस्त᳘थै᳘वैनमय᳘मेत᳘देतेना᳘न्नेन [[???]] प्री᳘त्वैतैः का᳘मैरभिषि᳘च्यैत᳘या व्व᳘सोर्धा᳘रया᳘ ऽथैनमेतद्भू᳘य ऽए᳘वाभि᳘षिञ्चति॥  
## ०४
सर्व्वौषधं᳘ भवति॥  
स᳘र्व्वमेतद᳘न्नं य᳘त्सर्व्वौषधᳫँ᳭ स᳘र्व्वेणै᳘वैनमेतद᳘न्नेन प्रीणात्य᳘थो स᳘र्व्वेणै᳘वैनमेतद᳘न्नेनाभि᳘षिञ्चति ते᳘षामे᳘कम᳘न्नमु᳘द्धरेत्त᳘स्य᳘ नाश्नीयाद्यावज्जी᳘वमौ᳘दुम्बरेण चमसेनौ᳘दुम्बरेण स्रुवे᳘ण त᳘योरुक्तो ब᳘न्धुश्च᳘तुस्रक्ती भवतश्च᳘तस्रो वै दि᳘शः स᳘र्व्वाभ्य ऽए᳘वैनमेत᳘द्दिग्भ्यो᳘ ऽन्नेन प्रीणात्य᳘थो स᳘र्व्वाभ्य ऽए᳘वैनमेत᳘द्दिग्भ्यो᳘ ऽन्नेनाभि᳘षिञ्चति॥  
## ०५
य᳘द्वे᳘वैत᳘द्वाजप्रसवी᳘यं जुहो᳘ति॥  
(त्ये) एता᳘ ह देव᳘ताः सुता᳘ ऽएते᳘न सवे᳘न ये᳘नैत᳘त्सोष्य᳘माणो भ᳘वति ऽता᳘ ऽए᳘वैत᳘त्प्रीणाति ता᳘ ऽअस्मा ऽइष्टाः᳘ प्रीता᳘ ऽएत᳘ᳫँ᳘ सवम᳘नुमन्यन्ते ता᳘भिर᳘नुमतः सूयते य᳘स्मै वै रा᳘जानो राज्य᳘मनुम᳘न्यन्ते स रा᳘जा भवति न स य᳘स्मै न तद्य᳘दग्नौ᳘ जुहो᳘ति त᳘दग्नि᳘मभि᳘षिञ्चत्य᳘थो य᳘देता᳘भ्यो देव᳘ताभ्यो जुहो᳘ति त᳘दु ता᳘न्देवा᳘न्प्रीणाति य᳘ ऽएत᳘स्य सवस्ये᳘शते॥  
## ०६
(ते᳘ ऽथ) अ᳘थ वा᳘ ऽएत᳘त्पार्थान्य᳘भि जुहोति॥  
(त्ये) एतद्वै᳘ देवा᳘ ऽअकामयन्ता᳘त्रैव स᳘र्व्वैः सवैः᳘ सूयेमही᳘ति ते᳘ ऽत्रैव स᳘र्व्वैः सवै᳘रसूयन्त त᳘थै᳘वैतद्य᳘जमानो᳘ ऽत्रैव स᳘र्व्वैः सवैः᳘ सूयते॥  
## ०७
तद्या᳘नि पार्था᳘नि॥  
ता᳘नि राजसू᳘यस्य व्वाजप्रसवी᳘यं तद्यत्ता᳘नि जुहो᳘ति त᳘द्राजुसू᳘येन सूयते᳘ ऽथ या᳘नि च᳘तुर्दशो᳘त्तराणि त᳘तो या᳘नि सप्त पू᳘र्व्वाणि ता᳘नि व्वाजपे᳘यस्य व्वाजप्रसवी᳘यं तद्यत्ता᳘नि जुहो᳘ति त᳘द्वाजपे᳘येन सूयते᳘ ऽथ या᳘नि सप्तो᳘त्तराणि ता᳘न्यग्नेस्तद्यत्ता᳘नि जुहो᳘ति त᳘दग्निसवे᳘न सूयते॥  
## ०८
स वै᳘ राजसूय᳘स्य पू᳘र्व्वाणि जुहोति॥  
(त्य᳘) अ᳘थ व्वाजपे᳘यस्य रा᳘जा वै᳘ राजुसू᳘येनेष्ट्वा भ᳘वति सम्रा᳘ड्वाजपे᳘येन राज्य᳘मु वा ऽअग्रे᳘ ऽथ सा᳘म्राज्यं त᳘स्माद्वाजपे᳘येनेष्ट्वा न᳘ राजसू᳘येन यजेत प्रत्यवरोहः स य᳘था सम्राट् सन्रा᳘जा स्या᳘त्तादृक्त᳘त्॥  
## ०९
(द) अग्ने᳘रुत्तमा᳘नि जुहोति॥  
स᳘र्व्वे हैते᳘ सवा य᳘दग्निसवः स᳘र्व्वᳫँ᳭ हैत᳘दग्निसवे᳘न सुतो᳘ भवति रा᳘जा च सम्रा᳘ट्च त᳘स्मादग्ने᳘रुत्तमा᳘नि जुहोति॥  
## १०
(त्य᳘) अ᳘थैनं कृष्णाजि᳘ने ऽभिषिञ्चति [[???]]॥  
यज्ञो वै᳘ कृष्णाजिनं᳘ यज्ञ᳘ ऽए᳘वैनमेत᳘दभि᳘षिञ्चति लोमतश्छ᳘न्दाᳫँ᳭सि वै लो᳘मानि च्छ᳘न्दःस्वे᳘वैनमेत᳘दभि᳘षिञ्चत्युत्तरतस्त᳘स्योप᳘रि ब᳘न्धुः प्राची᳘नग्रीवे तद्धि᳘ देवत्रा [[???]]॥  
## ११
तᳫँ᳭ है᳘के दक्षिण᳘तो ऽग्ने᳘रभि᳘षिञ्चन्ति॥  
दक्षिणतो वा ऽअ᳘न्नस्योपचारस्त᳘देनम᳘न्नस्या᳘र्धादभि᳘षिञ्चाम ऽइ᳘ति न त᳘था कुर्यादेषा वै दि᳘क्पितॄणां᳘ क्षिप्रे᳘ हैतां दि᳘शं प्रै᳘ति यं त᳘था ऽभिषिञ्च᳘न्ति॥  
## १२
(न्त्या) आहवनी᳘य ऽउ है᳘के ऽभि᳘षिञ्चति॥  
स्वर्गो वै᳘ लोक᳘ ऽआहवनी᳘यस्त᳘देनᳫँ᳭ स्वर्गे᳘ लो᳘के ऽभि᳘षिञ्चाम ऽइ᳘ति न त᳘था कुर्याद्दै᳘वो वा᳘ ऽअस्यैष᳘ ऽआत्मा᳘ मानु᳘षो ऽय᳘मने᳘न हास्य ते म᳘र्त्येनात्म᳘नैतं दै᳘वमात्मा᳘नमनुप्र᳘सजन्ति यं त᳘था ऽभिषिञ्च᳘न्ति॥  
## १३
(न्त्यु) उत्तरत᳘ ऽए᳘वैनमभि᳘षिञ्चेत्॥  
(दे) एषा᳘ होभ᳘येषां देवमनुष्या᳘णां दिग्यदु᳘दीची प्रा᳘ची स्वा᳘यामे᳘वैनमेत᳘द्दिश्या᳘यत्तं प्र᳘तिष्ठितमभि᳘षिञ्चति न वै स्व᳘ ऽआय᳘तने प्र᳘तिष्ठितो रिष्यति॥  
## १४
(त्या᳘) आ᳘सीनं भूत᳘मभि᳘षिञ्चेत्॥  
(दा᳘) आ᳘स्त ऽइव वै᳘ भूतस्ति᳘ष्ठन्तं बु᳘भूषन्तं ति᳘ष्ठतीव वै बु᳘भूषन्बस्ताजिने पु᳘ष्टिकाममभिषिञ्चे᳘त्कृष्णाजिने᳘ ब्रह्मवर्चस᳘काममुभ᳘योरुभ᳘यकामं त᳘दुत्तरतः पु᳘च्छस्यो᳘त्तरलोम प्राची᳘नग्रीवमु᳘पस्तृणाति॥  
## १५
(त्या᳘) आ᳘स्पृष्टं परिश्रि᳘तः॥  
(स्त) तद्य᳘त्कृष्णाजिनमा᳘स्पृष्टं परिश्रि᳘तो भ᳘वति त᳘थो हास्यैष दै᳘व ऽआत्मा᳘ कृष्णाजि᳘ने ऽभि᳘षिक्तो भवत्य᳘थ य᳘देनमन्वा᳘रब्धमग्निं ति᳘ष्ठन्तमभिषिञ्च᳘ति त᳘था हैत᳘स्माद्दै᳘वादभि᳘षेकान्न व्य᳘वच्छिद्यते॥  
## १६
(ते ऽग्नौ᳘) अग्नौ᳘ हुत्वा᳘ ऽथैनमभि᳘षिञ्चति॥  
दै᳘वो वा᳘ ऽअस्यैष᳘ ऽआत्मा᳘ मानुषो ऽयं᳘ [[???]] देवा᳘ ऽउ वा ऽअग्रे᳘ ऽथ मनु᳘ष्यास्त᳘स्मादग्नौ᳘ हुत्वा᳘ ऽथैनं त᳘स्यैव प᳘रिशिष्टेनाभि᳘षिञ्चत्य᳘त्र त᳘ᳫँ᳘ स्रुव᳘मनुप्रा᳘स्यति॥  
## १७
(त्य᳘) अ᳘थैनं दक्षिणं᳘ बाहु᳘मनुपर्यावृ᳘त्याभि᳘षिञ्चति॥  
देव᳘स्य त्वा सवितुः᳘ प्रस᳘वे ऽश्वि᳘नोर्बाहु᳘भ्यां पूष्णो ह᳘स्ताभ्याᳫँ᳭ स᳘रस्वत्यै व्वाचो᳘ यन्तु᳘र्यन्त्रे᳘णाग्नेः सा᳘म्राज्येनाभि᳘षिञ्चामी᳘ति व्वाग्वै स᳘रस्वती त᳘स्या ऽइदᳫँ᳭ स᳘र्व्वं यन्त्र᳘ᳫँ᳘ सवितृ᳘प्रसूत ऽए᳘वैनमेत᳘दने᳘न स᳘र्व्वेण स᳘रस्वत्यै व्वाचो᳘ यन्तु᳘र्यन्त्रे᳘णाग्नेः सा᳘म्राज्येनाभि᳘षिञ्चत्य᳘त्र तं᳘ चमस᳘मनुप्रा᳘स्यति यद᳘त्र व्वि᳘लिप्तं तन्ने᳘द्बहि᳘र्धा ऽग्नेर᳘सदि᳘ति॥  
## १८
तं वै म᳘ध्ये पार्था᳘नामभि᳘षिञ्चति॥  
संव्वत्सरो वै᳘ पार्था᳘नि संव्वत्सर᳘स्यै᳘वैनमेत᳘न्मध्यत ऽआ᳘दधाति ष᳘ट् पुर᳘स्ताज्जुहो᳘ति ष᳘डुप᳘रिष्टात्षड्वा᳘ ऽऋत᳘व ऽऋतु᳘भिरे᳘वैनमेत᳘त्सुषुवाण᳘मुभय᳘तः प᳘रिगृह्णाति बृ᳘हस्प᳘तिः पू᳘र्व्वेषामुत्तमो भ᳘वती᳘न्द्र ऽउ᳘त्तरेषां प्रथमो ब्र᳘ह्म वै बृ᳘हस्प᳘तिः क्षत्रमि᳘न्द्रो ब्र᳘ह्मणा चै᳘वैनमेत᳘त्क्षत्रे᳘ण च सुषुवाण᳘मुभय᳘तः [[???]] प᳘रिगृह्णाति॥  
