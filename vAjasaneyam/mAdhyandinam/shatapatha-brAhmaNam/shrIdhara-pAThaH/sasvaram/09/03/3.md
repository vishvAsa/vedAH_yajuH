+++
title = "३"

+++
## ०१
अ᳘थैता᳘न्यज्ञक्रतू᳘ञ्जुहोति॥  
(त्य) अग्नि᳘श्च मे घर्म᳘श्च म ऽइ᳘त्येतै᳘रे᳘वैनमेत᳘द्यज्ञक्रतु᳘भिः प्रीणात्य᳘थो ऽएतै᳘रे᳘वैनमेत᳘द्यज्ञक्रतु᳘भिरभि᳘षिञ्चति॥  
## ०२
(त्य᳘) अ᳘थायु᳘ज स्तो᳘माञ्जुहोति॥  
(त्ये) एतद्वै᳘ देवाः स᳘र्व्वान्का᳘माना᳘प्त्वा ऽयु᳘ग्भि स्तो᳘मैः स्वर्गं᳘ लोक᳘मायंस्त᳘थै᳘वैतद्य᳘जमानः स᳘र्व्वान्का᳘माना᳘प्त्वा ऽयु᳘ग्भि स्तो᳘मैः स्वर्गं᳘ लोक᳘मेति॥  
## ०३
तद्वै᳘ त्रयस्त्रिᳫँ᳭शादिति [[???]]॥  
(त्य᳘) अ᳘न्तो वै᳘ त्रयस्त्रि᳘ᳫँ᳘शो ऽयु᳘जाᳫँ᳭स्तो᳘मानामन्तत᳘ ऽएव त᳘द्देवाः᳘ स्वर्गं᳘ लोक᳘मायंस्त᳘थै᳘वैतद्य᳘जमानो ऽन्तत᳘ ऽएव᳘ स्वर्गं᳘ लोक᳘मेति॥  
## ०४
(त्य᳘) अ᳘थ युग्म᳘तो जुहोति॥  
(त्ये) एतद्वै छ᳘न्दाᳫँ᳭स्यब्रुवन्यात᳘यामा वा᳘ ऽअयु᳘ज स्तो᳘मा युग्म᳘भिर्व्वयᳫँ᳭ स्तो᳘मैः स्वर्गं᳘ लोक᳘मयामे᳘ति ता᳘नि युग्म᳘भि स्तो᳘मैः स्वर्गं᳘ लोक᳘मायंस्त᳘थै᳘वैतद्य᳘जमानो युग्म᳘भि स्तो᳘मैः स्वर्गं᳘ लोक᳘मेति॥  
## ०५
तद्वा᳘ ऽअष्टाचत्वरिᳫँ᳭शादि᳘ति॥  
(त्य᳘) अ᳘न्तो वा᳘ ऽअष्टाचत्वारिᳫँ᳭शो युग्म᳘ताᳫँ᳭ स्तो᳘मानामन्तत᳘ ऽएव तच्छ᳘न्दाᳫँ᳭सि स्वर्गं᳘ लोक᳘मायंस्त᳘थै᳘वैतद्य᳘जमानो ऽन्तत᳘ ऽएव᳘ स्वर्गं᳘ लोक᳘मेति॥  
## ०६
स᳘ ऽआह॥  
(है᳘) ए᳘का च मे तिस्र᳘श्च मे च᳘तस्रश्च मे ऽष्टौ᳘ च म ऽइ᳘ति य᳘था व्वृक्षᳫँ᳭ रो᳘हन्नु᳘त्तरामुत्तराᳫँ᳭ शा᳘खाᳫँ᳭ समाल᳘म्भᳫँ᳭ रो᳘हेत्तादृक्तद्य᳘द्वेव स्तो᳘माञ्जुहोत्य᳘न्नं वै स्तो᳘मा ऽअ᳘न्नेनै᳘वैनमेत᳘दभि᳘षिञ्चति᳘॥  
## ०७
(त्य᳘) अ᳘थ व्व᳘याᳫँ᳭सि जुहोति॥  
पश᳘वो वै व्व᳘याᳫँ᳭सि पशु᳘भिरे᳘वैनमेतद᳘न्नेन प्रीणात्य᳘थो पशु᳘भिरे᳘वैनमेतद᳘न्नेनाभि᳘षिञ्चति॥  
## ०८
(त्य᳘) अ᳘थ नामग्रा᳘हं जुहोति॥  
(त्ये) एतद्वै᳘ देवाः स᳘र्व्वान्का᳘मानाप्त्वा᳘ ऽथैत᳘मेव᳘ प्रत्य᳘क्षमप्रीणंस्त᳘थै᳘वैतद्य᳘जमानः स᳘र्व्वान्का᳘मानाप्त्वा᳘ ऽथैत᳘मेव᳘ प्रत्य᳘क्षं प्रीणाति व्वा᳘जाय स्वा᳘हा प्रसवा᳘य स्वाहे᳘ति ना᳘मान्यस्यैता᳘नि नामग्रा᳘हमे᳘वैनमेत᳘त्प्रीणाति॥  
## ०९
त्र᳘योदशैता᳘नि ना᳘मानि भवन्ति॥  
त्र᳘योदश मा᳘साः संव्वत्सरस्त्र᳘योदशाग्ने᳘श्चितिपुरीषा᳘णि या᳘वानग्निर्या᳘वत्यस्य मा᳘त्रा ता᳘वतै᳘वैनमेत᳘त्प्रीणाति य᳘द्वेव᳘ नामग्रा᳘हं जुहो᳘ति नामग्रा᳘हमे᳘वैनमेत᳘दभि᳘षिञ्चति॥  
## १०
(त्य᳘) अ᳘थाह॥  
(हे) इयं᳘ ते रा᳘ण्मित्रा᳘य य᳘न्ता ऽसि य᳘मन ऽऊर्जे᳘ त्वा व्वृ᳘ष्ट्यै त्वा प्रजा᳘नां त्वा᳘ ऽऽधिपत्यायेत्य᳘न्नं वा ऽऊर्ग᳘न्नं व्वृ᳘ष्टिर᳘न्नेनै᳘वैनमेत᳘त्प्रीणाति॥  
## ११
य᳘द्वेवा᳘ह॥  
(हे) इयं᳘ ते रा᳘ण्मित्रा᳘य य᳘न्ता ऽसि य᳘मन ऽऊर्जे᳘ त्वा व्वृ᳘ष्ट्यै त्वा प्रजा᳘नां त्वा᳘ ऽऽधिपत्याये᳘तीदं᳘ ते राज्य᳘मभि᳘षिक्तो ऽसी᳘त्येत᳘न्मित्र᳘स्य त्वं᳘ य᳘न्ता ऽसि य᳘मन ऽऊर्जे᳘ च नो᳘ ऽसि व्वृ᳘ष्ट्यै च नो ऽसि प्रजा᳘नां च न ऽआ᳘धिपत्यायासीत्यु᳘पब्रुवत ऽए᳘वैनमेत᳘देत᳘स्मै नः स᳘र्व्वस्मा ऽअ᳘स्येत᳘स्मै त्वा स᳘र्व्वस्मा ऽअभ्य᳘षिचामही᳘ति त᳘स्मादु हेदं᳘ मानुषᳫँ᳭ रा᳘जानमभि᳘षिक्तमु᳘पब्रुवते॥  
## १२
(ते᳘ ऽथ) अ᳘थ क᳘ल्पाञ्जुहोति॥  
प्राणा वै क᳘ल्पाः प्राणा᳘ने᳘वास्मिन्नेत᳘द्दधात्या᳘युर्यज्ञे᳘न कल्पतां प्राणो᳘ यज्ञे᳘न कल्पतामि᳘त्येता᳘ने᳘वास्मिन्नेत᳘त्कॢप्ता᳘न्प्राणा᳘न्दधाति॥  
## १३
द्वा᳘दश क᳘ल्पाञ्जुहोति॥  
द्वा᳘दश मा᳘साः संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वास्मिन्नेत᳘त्कॢप्ता᳘न्प्राणा᳘न्दधाति य᳘द्वेव क᳘ल्पाञ्जुहो᳘ति प्राणा वै क᳘ल्पा ऽअमृ᳘तमु वै᳘ प्राणा᳘ ऽअमृ᳘तेनै᳘वैनमेत᳘दभि᳘षिञ्चति॥  
## १४
(त्य᳘) अ᳘थाह स्तो᳘मश्च य᳘जुश्च ऽऋ᳘क्च सा᳘म स बृह᳘च्च रथन्तरं चे᳘ति त्रयी᳘ हैषा᳘ व्विद्या᳘ ऽन्नं वै᳘ त्रयी᳘ व्विद्या᳘ ऽन्नेनै᳘वैनमेत᳘त्प्रीणात्य᳘थो ऽअ᳘न्नेनै᳘वैनमेत᳘दभि᳘षिञ्चति᳘ स्वर्देवा ऽअगन्मामृ᳘ता ऽअभूमे᳘ति᳘ स्वर्हि [[???]] ग᳘च्छत्यमृ᳘तो हि भ᳘वति प्रजा᳘पतेः प्रजा᳘ ऽअभूमे᳘ति प्रजा᳘पतेर्हि᳘ प्रजा भ᳘वति व्वेट् स्वाहे᳘ति व्वषट्का᳘रो हैष᳘ परो᳘ ऽक्षं य᳘द्वेट्कारो᳘ व्वषट्कारे᳘ण वा वै᳘ स्वाहाकारे᳘ण वा देवेभ्यो᳘ ऽन्नं प्र᳘दीयते त᳘देनमेता᳘भ्यामुभा᳘भ्यां प्रीणाति व्वषट्कारे᳘ण च स्वाहाकारे᳘ण चा᳘थो ऽएता᳘भ्यामे᳘वैनमेत᳘दुभा᳘भ्यामभि᳘षिञ्चत्य᳘त्र ताᳫँ᳭ स्रु᳘चमनुप्रा᳘स्यति यदत्रा᳘ज्यलिप्तं तन्ने᳘द्बहि᳘र्धा ऽग्नेर᳘सदि᳘ति॥  
## १५
त᳘स्यै वा᳘ ऽएत᳘स्यै व्व᳘सोर्धा᳘रायै॥  
द्यौ᳘रे᳘वा᳘त्मा ऽभ्रमू᳘धो व्विद्युत्स्त᳘नो धा᳘रैव धा᳘रा दिवो᳘ ऽधि गामा᳘गच्छति॥  
## १६
त᳘स्यै गौ᳘रे᳘वात्मा [[???]]॥  
(त्मो᳘) ऊ᳘ध ऽएवो᳘ध स्त᳘न स्त᳘नो धा᳘रैव धा᳘रा गोर᳘धि य᳘जमानम्॥  
## १७
त᳘स्यै य᳘जामान ए᳘वात्मा᳘॥  
बाहुरू᳘धः स्रुक्स्त᳘नो धा᳘रैव धा᳘रा य᳘जमानाद᳘धि देवा᳘न्देवेभ्यो᳘ ऽधि गां गोर᳘धि य᳘जमानं त᳘देत᳘दनन्त᳘मक्षय्यं᳘ देवा᳘नाम᳘न्नं प᳘रिप्लवते स यो᳘ हैत᳘देवं व्वे᳘दैव᳘ᳫँ᳘ है᳘वास्यैत᳘दनन्त᳘मक्षय्यम᳘न्नं भवत्यथा᳘तः सम्प᳘देव [[???]]॥  
## १८
त᳘दाहुः॥  
कथ᳘ममस्यैषा व्व᳘सोर्धा᳘रा संव्वत्सर᳘मग्नि᳘माप्नो᳘ति कथ᳘ᳫँ᳘ संव्वत्सरे᳘णाग्नि᳘ना स᳘म्पद्यत ऽइ᳘ति षष्टि᳘श्च ह वै त्रा᳘णि च शता᳘न्येषा व्व᳘सोर्धारा᳘ ऽथ षड᳘थ प᳘ञ्चत्रिंशत्त᳘तो या᳘नि षष्टि᳘श्च त्री᳘णि च शता᳘नि ता᳘वन्ति संव्वत्सरस्या᳘हानि त᳘त्संव्वत्सरस्या᳘हान्याप्नोत्य᳘थ या᳘नि षट्षड्वा᳘ ऽऋत᳘वस्त᳘दृतूनाᳫँ᳭रात्रीराप्नोति त᳘दुभ᳘यानि संव्वत्सर᳘स्याहोरात्रा᳘ण्याप्नोत्य᳘थ या᳘नि प᳘ञ्चत्रिᳫँ᳭शत्स᳘ त्रयोदशो मा᳘सः स᳘ ऽआत्मा᳘ त्रिᳫँ᳭श᳘दात्मा᳘ प्रतिष्ठा द्वे᳘ प्राणा द्वे शि᳘र ऽएव᳘ पञ्चत्रिᳫँ᳭श᳘मेता᳘वान्वै᳘ संव्वत्सर᳘  ऽएव᳘मु हास्यैषा व्व᳘सोर्धा᳘रा संव्वत्सर᳘मग्नि᳘माप्नोत्येव᳘ँँ᳘ संव्वत्सरे᳘णाग्नि᳘ना स᳘म्पद्यत ऽएता᳘वत्य ऽउ वै᳘ शाण्डि᳘ले ऽग्नौ᳘ मध्यतो य᳘जुष्मत्य ऽइ᳘ष्टका ऽउ᳘पधीयन्ते ऽग्न᳘यो हैते पृ᳘थग्य᳘देता ऽइ᳘ष्टका ऽएव᳘मु हास्यै᳘ते ऽग्न᳘यः पृ᳘थग्व᳘सोर्धा᳘रया ऽभि᳘हुता भवन्ति॥  
## १९
त᳘दाहुः॥  
कथ᳘मस्यैषा व्व᳘सोर्धा᳘रा मह᳘दुक्थ᳘माप्नो᳘ति कथं᳘ मह᳘तोक्थे᳘न स᳘म्पद्यत ऽइ᳘त्येत᳘स्या ऽएव व्व᳘सोर्धा᳘रायै या᳘नि न᳘व प्रथमा᳘नि य᳘जूᳫँ᳭षि त᳘त्त्रिवृच्छिरो᳘ ऽथ या᳘न्यष्टा᳘चत्वारिᳫँ᳭शत्तौ᳘ चतुर्विᳫँ᳭शौ᳘ पक्षाव᳘थ या᳘नि प᳘ञ्चविᳫँ᳭शतिः स᳘ पञ्चविᳫँ᳭श᳘ ऽआत्मा᳘ ऽथ यान्ये᳘कविᳫँ᳭शतिस्त᳘देकविᳫँ᳭शम्पु᳘च्छम᳘थ या᳘नि त्र᳘यस्त्रिᳫँ᳭शत्स व्वशो᳘ ऽथ या᳘ ऽअशीत᳘यः᳘ [[???]] सै᳘वाशीतीनामा᳘प्तिरशीति᳘भिर्हि᳘ मह᳘दुक्थ᳘माख्यायते᳘ ऽथ य᳘दूर्ध्व᳘मशीति᳘भ्यो य᳘दे᳘वादो᳘ महत᳘ ऽउक्थ᳘स्योर्ध्व᳘मशीति᳘भ्य ऽएत᳘दस्य त᳘देव᳘मु हास्यैषा व्व᳘सोर्धा᳘रा मह᳘दुक्थ᳘माप्नो᳘त्येवं᳘ मह᳘तोक्थे᳘न स᳘म्पद्यते॥  
