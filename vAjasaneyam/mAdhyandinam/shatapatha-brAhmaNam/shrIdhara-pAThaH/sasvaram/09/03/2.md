+++
title = "२"

+++
## ०१
अथा᳘तो व्व᳘सोर्धा᳘रां जुहोति॥  
(त्य᳘) अ᳘त्रैष स᳘र्व्वो ऽग्निः स᳘ᳫँ᳘स्कृतः स᳘ ऽएषो᳘ ऽत्र व्व᳘सुस्त᳘स्मै देवा᳘ ऽएतां धा᳘रां प्रा᳘गृह्णंस्त᳘यैनमप्रीणंस्तद्य᳘देत᳘स्मै व्व᳘सव ऽएतां धा᳘रां प्रा᳘गृह्णंस्त᳘स्मादेनां व्व᳘सोर्धारेत्या᳘चक्षते त᳘थै᳘वास्मा ऽअय᳘मेतां धा᳘रां प्र᳘गृह्णाति त᳘यैनं प्रीणाति॥  
## ०२
य᳘द्वे᳘वैतां व्व᳘सोर्धा᳘रां जुहो᳘ति॥  
(त्य) अभिषेक᳘ ऽए᳘वास्यैष᳘ ऽएतद्वा᳘ ऽएनं देवाः स᳘र्व्वं कृत्स्न᳘ᳫँ᳘ सᳫँ᳭स्कृत्या᳘थैनमेतैः का᳘मैर᳘भ्यषिञ्चन्नेत᳘या [[???]] व्व᳘सोर्धा᳘रया त᳘थै᳘वैनमय᳘मेतत्स᳘र्व्वं कृत्स्न᳘ᳫँ᳘ सᳫँ᳭स्कृत्या᳘थैनमेतैः का᳘मैरभि᳘षिञ्चत्येत᳘या व्व᳘सोर्धा᳘रया᳘ ऽऽज्येन पञ्चगृहीतेनौ᳘दुम्बर्या स्रुचा त᳘स्योक्तो ब᳘न्धुः॥  
## ०३
(र्व्वै) व्वैश्वानर᳘ᳫँ᳘ हुत्वा [[???]]॥  
शि᳘रो वै᳘ व्वैश्वानरः᳘ शी᳘र्ष्णो वा ऽअ᳘न्नमद्यते᳘ ऽथो शीर्षतो वा᳘ ऽअभिषिच्य᳘मानो ऽभि᳘षिच्यते मारुता᳘न्हुत्वा᳘ प्राणा वै᳘ मारुताः᳘ प्राणै᳘रु वा ऽअ᳘न्नमद्यते᳘ ऽथो प्राणे᳘षु वा᳘ ऽअभिषिच्य᳘मानो ऽभि᳘षिच्यते॥  
## ०४
तद्वा᳘ ऽअरण्ये ऽनू᳘च्ये॥  
व्वाग्वा᳘ ऽअरण्ये ऽनू᳘च्यो व्वा᳘चो वा ऽअ᳘न्नमद्यते᳘ ऽथो व्वाचा वा᳘ ऽअभिषिच्य᳘मानो ऽभि᳘षिच्यते त᳘देतत्स᳘र्व्वं व्व᳘सु स᳘र्व्वे᳘ ह्येते का᳘माः᳘ सैषा᳘ व्वसुम᳘यी धा᳘रा य᳘था क्षोर᳘स्य वा सर्पि᳘षो वैव᳘मारम्भा᳘यै᳘वेय᳘माज्याहुति᳘र्हूयते तद्य᳘देषा᳘ व्वसुम᳘यी धा᳘रा त᳘स्मादेनां व्व᳘सोधारेत्या᳘चक्षते॥  
## ०५
स᳘ ऽआह॥  
(हे) इदं᳘ च म ऽइदं᳘ च म ऽइ᳘त्यने᳘न च त्वा प्रीणा᳘म्यने᳘न चाने᳘न च त्वा ऽभिषिञ्चा᳘म्यने᳘न चे᳘त्येतद᳘थो ऽइदं᳘ च मे दे᳘हीदं᳘ च म ऽइ᳘ति सा [[???]] य᳘दै᳘वैषा धा᳘रा ऽग्निं᳘ प्राप्नुयाद᳘थैतद्य᳘जुः प्र᳘तिपद्येत॥  
## ०६
(तै) एतद्वा᳘ ऽएनं देवाः᳘॥  
(ऽ) एतेना᳘न्नेन प्री᳘त्वैतैः का᳘मैरभिषि᳘च्यैत᳘या व्व᳘सोर्धा᳘रया᳘ ऽथैनमेतान्का᳘मानयाचन्त ते᳘भ्य ऽइष्टः᳘ प्री᳘तो ऽभि᳘षिक्त ऽएतान्का᳘मान्प्रा᳘यच्छत्त᳘थै᳘वैनमय᳘देतेना᳘न्नेन प्री᳘त्वैतैः का᳘मैरभिषि᳘च्यैत᳘या व्व᳘सोर्धा᳘रया᳘ ऽथैनमेतान्कामान्याचते त᳘स्मा ऽइष्टः᳘ प्री᳘तो ऽभि᳘षिक्त ऽएतान्का᳘मान्प्र᳘यच्छति द्वौ᳘ द्वौ का᳘मौ सं᳘युनक्त्य᳘व्यवच्छेदाय य᳘था᳘ व्योकसौ संयुञ्ज्या᳘देवं᳘ यज्ञे᳘न कल्पन्तामि᳘ति॥  
## ०७
(त्ये) एतद्वै᳘ देवा᳘ ऽअब्रुवन्॥  
(न्के᳘) के᳘नेमान्का᳘मान्प्र᳘तिग्रहीष्याम ऽइ᳘त्यात्म᳘नैवे᳘त्यब्रुवन्यज्ञो वै᳘ देवा᳘नामात्मा᳘ यज्ञ᳘ ऽउ ऽएव य᳘जमानस्य स यदा᳘ह यज्ञे᳘न कल्पन्तमि᳘त्यात्म᳘ना मे कल्पन्तामि᳘त्ये᳘वैत᳘दाह॥ (काण्डस्यार्धम् २०१)॥  
## ०८
द्वादश᳘सु कल्पयति॥  
द्वा᳘दश मा᳘साः संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतद᳘न्नेन प्रीणात्य᳘थो ता᳘वतै᳘वैनमेतद᳘न्नेनाभि᳘षिञ्चति चतुर्दश᳘सु कल्पयत्यष्टासु [[???]] कल्पयति दश᳘सु कल्पयति त्रयोदश᳘सु कल्पयति॥  
## ०९
(त्य᳘) अथार्धेन्द्रा᳘णि जुहोति॥  
स᳘र्व्वमेतद्य᳘दर्धेन्द्रा᳘णि स᳘र्व्वेणै᳘वैनमेत᳘त्प्रीणात्य᳘थो स᳘र्व्वेणै᳘वैनमेत᳘दभि᳘षिञ्चति॥  
## १०
(त्य᳘) अ᳘थ ग्र᳘हाञ्जुहोति॥  
यज्ञो वै ग्र᳘हा यज्ञे᳘नै᳘वैनमेतद᳘न्नेन प्रीणात्य᳘थो यज्ञे᳘नै᳘वैनमेतद᳘न्नेनाभि᳘षिञ्चति॥  
