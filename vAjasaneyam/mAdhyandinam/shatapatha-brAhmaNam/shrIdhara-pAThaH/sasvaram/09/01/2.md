+++
title = "२"

+++
## ०१
अ᳘थैनम᳘तः प᳘रिषिञ्चति॥  
(त्ये) एतद्वा᳘ ऽएनं देवाः᳘ शतरुद्रि᳘येण शमयित्वा᳘ ऽथैनमेतद्भू᳘य ऽए᳘वाशमयंस्त᳘थै᳘वैनमय᳘मेत᳘च्छतरुद्रि᳘येण शमयित्वा᳘ ऽथैनमेतद्भू᳘य ऽएव᳘ शमयति॥  
## ०२
(त्य) अद्भिः प᳘रिषिञ्चति॥  
शा᳘न्तिर्वा ऽआ᳘पः शम᳘यत्ये᳘वैनमेत᳘त्सर्व्व᳘तः परिषिञ्चति सर्व्व᳘त ऽए᳘वैनमेत᳘च्छमयति त्रिष्कृ᳘त्वः प᳘रिषिञ्चति त्रिवृ᳘दग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेत᳘च्छमयति॥  
## ०३
य᳘द्वे᳘वैनं परिषिञ्च᳘ति॥  
(ती) इमे वै᳘ लोका᳘ ऽए᳘षो ऽग्नि᳘रिमांस्त᳘ल्लोका᳘नद्भिः प᳘रितनोति समुद्रे᳘ण हैनांस्तत्प᳘रितनोति सर्व्व᳘तस्त᳘स्मादिमाँ᳘ल्लोका᳘न्त्सर्व्व᳘तः समुद्रः प᳘र्येति दक्षिणावृत्त᳘स्मादिमाँ᳘ल्लोका᳘न्दक्षिणावृ᳘त्समुद्रः प᳘र्येति॥  
## ०४
(त्य) अग्नीत्प᳘रिषिञ्चति॥  
(त्य) अग्नि᳘रेष यदा᳘ग्नीध्रो᳘ नो वा᳘ ऽआ᳘त्मा ऽऽत्मा᳘नᳫँ᳭ हिनस्त्य᳘हिᳫँ᳭साया ऽअ᳘श्मनो ऽध्य᳘श्मनो ह्या᳘पः प्रभ᳘वन्ति निकक्षा᳘न्निकक्षाद्ध्या᳘पः प्रभ᳘वन्ति द᳘क्षिणान्निकक्षाद्द᳘क्षिणाद्धि᳘ निकक्षादा᳘पः प्रभ᳘वन्ति॥  
## ०५
(न्त्य᳘) अ᳘श्मन्नू᳘र्जं प᳘र्वते शिश्रियाणामिति [[???]]॥  
(त्य᳘) अ᳘श्मनि वा᳘ ऽएषोर्क्प᳘र्वतेषु श्रिता यदा᳘पो ऽद्भ्य ऽओ᳘षधीभ्यो व्व᳘नस्प᳘तिभ्यो ऽअ᳘धि स᳘म्भृतं प᳘य ऽइ᳘त्येत᳘स्मा᳘द्ध्येतत्स᳘र्व्वस्मा᳘द᳘धि स᳘म्भृतं प᳘यस्ता᳘न्न ऽइ᳘षमू᳘र्जं धत्त मरुतः सᳫँ᳭रराणा ऽइ᳘ति मरु᳘तो वै᳘ व्वर्ष᳘स्येशते᳘ ऽश्मंस्ते क्षुदि᳘ति नि᳘दधाति तद᳘श्मनि क्षु᳘धं दधाति त᳘स्माद᳘श्मा नाद्यो᳘ ऽथो स्थिरो वा ऽअ᳘श्मा स्थिरा क्षु᳘त्स्थिर᳘ ऽएव त᳘त्स्थिरं᳘ दधाति म᳘यि त ऽऊर्गि᳘त्यपा᳘दत्ते त᳘दात्मन्नू᳘र्जं धत्ते त᳘था द्विती᳘यं त᳘था तृती᳘यम्॥  
## ०६
(न्नि) निधा᳘योदह᳘रणं त्रि᳘र्व्विद्प᳘ल्ययते॥  
(त ऽ) एतद्वा᳘ ऽएतमेत᳘ल्लघूय᳘तीव य᳘देनᳫँ᳭ समन्तं᳘ पर्ये᳘ति त᳘स्मा ऽए᳘वैतन्नि᳘ह्नुते᳘ ऽहिᳫँ᳭सायै॥  
## ०७
य᳘द्वेव᳘ व्विपल्य᳘यते॥  
(त ऽ) एतद्वा᳘ ऽएनमेत᳘दन्व᳘वैति त᳘त ऽए᳘वैत᳘दात्मा᳘नमपो᳘द्धरते जीवा᳘त्वै त᳘थो हाने᳘नात्म᳘ना स᳘र्व्वमा᳘युरेति॥  
## ०८
त्रि᳘र्व्विप᳘ल्ययते॥  
त्रिर्हि कृ᳘त्वः पर्ये᳘ति तद्या᳘वत्कृ᳘त्वः पर्ये᳘ति ता᳘वत्कृ᳘त्वो व्विप᳘ल्ययते॥  
## ०९
(ते᳘ ऽथ) अ᳘थ तम᳘श्मानमुदह᳘रणे ऽवधा᳘य॥  
(यै) एतां दि᳘शᳫँ᳭ हरन्त्येषा वै᳘ नैर्ऋती दि᳘ङ्नै᳘र्ऋत्या᳘मेव त᳘द्दिशि शु᳘चं दधाति॥  
## १०
(त्ये) एतद्वा᳘ ऽएनं देवाः᳘॥  
शतरुद्रि᳘येण चाद्भि᳘श्च शमयित्वा᳘ ऽथास्यैते᳘न शुचं [[???]] पाप्मा᳘नम᳘पाघ्नंस्त᳘थै᳘वैनमय᳘मेत᳘च्छतरुद्रि᳘येण चाद्भि᳘श्च शमयित्वा᳘ ऽथास्यैते᳘न शु᳘चं पाप्मा᳘नम᳘पहन्ति॥  
## ११
बा᳘ह्येनाग्नि᳘ᳫँ᳘ हरति॥  
(ती) इमे वै᳘ लोका᳘ ऽए᳘षो ऽग्नि᳘रेभ्यस्त᳘ल्लोके᳘भ्यो बहिर्धा शु᳘चं दधाति बहिर्व्वे᳘दीयं वै व्वे᳘दिरस्यै त᳘द्बहिर्धा शु᳘चं दधाति॥ (अर्धप्रपाठकः ५५)  
## १२
स व्वे᳘देर्द᳘क्षिणायाᳫँ᳭ श्रो᳘णौ॥  
प्राङ्ति᳘ष्ठन्दक्षिणा नि᳘रस्यति यं᳘ द्विष्मस्तं᳘ ते शु᳘गृच्छत्वि᳘ति य᳘मेव द्वे᳘ष्टि त᳘मस्य शु᳘गृच्छत्यमुं᳘ ते शु᳘गृच्छत्वि᳘ति ह ब्रूयाद्यं᳘ द्विष्यात्त᳘तो ह त᳘स्मिन्न पु᳘नरस्त्य᳘पि तन्ना᳘द्रियेत स्वयंनिर्दिष्टो᳘ ह्येव स य᳘मेवं विद्वे᳘ष्टि य᳘दि न᳘ भिद्ये᳘त भे᳘त्तवै᳘ ब्रूयाद्यदा᳘ ह्येव स᳘ भिद्यते᳘ ऽथ तᳫँ᳭ शु᳘गृच्छति यं द्वेष्ट्य᳘प्रतीक्षमा᳘यन्त्य᳘प्रतीक्षमेव तच्छु᳘चं पाप्मा᳘नं जहति॥  
## १३
प्रत्येत्ये᳘ष्टका धेनूः᳘ कुरुते॥  
(त ऽ) एतद्वा᳘ ऽएनं देवाः᳘ शतरुद्रि᳘येण चाद्भि᳘श्च शमयित्वा शु᳘चमस्य पाप्मा᳘नमपह᳘त्य प्रत्येत्ये᳘ष्टका धेनू᳘रकुर्व्वत त᳘थै᳘वैनमय᳘मेत᳘च्छतरुद्रि᳘येण चाद्भि᳘श्च शमयित्वा शु᳘चमस्य पाप्मा᳘नमपह᳘त्य प्रत्येत्ये᳘ष्टका धेनूः᳘ कुरुते॥  
## १४
(त ऽ) आ᳘सीनः कुर्व्वीते᳘त्यु है᳘क ऽआहुः॥  
(रा᳘) आसीनो वै᳘ धेनुं᳘ दोग्धी᳘ति ति᳘ष्ठं᳘स्त्वेव᳘ कुर्व्वीतेमे वै᳘ लोका᳘ ऽए᳘षो ऽग्निस्ति᳘ष्ठन्तीव वा᳘ ऽइमे᳘ लोका ऽअ᳘थो ति᳘ष्ठन्वै᳘ व्वी᳘र्यवत्तरः [[???]]॥  
## १५
(ऽ) उ᳘दङ्प्राङ्ति᳘ष्ठन्॥  
(न्पु) पुर᳘स्ताद्वा᳘ ऽएषा᳘ प्रती᳘ची य᳘जमानं धेनुरु᳘पतिष्ठते दक्षिणतो वै᳘ प्रती᳘चीं धेनुं ति᳘ष्ठन्तीसु᳘पसीदन्ति॥  
## १६
स य᳘त्राभ्याप्नो᳘ति॥  
त᳘दभिमृ᳘श्यैतद्य᳘जुर्जपतीमा᳘ मे ऽअग्न ऽइ᳘ष्टका धेन᳘वः सन्त्वि᳘त्यग्नि᳘र्हैता᳘सां धेनुकरण᳘स्येष्टे त᳘स्मादेता᳘वतीनां देव᳘तानामग्नि᳘मेवा᳘मन्त्रयत ऽए᳘का च द᳘श चा᳘न्तश्च परार्धश्चे᳘त्येष᳘ हावरा᳘र्घ्यो भूमा यदे᳘का च द᳘श चा᳘थ हैष᳘ परा᳘र्घ्यो भूमा यदन्तश्च [[???]] परार्ध᳘श्चावरार्घत᳘श्चै᳘वैना ऽएत᳘त्परार्धत᳘श्च परिगृ᳘ह्य देवा᳘ धेनू᳘रुकुर्व्वत त᳘थै᳘वैना ऽअय᳘मेत᳘दवरार्धत᳘श्चैव᳘ परार्धत᳘श्च परिगृ᳘ह्य धेनूः᳘ कुरुते त᳘स्माद᳘पि ना᳘द्रियेत बह्वीः क᳘र्तुममु᳘त्र वा᳘ ऽएष᳘ ऽएता ब्र᳘ह्मणा य᳘जुषा बह्वीः [[???]] कुरुते᳘ ऽथ य᳘त्संतनो᳘ति का᳘मानेव तत्स᳘न्तनोति॥  
## १७
य᳘द्वेवे᳘ष्टका धेनूः᳘ कुरुते [[???]]॥  
व्वाग्वा᳘ ऽअय᳘मग्नि᳘र्व्वाचा हि᳘ चितः स यदाहै᳘का च द᳘श चा᳘न्तश्च परार्धश्चे᳘ति व्वाग्वा ऽए᳘का व्वाग्द᳘श व्वाग᳘न्तो व्वा᳘क्परार्धो व्वा᳘चमेव त᳘द्देवा᳘ धेनु᳘मकुर्व्वत त᳘थै᳘वैतद्य᳘जमानो व्वा᳘चमेव᳘ धेनुं᳘ कुरुते᳘ ऽथ य᳘त्सन्तनो᳘ति व्वा᳘चमेव तत्सं᳘तनोत्येता᳘ मे ऽअग्न ऽइ᳘ष्टका धेन᳘वः सन्त्वमु᳘त्रामु᳘ष्मिँल्लोक ऽइ᳘त्येतद्वा᳘ ऽएना ऽअस्मिँ᳘ल्लोके᳘ धेनूः᳘ कुरुते᳘ ऽथैना ऽएत᳘दमु᳘ष्मिँल्लोके᳘ धेनूः᳘ कुरुते त᳘थो हैनमेता ऽउभ᳘योर्लोक᳘योर्भुञ्जन्त्यस्मिं᳘श्चामु᳘ष्मिंश्च॥  
## १८
(श्चर्त᳘) ऋत᳘व स्थे᳘ति॥  
(त्यृ) ऋत᳘वो᳘ ह्येता᳘ ऽऋतावृ᳘ध ऽइ᳘ति सत्यवृ᳘ध ऽइ᳘त्येत᳘दृतुष्ठा᳘ स्थ ऽऋतावृ᳘ध ऽइ᳘त्यहोरात्रा᳘णि वा ऽइ᳘ष्टका ऽऋतु᳘षु वा᳘ ऽअहोरात्रा᳘णि तिष्ठन्ति घृतश्चु᳘तो मधुश्चु᳘त ऽइ᳘ति त᳘देना घृतश्चु᳘तश्च मधुश्चु᳘तश्च कुरुते॥  
## १९
व्विरा᳘जो नामे᳘ति॥  
(त्ये) एतद्वै᳘ देवा᳘ ऽएता ऽइ᳘ष्टका ना᳘मभिरु᳘पाह्वयन्त य᳘थायथैना ऽएत᳘दाच᳘क्षते ता᳘ ऽएनानभ्युपा᳘वर्तन्ता᳘थ लोकम्पृणा᳘ ऽएव प᳘राच्यस्तस्थुर᳘हितनाम्न्यो निमे᳘मिहत्यस्ता᳘ व्विरा᳘जो ना᳘माकुर्वत ता᳘ ऽएनानभ्युपावर्तन्त त᳘स्माद्द᳘शदशे᳘ष्टका ऽउपधा᳘य लोकम्पृण᳘या ऽभि᳘मन्त्रयते त᳘देना व्विरा᳘जः कुरुते द᳘शाक्षरा हि᳘ व्विरा᳘ट्कामदु᳘घा ऽअ᳘क्षीयमाणा ऽइ᳘ति त᳘देनाः कामदु᳘घा ऽअ᳘क्षीयमाणाः कुरुते॥  
## २०
(ते᳘ ऽथै) अ᳘थैनं व्वि᳘कर्षति॥  
मण्डू᳘केना᳘वकया व्वेतसशाख᳘यैतद्वा᳘ ऽएनं देवाः᳘ शतरुद्रि᳘येण चाद्भि᳘श्च शमयित्वा [[???]] शु᳘चमस्य पाप्मा᳘नमपहत्या᳘थैनमेतद्भूय ऽए᳘वाशमयंस्त᳘थै᳘वैनमय᳘मेत᳘च्छतरुद्रि᳘येण चाद्भि᳘श्च शमयित्वा शुचमस्य [[???]] पाप्मा᳘नमहत्या᳘थैनमेतद्भू᳘य ऽएव᳘ शमयति सर्व्व᳘तो व्वि᳘कर्षति सर्व्व᳘त ऽए᳘वैनमेत᳘च्छमयति॥  
## २१
य᳘द्वे᳘वैनं व्विक᳘र्षति॥  
(त्ये) एतद्वै य᳘त्रैतं᳘ प्राणा ऽऋ᳘षयो᳘ ऽग्रे ऽग्नि᳘ᳫँ᳘ सम᳘स्कुर्वंस्त᳘मद्भिर᳘वोक्षंस्ता ऽआ᳘पः स᳘मस्कन्दंस्ते᳘ मण्डू᳘का ऽअभवन्॥  
## २२
(वंस्ताः᳘) ताः᳘ प्रजा᳘पतिमब्रुवन्॥  
(न्य) यद्वै᳘ नः कम᳘भूद᳘वाक्त᳘दगादि᳘ति᳘ सो ऽब्रवीदेष᳘ व ऽएत᳘स्य व्व᳘नस्प᳘तिर्व्वेत्त्वि᳘ति व्वेत्तु स᳘ व्वेत्तुसो᳘ ऽह वै तं᳘ व्वेतस ऽइत्या᳘चक्षते परो᳘ ऽक्षं परो᳘ ऽक्षकामा हि᳘ देवा ऽअ᳘थ यद᳘ब्रुवन्न᳘वाङ्नः क᳘मगादि᳘ति ता ऽअ᳘वाक्का ऽअभवन्न᳘वाक्का ह वै ता ऽअ᳘वका ऽइत्या᳘चक्षते परो᳘ ऽक्षं परो᳘ ऽक्षकामा हि᳘ देवास्ता᳘ हैता᳘स्त्र᳘य्य ऽआ᳘पो [[???]] य᳘न्मण्डूको᳘ ऽवका व्वेतसशा᳘खैता᳘भिरे᳘वैनमेत᳘त्त्रयी᳘भिरद्भिः᳘ शमयति॥  
## २३
य᳘द्वे᳘वैनं व्विक᳘र्षति॥  
जाय᳘त ऽएष᳘ ऽएतद्य᳘च्चीय᳘ते स᳘ ऽएष स᳘र्व्वस्मा ऽअ᳘न्नाय जायते स᳘र्व्वम्वेतद᳘न्नं य᳘न्मण्डूको᳘ ऽवका व्वेतसशाखा᳘ पश᳘वश्च᳘ ह्येता ऽआ᳘पश्च व्व᳘नस्प᳘तयश्च स᳘र्व्वेणै᳘वैनमेतद᳘न्नेन प्रीणाति॥  
## २४
मण्डू᳘केन पशूनाम् [[???]]॥  
(न्त᳘) त᳘स्मान्मण्डू᳘कः पशूना᳘मनुपजीवनीय᳘तमो यात᳘यामा हि सो᳘ ऽवकाभिरपां त᳘स्माद᳘वका ऽअपा᳘मनुपजीवनीय᳘तमा यात᳘याम्न्यो हि ता᳘ व्वेतसे᳘न व्व᳘नस्प᳘तीनां त᳘स्माद्वेतसो व्व᳘नस्प᳘तीनामनुपजीवनीय᳘तमो यात᳘यामा हि सः॥  
## २५
(स ता᳘) ता᳘नि व्वᳫँ᳭शे᳘ प्रब᳘ध्य॥  
दक्षिणार्धे᳘नाग्नेर᳘न्तरेण परिश्रि᳘तः प्राग᳘ग्रे व्वि᳘कर्षति समुद्र᳘स्य त्वा᳘ ऽवकया᳘ ऽग्ने प᳘रिव्ययामसि। पावको᳘ ऽअस्म᳘भ्यᳫँ᳭ शिवो᳘ भवे᳘ति समुद्रि᳘याभिस्त्वा ऽद्भिः᳘ शमयाम ऽइ᳘त्येतत् [[???]]॥  
## २६
(द᳘) अ᳘थ जघनार्धेनो᳘दक्॥  
(ग्घि) हिम᳘स्य त्वा जरा᳘युणा᳘ ऽग्ने प᳘रिव्ययामसि। पावको᳘ ऽअस्म᳘भ्यᳫँ᳭ शिवो᳘ भवे᳘ति यद्वै᳘ शीत᳘स्य प्र᳘शीतं त᳘द्धिम᳘स्य जरा᳘यु शीत᳘स्य त्वा प्र᳘शीतेन शमयाम ऽइ᳘त्येतत् [[???]]॥ (शतम् ४८००॥)  
## २७
(द᳘) अ᳘थोत्तरार्धे᳘न प्राक् [[???]]॥  
(गु᳘) उ᳘प ज्मन्नु᳘प वेतसे᳘ ऽवतर नदीष्वा [[???]]। अ᳘ग्ने पित्त᳘मपा᳘मसि म᳘ण्डूकि ता᳘भिरा᳘गहि᳘ सेमं᳘ नो यज्ञं᳘ पावक᳘वर्णᳫँ᳭ शिवं᳘ कृधी᳘ति य᳘थैव य᳘जुस्त᳘था ब᳘न्धुः॥  
## २८
(र᳘) अ᳘थ पूर्वार्धे᳘न दक्षि᳘णा॥  
(णा ऽपा᳘) अपा᳘मिदं न्य᳘यनᳫँ᳭ समु᳘द्रस्य निवे᳘शनम्। अन्यां᳘स्ते ऽअस्म᳘त्तपन्तु हेत᳘यः पावको᳘ ऽअस्म᳘भ्यᳫँ᳭ शिवो᳘ भवे᳘ति य᳘थैव य᳘जुस्त᳘था ब᳘न्धुरित्य᳘ग्रे व्वि᳘कर्षत्यथे᳘ति। अथेत्यथे᳘ति त᳘द्दक्षिणावृत्तद्धि᳘ देव᳘त्रा॥  
## २९
(त्रा ऽऽत्मा᳘) आत्मा᳘नम᳘ग्रे व्वि᳘कर्षति॥  
(त्या) आत्मा᳘ ह्येवा᳘ग्रे सम्भ᳘वतः सम्भ᳘वत्य᳘थ द᳘क्षिणं पक्षम᳘थ पु᳘च्छमथो᳘त्तरं त᳘द्दक्षिणावृत्तद्धि᳘ देव᳘त्रा॥  
## ३०
(त्रा ऽभ्या) अभ्यात्मं᳘ पक्षपुच्छा᳘नि व्वि᳘कर्षति॥  
(त्य) अभ्यात्म᳘मेव तच्छा᳘न्तिं धत्ते पुरस्ता᳘दर्व्वा᳘क्पर᳘स्तादेव त᳘दर्व्वा᳘चीᳫँ᳭ शा᳘न्तिं धत्ते᳘ ऽग्ने पावक रोचिषे᳘ति द᳘क्षिणं पक्षᳫँ᳭ स᳘ नः पावक दीदिव ऽइ᳘ति पु᳘च्छं पावक᳘या य᳘श्चित᳘यन्त्या कृपेत्यु᳘त्तरं पावकं᳘ पावकमि᳘ति यद्वै᳘ शिव᳘ᳫँ᳘ शान्तं त᳘त्पावक᳘ᳫँ᳘ शम᳘यत्ये᳘वैनमेत᳘त्॥  
## ३१
(त्स) सप्त᳘भिर्व्वि᳘कर्षति॥  
सप्त᳘चितिको ऽग्निः᳘ सप्त᳘ ऽर्त᳘वः संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतद्वि᳘कर्षति तं᳘ वᳫँ᳭श᳘मुत्करे न्यस्य [[???]]॥  
## ३२
(स्या᳘) अ᳘थैनᳫँ᳭ सा᳘मभिः प᳘रिगायति॥  
(त्य᳘) अ᳘त्रैष स᳘र्व्वो ऽग्निः सं᳘स्कृतस्त᳘स्मिन्देवा᳘ ऽएत᳘दमृ᳘तᳫँ᳭ रूप᳘मुत्तम᳘मदधुस्त᳘थै᳘वास्मिन्नय᳘मेत᳘दमृ᳘तᳫँ᳭ रूप᳘मुत्तमं᳘ दधाति सा᳘मानि भवन्ति प्राणा वै सा᳘मान्यमृ᳘तमु वै᳘ प्राणा᳘ ऽअमृ᳘तमे᳘वास्मिन्नेत᳘द्रूप᳘मुत्तमं᳘ दधाति सर्व्व᳘तः प᳘रिगायति सर्व्व᳘त ऽए᳘वास्मिन्नेत᳘दमृ᳘तᳫँ᳭ रूप᳘मुत्तमं᳘ दधाति॥  
## ३३
य᳘द्वे᳘वैनᳫँ᳭ सा᳘मभिः परिगा᳘यति॥  
(त्ये) एतद्वै᳘ देवा᳘ ऽअकामयन्तान᳘स्थिकमिम᳘ममृ᳘तमात्मा᳘नं कुर्व्वीमही᳘ति᳘ ते ऽब्रुवन्नु᳘प त᳘ज्जानीत य᳘थेम᳘मात्मा᳘नमन᳘स्थिकममृ᳘तं कर᳘वामहा ऽइ᳘ति᳘ ते ऽब्रुवंश्चेत᳘यध्वमि᳘ति चि᳘तिमिच्छते᳘ति वाव त᳘दब्रुवंस्त᳘दिच्छत य᳘थेम᳘मात्मा᳘नमन᳘स्थिकममृ᳘तं कर᳘वामहा ऽइ᳘ति॥  
## ३४
ते᳘ चेत᳘यमानाः॥  
(ऽ) एता᳘नि सा᳘मान्यपश्यंस्तै᳘रेनं प᳘र्यगायंस्तै᳘रेत᳘मात्मा᳘नमन᳘स्थिकममृ᳘तमकुर्व्वत त᳘थै᳘वैतद्य᳘जमानो य᳘देनᳫँ᳭ सा᳘मभिः परिगा᳘यत्येत᳘मे᳘वैत᳘दात्मा᳘नमन᳘स्थिकममृ᳘तं कुरुते सर्व्व᳘तः प᳘रिगायति सर्व्व᳘त ऽए᳘वैत᳘देत᳘मात्मा᳘नमन᳘स्थिकममृ᳘तं कुरुते ति᳘ष्ठन्गायति ति᳘ष्ठन्तीव वा᳘ ऽइमे᳘ लोका ऽअ᳘थो ति᳘ष्ठन्वै᳘ व्वी᳘र्यवत्तरो [[???]] हि᳘ङ्कृ᳘त्य गायति त᳘त्र हि स᳘र्व्वं कृत्स्नᳫँ᳭ सा᳘म भ᳘वति॥  
## ३५
गायत्रं᳘ पुर᳘स्ताद्गायति॥  
(त्य) अग्निर्व्वै᳘ गायत्र᳘मग्नि᳘मे᳘वास्यैतच्छि᳘रः करोत्य᳘थो शि᳘र ऽए᳘वास्यैत᳘दन᳘स्थिकममृ᳘तं करोति॥  
## ३६
रथन्तरं द᳘क्षिणे पक्षे᳘॥  
(क्ष᳘ ऽ) इयं वै᳘ रथन्तर᳘मिय᳘मु वा᳘ ऽएषां᳘ लोका᳘नाᳫँ᳭ र᳘सतमो ऽस्या᳘ᳫँ᳘ हीमे स᳘र्व्वे र᳘सा रसंतम᳘ᳫँ᳘ ह वै त᳘द्रथन्तरमित्या᳘चक्षते परो᳘ ऽक्षं परो᳘ ऽक्षकामा हि᳘ देवा᳘ ऽइमा᳘मे᳘वास्यैतद्द᳘क्षिणं पक्षं᳘ करोत्य᳘थो द᳘क्षिणमे᳘वास्यैत᳘त्पक्ष᳘मन᳘स्थिकममृ᳘तं करोति॥  
## ३७
बृहदु᳘त्तरे पक्षे [[???]]॥  
द्यौर्व्वै᳘ बृहद्द्यौर्हि ब᳘र्हिष्ठा दि᳘वमे᳘वास्यैतदु᳘त्तरं पक्षं᳘ करोत्य᳘थो ऽउ᳘त्तरमे᳘वास्यैत᳘त्पक्ष᳘मन᳘स्थिकममृ᳘तं करोति॥  
## ३८
व्वामदेव्य᳘मात्म᳘न्॥  
(न्प्रा) प्राणो वै᳘ व्वामदेव्यं᳘ व्वायु᳘रु प्राणः स᳘र्व्वेषामु हैष᳘ देवा᳘नामात्मा य᳘द्वायु᳘र्व्वायु᳘मे᳘वास्यैत᳘दात्मा᳘नं करोत्य᳘थो ऽआत्मा᳘नमे᳘वास्यैत᳘दन᳘स्थिकममृ᳘तं करोति॥  
## ३९
यज्ञायज्ञि᳘यं पु᳘च्छम्॥  
(ञ्च) चन्द्र᳘मा वै᳘ यज्ञायज्ञि᳘यं यो हि क᳘श्च यज्ञः᳘ संति᳘ष्ठत ऽएत᳘मेव तस्या᳘हुतीनाᳫँ᳭ रसो᳘ ऽप्येति तद्य᳘देतं᳘ यज्ञो᳘ यज्ञो ऽप्ये᳘ति त᳘स्माच्चन्द्र᳘मा यज्ञायज्ञि᳘यं चन्द्र᳘मसमे᳘वास्यैतत्पु᳘च्छं करोत्य᳘थो पु᳘च्छमे᳘वास्यैत᳘दन᳘स्थिकममृ᳘तं करोति॥  
## ४०
(त्य᳘) अ᳘थ प्रजा᳘पतेर्त्दृ᳘दयं गायति॥  
(त्य) असौ वा᳘ ऽआदित्यो त्दृदयᳫँ᳭ श्लक्ष्ण᳘ ऽएष᳘ श्लक्ष्णᳫँ᳭ त्दृ᳘दयं परिमण्डल᳘ ऽएष᳘ परिमण्डलᳫँ᳭ त्दृ᳘दयमात्म᳘न्गायत्यात्मन्हि त्दृ᳘दयं निकक्षे᳘ निकक्षे हि त्दृ᳘दयं द᳘क्षिणे निकक्षे᳘ ऽतो हि त्दृ᳘दयं ने᳘दीय ऽआदित्य᳘मे᳘वास्यैतद्धृ᳘दयं करोत्य᳘थो त्दृ᳘दयमे᳘वास्यैत᳘दन᳘स्थिकममृ᳘तं करोति॥  
## ४१
प्रजा᳘सु च प्रजा᳘पतौ च गायति॥  
तद्य᳘त्प्रजा᳘सु गा᳘यति त᳘त्प्रजा᳘सु त्दृ᳘दयं दधात्य᳘थ य᳘त्प्रजा᳘पतौ गा᳘यति त᳘दग्नौ त्दृ᳘दयं दधाति॥  
## ४२
य᳘द्वेव᳘ प्रजा᳘सु च प्रजा᳘पतौ च गा᳘यति॥  
(त्य) अयं वा᳘ ऽअग्निः᳘ प्रजा᳘श्च प्रजा᳘पतिश्च तद्य᳘दग्नौ गा᳘यति त᳘देव᳘ प्रजा᳘सु च प्रजा᳘पतौ च त्दृ᳘दयं दधाति॥  
## ४३
ता᳘ हैता᳘ ऽअमृतेष्टकाः [[???]]॥  
(स्ता᳘) ता᳘ ऽउत्तमा उ᳘पदधात्यमृ᳘तं त᳘दस्य स᳘र्व्वस्योत्तमं᳘ दधाति त᳘स्मादस्य स᳘र्व्वस्यामृ᳘तमुत्तमं᳘ ना᳘न्यो ऽध्वर्यो᳘र्गायेदि᳘ष्टका वा᳘ ऽएता व्वि᳘चितो ह स्याद्य᳘द᳘न्यो ऽध्वर्योर्गा᳘येत्॥  
