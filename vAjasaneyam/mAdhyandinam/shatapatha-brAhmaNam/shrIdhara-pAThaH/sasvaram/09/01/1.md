+++
title = "१"

+++
## ०१
अथा᳘तः शतरुद्रि᳘यं जुहोति॥  
(त्य᳘) अ᳘त्रैष स᳘र्व्वो ऽग्निः सं᳘स्कृतः स᳘ ऽएषो᳘ ऽत्र रुद्रो᳘ देव᳘ता त᳘स्मिन्देवा᳘ ऽएत᳘दमृ᳘तᳫँ᳭ रूप᳘मुत्तम᳘मदधुः स᳘ एषो᳘ ऽत्र दी᳘प्यमानो ऽतिष्ठद᳘न्नमिच्छ᳘मानस्त᳘स्माद्देवा ऽअबिभयुर्यद्वै᳘ नो ऽयं न᳘ हिᳫँ᳭स्यादि᳘ति॥  
## ०२
ते ऽब्रुवन्॥  
(न्न᳘) अ᳘न्नमस्मै स᳘म्भराम ते᳘नैनᳫँ᳭ शमयामे᳘ति त᳘स्मा ऽएतद᳘न्नᳫँ᳭ स᳘मभरञ्छान्तदेव᳘त्यं ते᳘नैनमशमयंस्तद्य᳘देतं᳘ देव᳘मेतेना᳘शमयंस्त᳘स्माच्छान्तदेव᳘त्यᳫँ᳭ शान्तदेव᳘त्यᳫँ᳭ ह वै त᳘च्छतरुद्रि᳘यमित्या᳘चक्षते परो᳘ ऽक्षं परो᳘ ऽक्षकामा हि᳘ देवास्त᳘थै᳘वास्मिन्नय᳘मेत᳘दमृ᳘तᳫँ᳭ रूप᳘मुत्तमं᳘ दधाति स᳘ ऽएषो᳘ ऽत्र दी᳘प्यमानस्तिष्ठत्य᳘न्नमिच्छ᳘मानस्त᳘स्मा ऽएतद᳘न्नᳫँ᳭ स᳘म्भरति शान्तदेव᳘त्यं ते᳘नैनᳫँ᳭ शमयति॥  
## ०३
जर्ति᳘लैर्जुहोति॥  
जा᳘यत ऽएष᳘ ऽएतद्य᳘च्चीय᳘ते स᳘ ऽएष स᳘र्व्वस्मा ऽअ᳘न्नाय जायत ऽउभ᳘यम्वेतद᳘न्नं य᳘ज्जर्ति᳘ला य᳘च्च ग्राम्यं य᳘च्चारण्यं यद᳘ह ति᳘लास्ते᳘न ग्राम्यं यद᳘कृष्टे पच्य᳘न्ते ते᳘नारण्य᳘मुभ᳘येनै᳘वैनमेतद᳘न्नेन प्रीणाति ग्राम्ये᳘ण चारण्ये᳘न च॥  
## ०४
(चा) अर्कपर्णे᳘न जुहोति॥  
(त्य᳘) अ᳘न्नमर्को᳘ ऽन्नेनै᳘वैनमेत᳘त्प्रीणाति॥  
## ०५
परिश्रि᳘त्सु जुहोति॥  
(त्य) अग्न᳘य ऽएते य᳘त्परिश्रि᳘तस्त᳘थो हास्यैता᳘ ऽअग्निम᳘त्येवा᳘हुतयो हुता᳘ भवन्ति॥  
## ०६
य᳘द्वे᳘वैतच्छत᳘रुद्रि᳘यं [[???]] जुहो᳘ति॥  
प्रजा᳘पतेर्व्वि᳘स्रस्ताद्देव᳘ता ऽउ᳘दक्रामंस्तमे᳘क ऽएव᳘ देवो᳘ नाजहान्मन्यु᳘रेव᳘ सो ऽस्मिन्नन्तर्व्वि᳘ततो ऽतिष्ठ᳘त्सो ऽरोदीत्त᳘स्य यान्य᳘श्रू᳘णि प्रा᳘स्कन्दंस्ता᳘न्यस्मि᳘न्मन्यौ प्र᳘त्यतिष्ठन्त्स᳘ ऽएव᳘ शत᳘शीर्षा रुद्रः स᳘मभवत्सहस्राक्षः᳘ शते᳘षुधिर᳘थ या᳘ ऽअन्या᳘ व्विप्रुषो᳘ ऽपतंस्ता ऽअ᳘संख्याता सह᳘स्राणीमाँ᳘ल्लोका᳘ननुप्रा᳘विशंस्तद्य᳘द्रुदिता᳘त्सम᳘भवंस्त᳘स्माद्रुद्राः᳘ सो ऽय᳘ᳫँ᳘ शत᳘शीर्षा रुद्रः᳘ सहस्राक्षः᳘ शते᳘षुधिर᳘धिज्यधन्वा प्रतिहितायी᳘ भीष᳘यमाणो ऽतिष्ठद᳘न्नमिच्छ᳘मानस्त᳘स्माद्देवा᳘ ऽअबिभयुः॥  
## ०७
(स्ते᳘) ते᳘ प्र्जा᳘पतिमब्रुवन्॥  
(न्न) अस्माद्वै᳘ बिभीमो यद्वै᳘ नो ऽयं न᳘ हिᳫँ᳭स्यादि᳘ति᳘ सो ऽब्रवीद᳘न्नमस्मै स᳘म्भरत ते᳘नैनᳫँ᳭ शमयते᳘ति त᳘स्मा ऽएतद᳘न्नᳫँ᳭ स᳘मभरञ्छतरुद्रि᳘यं ते᳘नैनमशमयंस्तद्य᳘देत᳘ᳫँ᳘ शत᳘शीर्षाणᳫँ᳭ रुद्र᳘मेतेना᳘शमयंस्त᳘स्माच्छतशीर्षरुद्रशमनी᳘यᳫँ᳭ शतशीर्षरुद्रशमनी᳘यᳫँ᳭ ह वै त᳘च्छतरुद्रि᳘यमित्या᳘चक्षते परो᳘ ऽक्षं परो᳘ ऽक्षकामा हि᳘ देवास्त᳘थै᳘वास्मा ऽअय᳘मेतद᳘न्नᳫँ᳭ स᳘म्भरति शतरुद्रि᳘यं ते᳘नैनᳫँ᳭ शमयति॥  
## ०८
गवेधुकासक्तु᳘भिर्जुहोति॥  
य᳘त्र वै सा᳘ देव᳘ता व्वि᳘स्रस्ता᳘ ऽशयत्त᳘तो गवेधुकाः स᳘मभवन्त्स्वे᳘नै᳘वैनमेत᳘द्भागे᳘न स्वे᳘न र᳘सेन प्रीणाति॥  
## ०९
(त्य) अर्कपर्णे᳘न जुहोति॥  
(त्ये) एत᳘स्य वै᳘ देव᳘स्याशया᳘दर्कः स᳘मभवत्स्वे᳘नै᳘वैनमेत᳘द्भागे᳘न स्वे᳘न र᳘सेन प्रीणाति॥  
## १०
परिश्रि᳘त्सु जुहोति॥  
लो᳘मानि वै᳘ परिश्रि᳘तो न वै लो᳘मसु व्विषं न किं᳘चन᳘ हिनस्त्युत्तरा᳘र्धे ऽग्नेरु᳘दङ्ति᳘ष्ठञ्जुहोत्येत᳘स्याᳫँ᳭ ह दि᳘श्येत᳘स्य देव᳘स्य गृहाः [[???]] स्वा᳘यामे᳘वैनमेत᳘द्दिशि᳘ प्रीणा᳘ति स्वा᳘यां दिश्य᳘वयजते॥  
## ११
स वै᳘ जानुदघ्ने᳘ प्रथमᳫँ᳭ स्वा᳘हाकरोति॥  
(त्य) अध᳘ ऽइव वै तद्य᳘ज्जानुदघ्न᳘मध᳘ ऽइव तद्य᳘दयं᳘ लोकस्तद्य᳘ ऽइमं᳘ लोक᳘ᳫँ᳘ रुद्राः प्रा᳘विशंस्तांस्त᳘त्प्रीणाति॥  
## १२
(त्य᳘) अ᳘थ नाभिदघ्ने᳘॥  
म᳘ध्यमिव वै तद्य᳘न्नाभिदघ्नं म᳘ध्यमिवान्तरिक्षलोकस्त᳘द्ये ऽन्तरिक्षलोक᳘ᳫँ᳘ रुद्राः प्राविशंस्तांस्त᳘त्प्रीणाति॥  
## १३
(त्य᳘) अ᳘थ मुखदघ्ने᳘॥  
(घ्न᳘ ऽ) उप᳘रीव वै तद्य᳘न्मुखदघ्न᳘मुप᳘रीव तद्य᳘दसौ᳘ लोकस्त᳘द्ये ऽमुं᳘ लोक᳘ᳫँ᳘ रुद्राः प्रा᳘विशंस्तांस्त᳘त्प्रीणाति स्वाहाकारेणा᳘न्नं वै᳘ स्वाहाकारो᳘ ऽन्नेनै᳘वैनानेत᳘त्प्रीणाति॥  
## १४
न᳘मस्ते रुद्र मन्य᳘व ऽइ᳘ति॥  
य᳘ ऽए᳘वास्मि᳘न्त्सो ऽन्त᳘र्मन्युर्व्वि᳘ततो᳘ ऽतिष्ठत्त᳘स्मा ऽएतन्न᳘मस्करोत्यु᳘तो त ऽइ᳘षवे न᳘मो बाहु᳘भ्यामुत᳘ ते न᳘म ऽइती᳘ष्वा च हि᳘ बाहु᳘भ्यां च भीष᳘यमाणो᳘ ऽतिष्ठत्॥  
## १५ 
(त्स᳘) स᳘ ऽएष᳘ क्षत्त्रं᳘ देवः [[???]]॥  
(वो) यः स᳘ शत᳘शीर्षा सम᳘भवद्वि᳘श ऽइम ऽइ᳘तरे ये᳘ व्विप्रु᳘ङ्भ्यः सम᳘भवंस्त᳘स्मा ऽएत᳘स्मै क्षत्त्रा᳘यैता व्वि᳘श ऽएतं᳘ पुर᳘स्तादुद्धारमु᳘दहरन्य᳘ ऽएष᳘ प्रथ᳘मो ऽनुवाकस्ते᳘नैनमप्रीणंस्त᳘थै᳘वास्मा ऽअय᳘मेतं᳘ पुर᳘स्तादुद्धारमु᳘द्धरति ते᳘नैनं प्रीणाति त᳘स्मादेष᳘ ऽएकदेव᳘त्यो भवति रौ᳘द्र ऽएत᳘ᳫँ᳘ ह्येते᳘न प्रीणा᳘ति॥  
## १६
च᳘तुर्दशैता᳘नि य᳘जूᳫँ᳭षि भवन्ति॥  
त्र᳘योदश मा᳘साः संव्वत्सरः᳘ प्रजा᳘पतिश्चतुर्दशः᳘ प्रजा᳘पतिरग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतद᳘न्नेन प्रीणाति न᳘मो न᳘म इ᳘ति यज्ञो वै न᳘मो यज्ञे᳘नै᳘वैनमेत᳘न्नमस्कारे᳘ण नमस्यति त᳘स्मादु ह᳘ नायज्ञियं᳘ ब्रूयान्न᳘मस्त ऽइ᳘ति य᳘था हैनं ब्रूया᳘द्यज्ञ᳘स्त ऽइ᳘ति तादृक्तत् [[???]]॥  
## १७
(द᳘) अ᳘थ द्वन्द्वि᳘भ्यो जुहोति॥  
न᳘मो ऽमु᳘ष्मै चामु᳘ष्मै चे᳘ति तद्य᳘था वै᳘ ब्रूयादसौ [[???]] त्वं᳘ च न ऽएष᳘ च मा᳘ हिᳫँ᳭सिष्टमि᳘त्येव᳘मेत᳘दाह नतराᳫँ᳭ हि᳘ व्विदित ऽआ᳘मन्त्रितो हिन᳘स्ति॥  
## १८
न᳘मो हि᳘रण्यबाहवे॥  
सेना᳘न्ये दिशां᳘ च प᳘तये न᳘म ऽइ᳘त्येष᳘ ऽएव हि᳘रण्यबाहुः सेनानी᳘रेष᳘ दिशां प᳘तिस्तद्यत्किं चा᳘त्रैकदेव᳘त्यमेत᳘मेव ते᳘न प्रीणाति क्षत्त्र᳘मेव त᳘द्विश्य᳘पि भागं करोति त᳘स्माद्य᳘द्विशस्त᳘स्मिन्क्षत्त्रियो᳘ ऽपि भागो᳘ ऽथ या ऽअ᳘संख्याता सह᳘स्राणीमाँ᳘ल्लोका᳘ननुप्रा᳘विशन्नेतास्ता᳘ देव᳘ता या᳘भ्य ऽएत᳘ज्जुहोति [[???]]॥  
## १९
(त्य᳘) अ᳘थ जाते᳘भ्यो जुहोति॥  
(त्ये) एता᳘नि ह जाता᳘न्येते᳘ रुद्रा᳘ ऽअनुप्र᳘विविशुर्य᳘त्र यत्रैते त᳘दे᳘वैनानेत᳘त्प्रीणात्य᳘थो ऽएव᳘ᳫँ᳘ हैता᳘नि रुद्रा᳘णां जाता᳘नि देवा᳘नां वै᳘ व्विधाम᳘नु मनु᳘ष्यास्त᳘स्मादु हेमा᳘नि मनुष्याणां [[???]] जाता᳘नि यथाजात᳘मे᳘वैनानेत᳘त्प्रीणाति॥  
## २०
ते᳘षां वा᳘ ऽउभय᳘तोनमस्कारा ऽअ᳘न्ये॥  
(न्ये ऽ) अन्यतर᳘तोनमस्कारा ऽअन्ये ते᳘ ह ते᳘ घोर᳘तरा ऽअ᳘शान्ततरा य᳘ ऽउभय᳘तोनमस्कारा ऽउभय᳘त ऽए᳘वैनानेत᳘द्यज्ञे᳘न नमस्कारे᳘ण शमयति॥  
## २१
स वा᳘ ऽअशीत्यां᳘ च स्वाहाकरो᳘ति॥  
प्रथमे᳘ चानुवाके᳘ ऽथाशीत्याम᳘थाशीत्यां᳘ च या᳘नि चोर्ध्वा᳘नि य᳘जू᳘ᳫँ᳘ष्या ऽवतानेभ्यो᳘ ऽन्नमशीतयो᳘ ऽन्नेनै᳘वैनानेत᳘त्प्रीणाति॥  
## २२
(त्य᳘) अ᳘थैता᳘नि य᳘जूᳫँ᳭षि जपति॥  
न᳘मो वः किरिके᳘भ्य ऽइ᳘त्येत᳘द्धास्य प्र᳘तिज्ञाततमं धा᳘म य᳘था प्रियो᳘ वा पुत्रो त्दृ᳘दयं वा त᳘स्माद्य᳘त्रैत᳘स्माद्देवाच्छ᳘ङ्केत त᳘देता᳘भिर्व्या᳘त्दृतिभिर्जुहुयादु᳘प है᳘वैत᳘स्य देव᳘स्य प्रियं धा᳘म गच्छति त᳘थो हैनमेष᳘ देवो न᳘ हिनस्ति॥  
## २३
न᳘मो वः किरिके᳘भ्य इ᳘ति॥  
एते᳘ हीदᳫँ᳭ स᳘र्व्वं कुर्व्व᳘न्ति देवा᳘नाᳫँ᳭ त्दृ᳘दयेभ्य ऽइ᳘त्यग्नि᳘र्व्वायु᳘रादित्य᳘ ऽएता᳘नि ह ता᳘नि देवा᳘नाᳫँ᳭ त्दृ᳘दयानि न᳘मो व्विचिन्वत्के᳘भ्य ऽइ᳘त्येते᳘ हीदᳫँ᳭ स᳘र्व्वं व्विचिन्व᳘न्ति न᳘मो व्विक्षिणत्के᳘भ्य ऽइ᳘त्येते वै तं व्वि᳘क्षिणन्ति यं᳘ विचि᳘क्षीषन्ति न᳘म ऽआनिर्हते᳘भ्य इ᳘त्येते᳘ ह्येभ्यो᳘ लोकेभ्यो᳘ निर्हताः॥  
## २४
(ऽ) अथो᳘त्ताराणि जपति॥  
द्रा᳘पे ऽअ᳘न्धसस्पत ऽइ᳘त्येष वै द्रा᳘पिरेष वै तं᳘ द्रापयति यं दि᳘द्रापयिषत्य᳘न्धसस्पत ऽइ᳘ति सो᳘मस्य पत ऽइ᳘त्येतद्द᳘रिद्र नी᳘ललोहिते᳘ति ना᳘मानि चास्यैता᳘नि रूपा᳘णि च नामग्रा᳘हमे᳘वैनमेत᳘त्प्रीणात्यासां᳘ प्रजा᳘नामेषां᳘ पशूनां मा᳘ भेर्मा᳘ रो᳘ङ्मो च नः किं᳘ च᳘नाममदि᳘ति य᳘थैव य᳘जुस्त᳘था ब᳘न्धुः॥  
## २५
स᳘ ऽएष᳘ क्षत्रं᳘ देवः᳘॥  
(स्त᳘) त᳘स्मा ऽएत᳘स्मै क्षत्रा᳘यैता व्वि᳘शो ऽमुं᳘ पुर᳘स्तादुद्धारमु᳘दहर᳘न्यो ऽसौ᳘ प्रथ᳘मो ऽनुवाको᳘ ऽथास्मा ऽएत᳘मुप᳘रिष्टादुद्धारमु᳘दहरंस्ते᳘नैनमप्रीणंस्त᳘थै᳘वास्मा ऽअय᳘मेत᳘मुप᳘रिष्टादुद्धारमु᳘द्धरति ते᳘नैनं प्रीणाति त᳘स्माद᳘प्येष ऽएकदेव᳘त्यो भवति रौ᳘द्र ऽए᳘वैत᳘ᳫँ᳘ ह्ये᳘वैते᳘न प्रीणा᳘ति॥  
## २६
स᳘प्तैता᳘नि य᳘जूᳫँ᳭षि भवन्ति॥  
सप्त᳘चितिको ऽग्निः᳘ सप्त᳘ ऽर्त᳘वः संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतद᳘न्नेन प्रीणाति ता᳘न्युभ᳘यान्ये᳘कविᳫँ᳭शतिः स᳘म्पद्यन्ते द्वा᳘दश मा᳘साः प᳘ञ्च ऽर्त᳘वस्त्र᳘य ऽइमे᳘ लोका᳘ ऽअसा᳘वादित्य᳘ ऽएकविᳫँ᳭श᳘ ऽएता᳘मभिसम्प᳘दम्॥  
## २७
(म᳘) अ᳘थावताना᳘ञ्जुहोति॥  
(त्ये) एतद्वा᳘ ऽएनान्देवा᳘ ऽएतेना᳘न्नेन प्रीत्वा᳘ ऽथैषामेतै᳘रवतानैर्ध᳘नूᳫँ᳭ष्य᳘वातन्वंस्त᳘थै᳘वैनानय᳘मेत᳘देतेना᳘न्नेन प्रीत्वा᳘ ऽथैषामेतै᳘रवतानैर्ध᳘नूᳫँ᳭ष्य᳘वतनोति न ह्य᳘वततेन ध᳘नुषा कं᳘ चन᳘ हिन᳘स्ति॥  
## २८
तद्वै᳘ सहस्रयोजन ऽइ᳘ति॥  
(त्ये) एत᳘द्ध परमं᳘ दूरं य᳘त्सहस्रयोजनं तद्य᳘देव᳘ परमं᳘ दूरं त᳘दे᳘वैषामेतद्ध᳘नूᳫँ᳭ष्य᳘वतनोति॥  
## २९
य᳘द्वेवा᳘ह सहस्रयोजन ऽइ᳘ति॥  
(त्य) अय᳘मग्निः᳘ सहस्रयोजनं न᳘ ह्येत᳘स्माद᳘ति ने᳘त्यन्यत्परम᳘स्ति [[???]] तद्य᳘दग्नौ᳘ जुहो᳘ति त᳘दे᳘वैषा᳘ᳫँ᳭ सहस्रयोजने ध᳘नूᳫँ᳭ष्य᳘वतनोति॥  
## ३०
(त्य᳘) अ᳘संख्याता सह᳘स्राणि॥  
(ण्य) अस्मि᳘न्मह᳘त्यर्णव ऽइ᳘ति य᳘त्र यत्र ते त᳘दे᳘वैषामेतद्ध᳘नूᳫँ᳭ष्य᳘वतनोति॥  
## ३१
द᳘शैता᳘नवताना᳘ञ्जुहोति॥  
द᳘शाक्षरा व्विरा᳘ड् विरा᳘डग्निर्द᳘श दि᳘शो दि᳘शो ऽग्निर्द᳘श प्राणाः᳘ प्राणा᳘ ऽअग्निर्या᳘वानग्निर्या᳘वत्यस्य मा᳘त्रा ता᳘वतै᳘वैषामेतद्ध᳘नूᳫँ᳭ष्य᳘वतनोति॥  
## ३२
(त्य᳘) अ᳘थ प्रत्यवरोहा᳘ञ्जुहोति॥  
(त्ये) एतद्वा᳘ ऽएत᳘दिमाँ᳘ल्लोका᳘नित᳘ ऽऊर्ध्वो᳘ रोहति स स प᳘राङिव रो᳘ह ऽइय᳘मु वै᳘ प्रतिष्ठा ते᳘ देवा᳘ ऽइमां᳘ प्रतिष्ठा᳘मभिप्रत्या᳘यंस्त᳘थै᳘वैतद्य᳘जमाव ऽइमां᳘ प्रतिष्ठा᳘मभिप्रत्यै᳘ति॥  
## ३३
य᳘द्वेव᳘ प्रत्यवरो᳘हति॥  
(त्ये) एतद्वा᳘ ऽएनानेत᳘त्प्रीण᳘न्नन्व᳘वैति त᳘त ऽए᳘वैत᳘दात्मा᳘नमपो᳘द्धरते जीवा᳘त्वै त᳘थो हाने᳘नात्म᳘ना स᳘र्व्वमा᳘युरेति॥  
## ३४
य᳘द्वेव᳘ प्रत्यवरो᳘हति॥  
(त्ये) एतद्वा᳘ ऽएत᳘देता᳘न्रुद्रा᳘नित᳘ ऽऊर्ध्वा᳘न्प्रीणाति तान्पु᳘नरमु᳘तो ऽर्व्वा᳘चः॥  
## ३५
(चो) न᳘मो ऽस्तु रुद्रे᳘भ्यो ये᳘ दिवी᳘ति॥  
त᳘द्ये ऽमु᳘ष्मिँल्लोके᳘ रुद्रास्ते᳘भ्य ऽएतन्न᳘मस्करोति ये᳘षां व्वर्षमि᳘षव ऽइ᳘ति व्वर्ष᳘ᳫँ᳘ ह ते᳘षामि᳘षवो व्वर्षे᳘ण ह ते᳘ हिᳫँ᳭सन्ति यं जि᳘हिᳫँ᳭सिषन्ति॥  
## ३६
न᳘मो ऽस्तु रुद्रे᳘भ्यो᳘ ये ऽन्त᳘रिक्ष ऽइ᳘ति॥  
त᳘द्ये ऽन्तरिक्षलोके᳘ रुद्रास्ते᳘भ्य ऽएतन्न᳘मस्करोति ये᳘षां व्वा᳘त ऽइ᳘षव ऽइ᳘ति व्वा᳘तो ह ते᳘षामि᳘षवो व्वा᳘तेन ह ते᳘ हिᳫँ᳭सन्ति यं जि᳘हिᳫँ᳭सिषन्ति॥  
## ३७
न᳘मो ऽस्तु रुद्रे᳘भ्यो ये᳘ पृथिव्यामि᳘ति॥  
त᳘द्ये ऽस्मिँ᳘ल्लोके᳘ रुद्रास्ते᳘भ्य ऽएतन्न᳘मस्करोति ये᳘षाम᳘न्नमि᳘षव ऽइत्य᳘न्नᳫँ᳭ ह ते᳘षामि᳘षवो᳘ ऽन्नेन ह ते᳘ हिᳫँ᳭सन्ति यं जि᳘हिᳫँ᳭सिषन्ति॥  
## ३८
ते᳘भ्यो द᳘श प्रा᳘चीः॥  
(र्द᳘) द᳘श दक्षिणा [[???]] द᳘श प्रती᳘चीर्दशो᳘दीचीर्द᳘शोर्ध्वा ऽइ᳘ति द᳘शदशे᳘ति द᳘शाक्षरा व्विरा᳘ड्विरा᳘डग्निर्द᳘श दि᳘शो दि᳘शो ऽग्निर्द᳘श प्राणाः᳘ प्राणा᳘ ऽअग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनानेतद᳘न्नेन प्रीणाति॥  
## ३९
यद्वेवा᳘ह द᳘श दशे᳘ति॥  
द᳘श वा᳘ ऽअञ्जले᳘रङ्गु᳘लयो दिशि᳘ दिश्ये᳘वैभ्य ऽएत᳘दञ्जलिं᳘ करोति त᳘स्मादु हैत᳘द्भी᳘तो ऽञ्जलिं᳘ करोति ते᳘भ्यो न᳘मो ऽअस्त्वि᳘ति ते᳘भ्य ऽएव न᳘मस्करोति ते᳘ नो मृडयन्त्वि᳘ति त᳘ ऽए᳘वास्मै मृडयन्ति ते यं᳘ द्विष्मो य᳘श्च नो द्वे᳘ष्टि त᳘मेषां ज᳘म्भे दध्म ऽइ᳘ति य᳘मेव द्वे᳘ष्टि य᳘श्चैनं द्वे᳘ष्टि त᳘मेषां ज᳘म्भे दधत्यमु᳘मेषां ज᳘म्भे दधामी᳘ति ह ब्रूयाद्यं᳘ द्विष्यात्ततो᳘ ऽह त᳘स्मिन्न पु᳘नरस्त्य᳘पि तन्ना᳘द्रियेत स्वयंनिर्दिष्टो᳘ ह्येव स य᳘मेवं विद्वे᳘ष्टि॥  
## ४०
त्रिष्कृ᳘त्वः प्रत्य᳘वरोहति॥  
त्रिवृ᳘दग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनानेतद᳘न्नेन प्रीणाति स्वाहाकारेणा᳘न्नं वै᳘ स्वाहाकारो᳘ ऽन्ने᳘नैवैनानेत᳘त्प्रीणाति [[???]] त्रि᳘रित᳘ ऽऊर्ध्वो᳘ रोहति त᳘त्षट् तस्योक्तो [[???]] ब᳘न्धुः॥  
## ४१
(र्य᳘) य᳘द्वेव᳘ त्रिष्कृ᳘त्वः प्रत्यवरो᳘हति॥  
त्रिर्हि कृ᳘त्व ऽऊर्ध्वो रो᳘हति तद्या᳘वत्कृ᳘त्व ऽऊर्ध्वो रो᳘हति ता᳘वत्कृ᳘त्वः प्रत्य᳘वरोहति॥  
## ४२
(त्य᳘) अ᳘थ त᳘दर्कपर्णं चा᳘त्वाले प्रा᳘स्यति॥  
(त्ये) एतद्वा᳘ ऽएनेनैतद्रौ᳘द्रं क᳘र्म करोति त᳘देतद᳘शान्तं त᳘देत᳘त्तिरः᳘ करोति ने᳘दिदम᳘शान्तं क᳘श्चिदभिति᳘ष्ठात्तन्ने᳘द्धिन᳘सदि᳘ति त᳘स्माच्चा᳘त्वाले य᳘द्वेव चा᳘त्वाले ऽग्नि᳘रेष यच्चा᳘त्वालस्त᳘थो हैनदे᳘षो ऽग्निः सं᳘दहत्यथा᳘तः सम्प᳘देव् [[???]]॥  
## ४३
त᳘दाहुः॥  
कथ᳘मस्यैत᳘च्छतरु᳘द्रि᳘यᳫँ᳭ संव्वत्सर᳘मग्नि᳘माप्नो᳘ति कथ᳘ᳫँ᳘ संव्वत्सरे᳘णाग्नि᳘ना स᳘म्पद्यत ऽइ᳘ति षष्टि᳘श्च ह वै त्री᳘णि च शता᳘न्येतच्छत᳘रुद्रि᳘यम᳘थ [[???]] त्रिᳫँ᳭शद᳘थ प᳘ञ्चत्रिᳫँ᳭शत्त᳘तो या᳘नि षष्टि᳘श्च त्री᳘णि च शता᳘नि ता᳘वन्ति संव्वत्सरस्या᳘हानि त᳘त्संव्वत्सरस्या᳘हान्याप्नोत्य᳘थ या᳘नि त्रिᳫँ᳭श᳘त्त्रिᳫँ᳭शन्मा᳘सस्य रा᳘त्रयस्तन्मा᳘सस्य रा᳘त्रीराप्नोति त᳘दुभ᳘यानि संव्वत्सर᳘स्याहोरात्रा᳘ण्याप्नोत्य᳘थ या᳘नि प᳘ञ्चत्रिᳫँ᳭शत्स᳘ त्रयोदशो मा᳘सः स᳘ ऽआत्मा᳘ त्रिᳫँ᳭श᳘दात्मा᳘ प्रतिष्ठा द्वे᳘ प्राणा द्वे शि᳘र ऽएव᳘ पञ्चत्रिᳫँ᳭श᳘मेता᳘वान्वै᳘ संव्वत्सर᳘ ऽएवमु᳘ हास्यैत᳘च्छतरुद्रि᳘यᳫँ᳭ संव्वत्सर᳘मग्नि᳘माप्नो᳘त्येव᳘ᳫँ᳘ संव्वत्सरे᳘णाग्नि᳘ना स᳘म्पद्यत ऽएता᳘वत्स ऽउ वै᳘ शाण्डि᳘ले ऽग्नौ᳘ मध्यतो य᳘जुष्मत्य ऽइ᳘ष्टका ऽउ᳘पधीयन्ते ऽग्न᳘यो हैते पृ᳘थग्य᳘देता ऽइ᳘ष्टका ऽएव᳘मु हास्यै᳘ते ऽग्न᳘यः पृ᳘थक्छतरुद्रि᳘येणाभि᳘हुता भवन्ति॥  
## ४४
त᳘दाहुः॥  
कथ᳘मस्यैत᳘च्छतरुद्रि᳘यं मह᳘दुक्थ᳘माप्नो᳘ति कथं᳘ मह᳘तोक्थे᳘न स᳘म्पद्यत ऽइ᳘ति या᳘न्यमू᳘नि प᳘ञ्चविᳫँ᳭शतिर्य᳘जूᳫँ᳭ष्यभि᳘तो ऽशीतीः स᳘ पञ्चविᳫँ᳭श᳘ ऽआत्मा य᳘त्र वा᳘ ऽआत्मा त᳘देव शि᳘रस्त᳘त्पक्षपुच्छान्य᳘थ या᳘ अशीत᳘यः᳘ [[???]] सै᳘वाशीतीनामा᳘प्तिरशीति᳘भिर्हि᳘ मह᳘दुक्थ᳘माख्यायते᳘ ऽथ य᳘दूर्ध्व᳘मशीति᳘भ्यो य᳘दे᳘वादो᳘ महत᳘ ऽउक्थ᳘स्योर्ध्व᳘मशीति᳘भ्य ऽएत᳘दस्य त᳘देव᳘मु हास्यैत᳘च्छतरुद्रि᳘यं मह᳘दुक्थ᳘माप्नो᳘त्येवं᳘ मह᳘तोक्थे᳘न स᳘म्पद्यते॥  
