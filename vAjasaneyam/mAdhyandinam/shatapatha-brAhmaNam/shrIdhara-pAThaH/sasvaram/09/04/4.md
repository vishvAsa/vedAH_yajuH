+++
title = "४"

+++
## ०१
अ᳘थ प्रातः᳘ प्रातरनुवाक᳘मुपाकरिष्य᳘न्॥  
(न्न) अग्निं᳘ युनक्ति युक्ते᳘न स᳘मश्नवा ऽइ᳘ति ते᳘न युक्ते᳘न स᳘र्व्वान्का᳘मान्त्स᳘मश्नुते तं वै᳘ पुर᳘स्तात्स᳘र्व्वस्य क᳘र्मणो युनक्ति तद्यत्किंचा᳘त ऽऊर्ध्वं᳘ क्रिय᳘ते युक्ते तत्स᳘र्व्वᳫँ᳭ समा᳘धीयते॥  
## ०२
परिधि᳘षु युनक्ति॥  
(क्त्य) अग्न᳘य ऽएते य᳘त्परिध᳘यो ऽग्नि᳘भिरेव त᳘दग्निं᳘ युनक्ति॥  
## ०३
स᳘ मध्यमं᳘ परिधि᳘मुपस्पृ᳘श्य॥  
(श्यै) एतद्य᳘जुर्जपत्यग्निं᳘ युनज्मि श᳘वसा घृतेने᳘ति ब᳘लं वै श᳘वो ऽग्निं᳘ युनज्मि ब᳘लेन च घृते᳘न चे᳘त्येत᳘द्दिव्य᳘ᳫँ᳘ सुपर्णं व्व᳘यसा बृह᳘न्तमि᳘ति दिव्यो वा᳘ ऽएष᳘ सुपर्णो व्व᳘यसा बृह᳘न्धूमे᳘न ते᳘न व्वयं᳘ गमेम ब्रध्न᳘स्य व्विष्ट᳘प᳘ᳫँ᳘ स्वर्गं᳘ लोकᳫँ᳭ रो᳘हन्तो᳘ ऽधि ना᳘कमुत्तममि᳘त्येत᳘त्॥  
## ०४
(द᳘) अ᳘थ द᳘क्षिणे॥  
(ण ऽ) इमौ᳘ ते पक्षा᳘वज᳘रौ पतत्रि᳘णौ या᳘भ्याᳫँ᳭ र᳘क्षाᳫँ᳭स्यपह᳘ᳫँ᳘स्यग्ने॥ ता᳘भ्यां पतेम सुकृ᳘तामु लोकं य᳘त्र ऽऋ᳘षयो जग्मुः [[???]] प्रथमजाः᳘ पुराणा ऽइ᳘त्यमू᳘नेतदृ᳘षीनाह॥  
## ०५
(हा) अथो᳘त्तरे॥  
(र) इ᳘न्दुर्द᳘क्षः श्येन᳘ ऽऋता᳘वा हि᳘रण्यपक्षः शकुनो᳘ भुरण्युरि᳘त्यमृ᳘तं वै हि᳘रण्यममृ᳘तपक्षः शकुनो᳘ भर्ते᳘त्येत᳘न्महा᳘न्त्सध᳘स्थे ध्रुव ऽआनि᳘षत्तो न᳘मस्ते ऽअस्तु मा᳘ मा हिᳫँ᳭सीरि᳘त्यात्म᳘नः परिदां᳘ व्वदते॥  
## ०६
तद्य᳘न्मध्यमं य᳘जुः॥  
स᳘ ऽआत्मा᳘ ऽथ ये᳘ ऽअभितस्तौ᳘ [[???]] पक्षौ त᳘स्मात्ते᳘ पक्ष᳘वती भवतः पक्षौ हि तौ᳘॥  
## ०७
त्रिभि᳘र्युनक्ति॥  
त्रिवृ᳘दग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेत᳘द्युनक्ति॥  
## ०८
(क्त्य᳘) अ᳘थ रा᳘जानमभिषु᳘त्याग्नौ᳘ जुहोति॥  
(त्ये) एष वै स᳘ सव᳘ ऽएतद्वै त᳘त्सूयते य᳘मस्मै त᳘मेता᳘ देव᳘ताः सव᳘मनुम᳘न्यन्ते या᳘भिर᳘नुमतः सूय᳘ते य᳘स्मै वै रा᳘जानो राज्य᳘मनुम᳘न्यन्ते स रा᳘जा भवति न स य᳘स्मै न तद्य᳘दग्नौ᳘ जुहो᳘ति त᳘दग्नि᳘मभि᳘षिञ्चति᳘ सो ऽस्यैष दै᳘व ऽआत्मा सो᳘माभिषिक्तो भवत्यमृ᳘ताभिषिक्तो᳘ ऽथ भक्षयति त᳘दात्मा᳘नमभि᳘षिञ्चति᳘ सो ऽस्याय᳘मात्मा सो᳘माभिषिक्तो भवत्यमृ᳘ताभिषिक्तः॥  
## ०९
(क्तो ऽग्नौ᳘) अग्नौ᳘ हुत्वा᳘ ऽथ भक्षयति॥  
दै᳘वो वा᳘ ऽअस्यैष᳘ ऽआत्मा᳘ मानु᳘षो ऽयं᳘ देवा᳘ ऽउ वा ऽअग्रे᳘ ऽथ मनु᳘ष्यास्त᳘स्मादग्नौ᳘ हुत्वा᳘ ऽथ भक्षयति᳘॥  
## १०
(त्य᳘) अ᳘थैनं व्वि᳘मुञ्चति॥  
(त्या) आप्त्वा तं का᳘मं य᳘स्मै का᳘मायैनं युङ्क्ते᳘ यज्ञायज्ञि᳘यᳫँ᳭ स्तोत्र᳘मुपाकरिष्य᳘न्त्स्वर्गो वै᳘ लोको᳘ यज्ञायज्ञि᳘यमेत᳘स्य वै ग᳘त्या ऽएनं युङ्क्ते त᳘दाप्त्वा तं का᳘मं य᳘स्मै का᳘मायैनं युङ्क्ते [[???]]॥  
## ११
तं वै᳘ पुर᳘स्तात्स्तोत्र᳘स्य व्वि᳘मुञ्चति॥  
स य᳘दुप᳘रिष्टात्स्तोत्र᳘स्य व्विमुञ्चेत्प᳘राङ् हैत᳘ᳫँ᳘ स्वर्गं᳘ लोक᳘मतिप्र᳘णश्येद᳘थ य᳘त्पुर᳘स्तात्स्तोत्र᳘स्य व्विमुञ्चति [[???]] त᳘त्सम्प्रति᳘ स्वर्गं᳘ लोक᳘माप्त्वा व्वि᳘मुञ्चति॥  
## १२
परिधि᳘षु व्वि᳘मुञ्चति॥  
परिधि᳘षु᳘ ह्येनं युन᳘क्ति य᳘त्र वाव यो᳘ग्यं युञ्ज᳘न्ति त᳘देव तद्वि᳘मुञ्चन्ति॥  
## १३
स᳘ संध्यो᳘रुपस्पृ᳘श्य॥  
(श्यै) एते य᳘जुषी जपति त᳘था द्वे य᳘जुषी त्री᳘न्परिधी᳘ननुवि᳘भवतो दिवो᳘ मू᳘र्धा ऽसि पृथिव्या ना᳘भिरि᳘ति द᳘क्षिणे व्वि᳘श्वस्य मूर्धन्न᳘धि तिष्ठसि श्रित ऽइत्यु᳘त्तरे मूर्ध᳘वतीभ्यां मूर्धा᳘ ह्यस्यै᳘षो ऽप्सुम᳘तीभ्यामग्ने᳘रेत᳘द्वैश्वानर᳘स्य [[???]] स्तोत्रं य᳘द्यज्ञायज्ञि᳘यᳫँ᳭ शा᳘न्तिर्वा ऽआ᳘पस्त᳘स्मादप्सुम᳘तीभ्याम्॥  
## १४
द्वा᳘भ्यां व्वि᳘मुञ्चति॥  
द्विपाद्य᳘जमानो य᳘जमानो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतद्वि᳘मुञ्चति त्रिभि᳘र्युनक्ति तत्प᳘ञ्च प᳘ञ्चचितिको ऽग्निः प᳘ञ्च ऽर्त᳘वः संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वत्त᳘द्भवति॥  
## १५
तᳫँ᳭ है᳘के॥  
प्रायणी᳘य ऽए᳘वातिरात्रे᳘ युञ्ज᳘न्त्युदयनी᳘ये व्वि᳘मुञ्चन्ति सᳫँ᳭स्थारूपं वा᳘ ऽएतद्य᳘द्विमो᳘चनं किं᳘ पुरा᳘ सᳫँ᳭स्था᳘यै सᳫँ᳭स्थारूपं᳘ कुर्यामे᳘ति न त᳘था कुर्याद᳘हरहरहर्व्वा᳘ ऽएष᳘ यज्ञ᳘स्तायते᳘ ऽहरहः सं᳘तिष्ठते᳘ ऽहरहरेनᳫँ᳭ स्वर्ग᳘स्य लोक᳘स्य ग᳘त्यै युङ्क्ते᳘ ऽहरहरेनेन स्वर्गं᳘ लोकं᳘ गच्छति त᳘स्माद᳘हरहरेव᳘ युञ्ज्याद᳘हरहर्व्वि᳘मुञ्चेत्॥  
## १६
(द᳘) अ᳘थो य᳘था प्रायणी᳘ये ऽतिरात्रे᳘॥  
सामिधेनी᳘रनू᳘च्य ब्रूया᳘दुदयनी᳘य ऽएवा᳘तो ऽनुवक्ता ऽस्मी᳘ति तादृक्त᳘त्तस्माद᳘हरहरेव᳘ [[???]] युञ्ज्याद᳘हरहर्व्वि᳘मुञ्चेत्॥  
## १७
(त्त᳘) त᳘द्धैतच्छा᳘ण्डिल्यः॥  
कङ्कती᳘येभ्यो ऽहरहः कर्म᳘ प्रदि᳘श्य प्र᳘वव्राजा᳘हरहरेव᳘ वो युन᳘जान᳘हरहर्व्वि᳘मुञ्चानि᳘ति त᳘स्माद᳘हरहरेव᳘ युञ्ज्याद᳘हरहर्व्वि᳘मुञ्चेत्॥  
