+++
title = "३"

+++
## ०१
अ᳘थ प्रत्ये᳘त्य धि᳘ष्ण्यानां काले धि᳘ष्ण्यान्नि᳘वपति॥  
(त्य) अग्न᳘य ऽएते यद्धि᳘ष्ण्या ऽअग्नी᳘ने᳘वैत᳘च्चिनोति ता᳘ ऽएता व्वि᳘शः क्षत्र᳘मय᳘मग्नि᳘श्चितः᳘ क्षत्रं᳘ च तद्वि᳘शं च करोत्यमुं पू᳘र्व्वं चिनोत्य᳘थेमा᳘न्क्षत्रं त᳘त्कृत्वा व्वि᳘शं करोति॥  
## ०२
(त्ये᳘) ए᳘क ऽएष᳘ भवति॥  
(त्ये) एकस्थं त᳘त्क्षत्र᳘मेकस्थाᳫँ᳭ श्रि᳘यं करोति बह᳘व ऽइ᳘तरे व्विशि त᳘द्भूमा᳘नं दधाति॥  
## ०३
प᳘ञ्चचितिक ऽएष भ᳘वति॥  
(त्ये᳘) ए᳘कचितिका ऽइ᳘तरे क्षत्रं त᳘द्वी᳘र्य्येणात्या᳘दधाति क्षत्रं᳘ व्विशो᳘ व्वी᳘र्यवत्तरं [[???]] करोत्यूर्ध्व᳘मेतं᳘ चिनोति क्षत्रं त᳘दूर्ध्वं चि᳘तिभिश्चिनोति तिर᳘श्च ऽइ᳘तरान्क्षत्रा᳘य तद्वि᳘शमध᳘स्तादुपनिषादि᳘नीं करोति॥  
## ०४
(त्यु) उभा᳘भ्यां य᳘जुष्मत्या च लोकम्पृण᳘या चैतं᳘ चिनो᳘ति॥  
लोकम्पृण᳘यै᳘वेमा᳘न्क्षत्र᳘मेव त᳘द्वी᳘र्येणात्या᳘दधाति क्षत्रं᳘ व्विशो᳘ व्वी᳘र्यवत्तरं [[???]] करोति व्वि᳘शं क्षत्रा᳘दवीर्य᳘तराम्॥  
## ०५
(ᳫँ᳭) स य᳘दिमाँ᳘ल्लोकम्पृण᳘यैव᳘ चिनो᳘ति॥ 
क्षत्रं वै᳘ लोकम्पृणा᳘ क्षत्रं त᳘द्वि᳘श्यत्ता᳘रं [[???]] दधात्युभयांश्चिनोत्यध्वर᳘स्य चाग्ने᳘श्चाध्वर᳘स्य पू᳘र्व्वान᳘थाग्नेस्त᳘स्योक्तो ब᳘न्धुर्यं᳘ यमे᳘वाध्वरधिष्ण्यं᳘ निव᳘पति तं᳘ तं चिनोत्याग्नीध्री᳘यं प्रथमं᳘ चिनोति तᳫँ᳭ हि᳘ प्रथमं᳘ निव᳘पति दक्षिणत ऽउ᳘दङ्ङा᳘सीनस्त᳘स्योक्तो ब᳘न्धुः॥  
## ०६
(स्त᳘) त᳘स्मिन्नष्टावि᳘ष्टका ऽउ᳘पदधाति॥  
(त्य) अष्टा᳘क्षरा गायत्री᳘ गाय᳘त्रो ऽग्निर्या᳘वानग्निर्या᳘वत्यस्य मा᳘त्रा ता᳘वन्तमे᳘वैनमेत᳘च्चिनोति ता᳘साम᳘श्मा पृ᳘श्निर्नवमो [[???]] न᳘व वै᳘ प्राणाः᳘ सप्त᳘ शीर्षन्न᳘वाञ्चौ द्वौ ता᳘ने᳘वास्मिन्नेत᳘द्दधाति य᳘श्चि᳘ते ऽग्नि᳘र्निधीय᳘ते स᳘ दशमो द᳘श वै᳘ प्राणा म᳘ध्यमा᳘ग्नीध्रं मध्यतस्त᳘त्प्राणा᳘न्दधाति म᳘ध्ये ह वा᳘ ऽएत᳘त्प्राणाः स᳘न्त ऽइ᳘ति चे᳘ति चात्मा᳘नमनुव्यु᳘च्चरन्ति॥  
## ०७
(न्त्ये᳘) ए᳘कविᳫँ᳭शतिᳫँ᳭ होत्री᳘य ऽउ᳘पदधाति॥  
(त्ये᳘) ए᳘कविᳫँ᳭शतिर्वेव᳘ परिश्रि᳘तस्त᳘स्योक्तो ब᳘न्धुरे᳘कादश ब्राह्मणाच्छ᳘ᳫँ᳘स्य ऽए᳘कादशाक्षरा [[???]] वै᳘ त्रिष्टुप्त्रै᳘ष्टुभ ऽइ᳘न्द्र ऐन्द्रो᳘ ब्राह्मणाच्छ᳘ᳫँ᳘स्यष्टा᳘वष्टावि᳘तरेषु [[???]] त᳘स्योक्तो ब᳘न्धुः॥  
## ०८
ष᳘ण्मार्जाली᳘ये॥  
षड्वा᳘ ऽऋत᳘वः ऽऋत᳘वः पित᳘रस्त᳘ᳫँ᳭ हैत᳘मृत᳘वः पित᳘रो दक्षिणतः प᳘र्यूहिरे स᳘ ऽएषामेष᳘ दक्षिणतः स वा ऽइ᳘तीम᳘मुपद᳘धाती᳘तीमानि᳘त्यमुं व्वि᳘शं त᳘त्क्षत्र᳘मभिसंमुखां᳘ करोति॥  
## ०९
(त्य᳘) अ᳘थैनान्परिश्रि᳘द्भिः प᳘रिश्रयति॥  
(त्या᳘) आ᳘पो वै᳘ परिश्रि᳘तो ऽद्भि᳘रे᳘वैनांस्तत्प᳘रितनोति स वै प᳘र्येव नि᳘दधाति क्षत्र᳘ᳫँ᳘ हैता᳘ ऽअपां याः᳘ खाते᳘न यन्त्य᳘थ हैता व्वि᳘शो या᳘नीमा᳘नि वृथोदका᳘नि स य᳘दमुं [[???]] खाते᳘न परिश्र᳘यति क्षत्रे त᳘त्क्षत्रं᳘ दधाति क्षत्रं᳘ क्षत्रे᳘ण प᳘रिश्रयत्य᳘थ य᳘दिमान्प᳘र्येव᳘ निद᳘धाति व्विशि तद्वि᳘शं दधाति व्विशा व्वि᳘शं प᳘रिश्रयति ते᳘षां वै या᳘वत्य ऽएव य᳘जुष्मत्यस्ता᳘वत्यः परिश्रि᳘तो या᳘वत्यो᳘ ह्ये᳘वामु᳘ष्य य᳘जुष्मत्यस्ता᳘वत्यः परिश्रि᳘तः क्षत्रा᳘यैव तद्वि᳘शं कृतानुकराम᳘नुवर्त्मानं करोति॥  
## १०
(त्य᳘) अ᳘थैषु पु᳘रीषं नि᳘वपति॥  
त᳘स्योक्तो ब᳘न्धुस्तूष्णीम᳘निरुक्ता हि व्विड᳘थाग्नीषोमी᳘यस्य पशुपुरोडाशम᳘नु दिशाम᳘वेष्टीर्नि᳘र्व्वपति दि᳘श ऽए᳘षो ऽग्निस्ता᳘भ्य ऽएता᳘नि हवी᳘ᳫँ᳘षि नि᳘र्व्वपति त᳘देना हवि᳘षा देव᳘तां करोति य᳘स्यै वै᳘ देव᳘तायै हवि᳘र्गृह्य᳘ते सा᳘ देव᳘ता न सा य᳘स्यै न᳘ गृह्य᳘ते प᳘ञ्च भवन्ति प᳘ञ्च हि दि᳘शः॥  
## ११
(स्त᳘) त᳘दाहुः॥  
(र्द᳘) द᳘शहविषमे᳘वैतामि᳘ष्टिं नि᳘र्व्वपेत्सा स᳘र्व्वस्तोमा स᳘र्व्वपृष्ठा स᳘र्व्वाणि च्छ᳘न्दाᳫँ᳭सि स᳘र्व्वा दि᳘शः स᳘र्व्व ऽऋत᳘वः स᳘र्व्वम्वेत᳘दय᳘मग्निस्त᳘देनᳫँ᳭ हवि᳘षा देव᳘तां करोति य᳘स्यै वै᳘ देव᳘तायै हवि᳘र्गृह्य᳘ते सा᳘ देव᳘ता न सा य᳘स्यै न᳘ गृह्य᳘ते द᳘श भवन्ति द᳘शाक्षरा व्विरा᳘ड्विरा᳘डग्निर्द᳘श दि᳘शो दि᳘शो ऽग्निर्द᳘श प्राणाः᳘ प्राणा᳘ ऽअग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतद᳘न्नेन प्रीणाति॥  
## १२
तत्त्वै᳘ देव᳘स्वामे᳘व [[???]]॥  
(वै) एता᳘नि हवी᳘ᳫँ᳘षि नि᳘र्व्वपेदेता᳘ ह देव᳘ताः सुता᳘ ऽएते᳘न सवे᳘न ये᳘नैत᳘त्सोष्य᳘माणो भ᳘वति ता᳘ ऽए᳘वैत᳘त्प्रीणाति ता᳘ ऽअस्मा ऽइष्टाः᳘ प्रीता᳘ ऽएत᳘ᳫँ᳘ सवम᳘नुमन्यन्ते ता᳘भिर᳘नुमतः सूयते य᳘स्मै वै रा᳘जानो राज्य᳘मनुम᳘न्यन्ते स रा᳘जा भवति न स य᳘स्मै न तद्य᳘देता᳘ देव᳘ताः सुता᳘ ऽएते᳘न सवे᳘न य᳘द्वैनमेता᳘ देव᳘ता ऽएत᳘स्मै सवा᳘य सुव᳘ते त᳘स्मादेता᳘ देव᳘स्वः [[???]]॥  
## १३
(स्ता) ता वै द्वि᳘नाम्न्यो भवन्ति॥  
द्वि᳘नामा वै᳘ सवे᳘न सुतो᳘ भवति य᳘स्मै वै᳘ सवा᳘य सूय᳘ते ये᳘न वा सवे᳘न सूय᳘ते त᳘दस्य द्विती᳘यं ना᳘म॥  
## १४
(मा) अष्टौ᳘ भवन्ति॥  
(न्त्य) अष्टा᳘क्षरा गायत्री᳘ गाय᳘त्रो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतद᳘न्नेन प्रीणाति॥  
## १५
त᳘दाहुः᳘॥  
(र्नै) नैता᳘नि हवी᳘ᳫँ᳘षि नि᳘र्व्वपेन्ने᳘दतिरेच᳘यानी᳘ति ता᳘नि वै नि᳘र्व्वपेदेव का᳘मेभ्यो वा᳘ ऽएता᳘नि हवी᳘ᳫँ᳘षि नि᳘रुप्यन्ते न वै का᳘मानाम᳘तिरिक्तमस्ति यद्वै किं᳘ च पशुपुरोडाशम᳘नु हवि᳘र्निरुप्य᳘ते पशा᳘वेव स᳘ मध्यतो मे᳘धो धीयत ऽउभ᳘यानि नि᳘र्व्वपत्यध्वर᳘स्य चाग्ने᳘श्चाध्वर᳘स्य पू᳘र्व्वम᳘थाग्नेस्त᳘स्योक्तो ब᳘न्धुरुच्चैः᳘ पशुपुरोडाशो भ᳘वत्युपा᳘ᳫँ᳘श्वेतानी᳘ष्टिर्ह्य᳘नुब्रूहि प्रेष्ये᳘ति पशुपुरोडाशस्याहा᳘नुब्रूहि यजे᳘त्येते᳘षामि᳘ष्टिर्हि᳘ समानः᳘ स्विष्टकृ᳘त्समानी᳘डेष्टा᳘ देव᳘ता भवन्त्य᳘समवहितᳫँ᳭ स्विष्टकृते [[???]]॥  
## १६
(ते᳘ ऽथै) अ᳘थैनं पूर्व्वाभिषेके᳘णाभि᳘मृशति॥  
सविता᳘ त्वा सवा᳘नाᳫँ᳭ सुवतामेष᳘ वो ऽमी रा᳘जा सो᳘मो ऽस्मा᳘कं ब्राह्मणा᳘नाᳫँ᳭ राजे᳘ति ब्राह्मणा᳘ने᳘वापो᳘द्धरत्यनाद्या᳘न्करोति॥  
