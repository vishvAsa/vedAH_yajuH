+++
title = "१"

+++
## ०१
उपवसथीये᳘ ऽहन्प्रातरु᳘दित ऽआदित्ये [[???]]॥  
व्वा᳘चं व्वि᳘सृजते व्वा᳘चं व्विसृ᳘ज्य पञ्चगृहीतमा᳘ज्यं गृह्णीते त᳘त्र प᳘ञ्च हिरण्यशकलान्प्रा᳘स्यत्य᳘थैत᳘त्त्रय᳘ᳫँ᳘ समा᳘सिक्तं भवति द᳘धि म᳘धु घृतं᳘ पात्र्यां᳘ वा स्थाल्यां᳘ वोरुबिल्यां त᳘दुप᳘रिष्टाद्दर्भमुष्टिं नि᳘दधाति॥  
## ०२
(त्य᳘) अ᳘थाग्निमा᳘रोहति॥  
न᳘मस्ते ह᳘रसे शोचि᳘षे न᳘मस्ते ऽअस्त्वर्चि᳘ष ऽइत्य᳘त्रैष स᳘र्व्वो ऽग्निः सं᳘स्कृतः स᳘ ऽए᳘षो ऽत्र त᳘स्मा ऽअ᳘लं य᳘द्धिᳫँ᳭स्याद्यं जि᳘हिᳫँ᳭सिषेद्य᳘मु वा᳘ ऽएष᳘ हिन᳘स्ति ह᳘रसा वैनᳫँ᳭ शोचि᳘षा वा ऽर्चि᳘षा वा हिन᳘स्ति त᳘थो हैनमेष᳘ ऽएतैर्न᳘ हिनस्त्यन्यां᳘स्ते ऽअस्म᳘त्तपन्तु हेत᳘यः पावको᳘ ऽअस्म᳘भ्यᳫँ᳭ शिवो᳘ भवे᳘ति य᳘थैव य᳘जुस्त᳘था ब᳘न्धुः॥  
## ०३
(रा) आरु᳘ह्याग्नि᳘ᳫँ᳘ स्वयमातृण्णां व्या᳘घारयति॥  
(त्या᳘) आ᳘ज्येन पञ्चगृहीते᳘न त᳘स्योक्तो ब᳘न्धुः॥  
## ०४
स्वयमातृण्णां व्या᳘घारयति॥  
प्राणः᳘ स्वयमातृण्णा᳘ प्राणे तद᳘न्नं दधाति॥  
## ०५
य᳘द्वेव᳘ स्वयमातृण्णां व्याघार᳘यति॥  
(त्यु) उत्तरवेदि᳘र्है᳘षा ऽग्नेर᳘थ या᳘ममूं पू᳘र्व्वां व्याघार᳘यत्यध्वर᳘स्य सा᳘ ऽथ है᳘षा ऽग्नेस्ता᳘मेतद्व्या᳘घारयति॥  
## ०६
प᳘श्यंस्त᳘त्र हि᳘रण्यं व्या᳘घारयति॥  
प्रत्य᳘क्षं वै तद्यत्प᳘श्यति प्रत्य᳘क्ष᳘ᳫँ᳘ सोत्तरवेदिः प्रा᳘स्ता ऽए᳘वेह᳘ भवन्ति परो᳘ ऽक्षं वै तद्यत्प्रा᳘स्ताः परो᳘ ऽक्षमिय᳘मुत्तरवेदिः᳘॥  
## ०७
स्वाहाकारे᳘ण तां व्या᳘घारयति॥  
प्रत्य᳘क्षं वै तद्य᳘त्स्वाहाकारः᳘ प्रत्य᳘क्ष᳘ᳫँ᳘ सोत्तरवेदि᳘र्व्वेट्कारे᳘णेमां᳘ परो᳘ ऽक्षं वै तद्य᳘द्वेट्कारः᳘ परो᳘ ऽक्षमिय᳘मुत्तरवेदिरा᳘ज्येना᳘ज्येन᳘ ह्युत्तरवेदिं᳘ व्याघार᳘यन्ति पञ्चगृहीते᳘न पञ्चगृहीते᳘न᳘ ह्युत्तरवेदिं᳘ व्याघार᳘यन्ति व्यतिहा᳘रं व्यतिहा᳘र᳘ᳫँ᳘ ह्युत्तरवेदिं᳘ व्याघार᳘यन्ति॥  
## ०८
नृष᳘दे व्वेडि᳘ति॥  
प्राणो वै᳘ नृष᳘न्मनु᳘ष्या न᳘रस्त᳘द्यो ऽयं᳘ मनु᳘ष्येषु प्रा᳘णो ऽग्निस्त᳘मेत᳘त्प्रीणात्यप्सुष᳘दे व्वेडि᳘ति᳘ यो ऽप्स्वग्निस्त᳘मेत᳘त्प्रीणाति बहिर्ष᳘दे व्वेडि᳘ति य ऽओ᳘षधिष्वग्निस्त᳘मेत᳘त्प्रीणाति व्वनस᳘दे व्वेडि᳘ति यो व्व᳘नस्प᳘तिष्वग्निस्त᳘मेत᳘त्प्रीणाति स्वर्व्वि᳘दे व्वेडि᳘त्यय᳘मग्निः᳘ स्वर्व्वि᳘दिम᳘मे᳘वैत᳘दग्निं᳘ प्रीणाति॥  
## ०९
य᳘द्वेवा᳘ह॥  
नृष᳘दे व्वे᳘डप्सुष᳘दे व्वेडि᳘त्य᳘स्यै᳘वैता᳘न्यग्नेर्ना᳘मानि ता᳘न्येत᳘त्प्रीणाति ता᳘नि हवि᳘षा देव᳘तां करोति य᳘स्यै वै᳘ देव᳘तायै हवि᳘र्गृह्य᳘ते सा᳘ देव᳘ता न सा य᳘स्यै न᳘ गृह्यते᳘ ऽथो ऽएता᳘ने᳘वैत᳘दग्नी᳘नस्मि᳘न्नग्नौ᳘ [[???]] नामग्रा᳘हं दधाति॥  
## १०
प᳘ञ्चैता ऽआ᳘हुतीर्जुहोति॥  
प᳘ञ्चचितिको ऽग्निः प᳘ञ्च ऽर्त᳘व संव्वत्सरः᳘ संव्वत्स᳘रो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतद᳘न्नेन प्राणाति॥  
## ११
(त्य᳘) अ᳘थैनᳫँ᳭ स᳘मुक्षति॥  
दध्ना म᳘धुना घृते᳘न जा᳘यत ऽएष᳘ ऽएतद्य᳘च्चीय᳘ते स᳘ ऽएष स᳘र्व्वस्मा ऽअ᳘न्नाय जायते स᳘र्व्वम्वेतद᳘न्नं यद्द᳘धि म᳘धु घृतᳫँ᳭ स᳘र्व्वेणै᳘वैनमेतद᳘न्नेन प्रीणाति सर्व्व᳘तः स᳘मुक्षति सर्व्व᳘त ऽए᳘वैनमेतत्स᳘र्व्वेणा᳘न्नेन प्रीणाति॥  
## १२
य᳘द्वे᳘वैनᳫँ᳭ समुक्षति [[???]]॥  
अ᳘त्रैष स᳘र्व्वो ऽग्निः सं᳘स्कृतस्त᳘स्मिन्देवा᳘ ऽएत᳘द्रूप᳘मुत्तम᳘मदधुस्त᳘थै᳘वास्मिन्नय᳘मेत᳘द्रूप᳘मुत्तमं᳘ दधात्य᳘न्नं वै᳘ रूप᳘मेत᳘दु परमम᳘न्नं यद्दधि म᳘धु घृतं तद्य᳘देव᳘ परम᳘ᳫँ᳘ रूपं त᳘दस्मिन्नेत᳘दुत्तमं᳘ दधाति सर्व्व᳘तः स᳘मुक्षत्य᳘पि बा᳘ह्येन परिश्रि᳘तः सर्व्व᳘त ऽए᳘वास्मिन्नेत᳘द्रूप᳘मुत्तमं᳘ दधाति दर्भैस्ते हि᳘ शुद्धा मे᳘ध्या ऽअ᳘ग्रैर᳘ग्रᳫँ᳭ हि᳘ देवा᳘नाम्॥  
## १३
य᳘द्वे᳘वैनᳫँ᳭ समुक्ष᳘ति॥  
(त्ये) एतद्वै य᳘त्रैतं᳘ प्राणा ऽऋ᳘षयो᳘ ऽग्रे ऽग्नि᳘ᳫँ᳘ सम᳘स्कुर्वंस्त᳘दस्मिन्न᳘दो ऽमुं᳘ पुर᳘स्ताद्भाग᳘मकुर्व्वतादः᳘ सजूरब्दी᳘यम᳘थास्मिन्नेतᳫँ᳭ सं᳘चित ऽउप᳘रिष्टाद्भाग᳘मकुर्व्वत तद्य᳘त्समुक्ष᳘ति य᳘ ऽए᳘वास्मिंस्ते᳘ प्राणा ऽऋ᳘षयः सं᳘चित ऽउप᳘रिष्टाद्भागम᳘कुर्व्वत ता᳘ने᳘वैत᳘त्प्रीणाति दध्ना म᳘धुना घृते᳘न त᳘स्योक्तो ब᳘न्धुः॥  
## १४
(र्ये᳘) ये᳘ देवा᳘ देवा᳘नाम्॥  
यज्ञि᳘या यज्ञि᳘यानामि᳘ति देवा᳘ ह्येते᳘ देवा᳘नां यज्ञि᳘या ऽउ यज्ञि᳘यानाᳫँ᳭ संव्वत्सरी᳘णमु᳘प भागमा᳘सत ऽइ᳘ति संव्वत्सरी᳘ण᳘ᳫँ᳘ ह्येत᳘ ऽएतं᳘ भाग᳘मुपा᳘सते ऽहुता᳘दो हवि᳘षो यज्ञे᳘ ऽअस्मिन्नि᳘त्यहुता᳘दो हि᳘ प्राणाः᳘ स्वयं᳘ पिबन्तु म᳘धुनो घृतस्ये᳘ति स्वय᳘मस्य᳘ पिबन्तु म᳘धुनश्च घृत᳘स्य चे᳘त्येतत् [[???]]॥  
## १५
(द्ये᳘) ये᳘ देवा᳘ देवेषु [[???]]॥  
(ष्व᳘) अ᳘धिदेवत्वमा᳘यन्नि᳘ति देवा᳘ ह्येते᳘ देवेष्व᳘धिदेवत्वमा᳘यन्ये ब्र᳘ह्मणः पुर ऽएता᳘रो ऽअस्ये᳘त्यय᳘मग्निर्ब्र᳘ह्म त᳘स्यैते᳘ पुर ऽएता᳘रो ये᳘भ्यो न᳘ ऽऋते प᳘वते धा᳘म किं᳘चने᳘ति न हि᳘ प्राणे᳘भ्य ऽऋते प᳘वते धा᳘म किं᳘चन न ते᳘ दिवो न᳘ पृथिव्या ऽअ᳘धि स्नुष्वि᳘ति᳘ नैव ते᳘ दिवि न᳘ पृथिव्यां य᳘देव᳘ प्राणभृत्त᳘स्मिंस्त ऽइ᳘त्येतत् [[???]]॥  
## १६
(द्द्वा᳘) द्वा᳘भ्याᳫँ᳭ स᳘मुक्षति॥  
द्विपाद्य᳘जमानो य᳘जमानो ऽग्निर्या᳘वानग्निर्या᳘वत्यस्य मा᳘त्रा ता᳘वतै᳘वैनमेतत्स᳘मुक्षति॥  
## १७
(त्य᳘) अ᳘थ प्रत्य᳘वरोहति॥  
प्राणदा᳘ ऽअपानदा᳘ ऽइ᳘ति स᳘र्व्वे हैते᳘ प्राणा᳘ यो ऽय᳘मग्नि᳘श्चितः स य᳘देताम᳘त्रात्म᳘नः परिदां न व्व᳘देता᳘त्र है᳘वास्यैष᳘ प्राणा᳘न्वृञ्जीता᳘थ य᳘देताम᳘त्रात्म᳘नः परिदां व्व᳘दते त᳘थो हास्यैष᳘ प्राणान्न᳘ व्वृङ्क्ते प्राणदा᳘ ऽअपानदा᳘ व्व्यानदा᳘ व्वर्चोदा᳘ व्वरिवोदा ऽइ᳘त्येतद्दा᳘ मे ऽसी᳘त्ये᳘वैत᳘दाहान्यां᳘स्ते ऽअस्म᳘त्तपन्तु हेत᳘यः पावको᳘ ऽअस्म᳘भ्यᳫँ᳭ शिवो᳘ भवे᳘ति य᳘थैव य᳘जुस्त᳘था ब᳘न्धुः॥  
## १८
प्रत्ये᳘त्य प्रवर्ग्योपस᳘द्भ्यां प्र᳘चरति॥  
प्रवर्ग्योपस᳘द्भ्यां प्रचर्या᳘थास्मै व्व्रतं᳘ वा ऽर्धव्व्रतं᳘ वा प्र᳘यच्छत्य᳘थ प्रवर्ग्योपस᳘द्भ्याम᳘थ प्रव᳘र्ग्यमु᳘त्सादयत्याप्त्वा तं का᳘मं य᳘स्मै का᳘मायैनं प्रवृण᳘क्ति॥  
## १९
तं वै᳘ परिष्यन्द ऽउ᳘त्सादयेत्॥  
(त्त) तप्तो वा᳘ ऽएष᳘ शुशुचानो᳘ भवति तं य᳘दस्या᳘मुत्साद᳘येदिमा᳘मस्य शु᳘गृच्छेद्य᳘द᳘प्सूत्साद᳘येद᳘पो ऽस्य शु᳘गृच्छेद᳘थ य᳘त्परिष्यन्द᳘ ऽउत्साद᳘यति त᳘थो ह᳘ नै᳘वापो᳘ हिन᳘स्ति᳘ नेमां यद᳘हाप्सु न प्रा᳘स्यति ते᳘नापो न᳘ हिनस्त्य᳘थ य᳘त्समन्तमा᳘पः परिय᳘न्ति शा᳘न्तिर्वा ऽआ᳘पस्ते᳘नो ऽइमां न᳘ हिनस्ति त᳘स्मात्परिष्यन्द ऽउ᳘त्सादयेत्॥  
## २०
(द) अग्नौ᳘ त्वेवो᳘त्सादयेत्॥  
(दि) इमे वै᳘ लोका᳘ ऽए᳘षो ऽग्निरा᳘पः परिश्रि᳘तस्तं य᳘दग्ना᳘ ऽउत्साद᳘यति त᳘दे᳘वैनं परिष्यन्द ऽउ᳘त्सादयति॥  
## २१
य᳘द्वे᳘वाग्ना᳘ ऽउत्साद᳘यति॥  
(ती) इमे वै᳘ लोका᳘ ऽए᳘षो ऽग्नि᳘रग्नि᳘र्व्वायु᳘रादित्यस्त᳘देते᳘ प्रव᳘र्ग्याः स य᳘दन्य᳘त्राग्ने᳘रुत्साद᳘येदेतांस्त᳘द्देवा᳘न्बहि᳘र्धैभ्यो᳘ लोके᳘भ्यो दध्याद᳘थ य᳘दग्ना᳘ ऽउत्साद᳘यत्येता᳘ने᳘वैत᳘द्देवा᳘नेषु᳘ लोके᳘षु दधाति॥  
## २२
य᳘द्वे᳘वाग्ना᳘ ऽउत्साद᳘यति॥  
शि᳘र ऽएत᳘द्यज्ञ᳘स्य य᳘त्प्रव᳘र्ग्य ऽआ᳘त्मा ऽय᳘मग्नि᳘श्चितः स य᳘दन्य᳘त्राग्ने᳘रुत्साद᳘येद्बहि᳘र्धा ऽस्माच्छि᳘रो दध्याद᳘थ य᳘दग्ना᳘ ऽउत्साद᳘यत्यात्मा᳘नमे᳘वास्यैत᳘त्सᳫँ᳭स्कृ᳘त्य शि᳘रः प्र᳘तिदधाति॥  
## २३
स्वयमातृण्ण᳘या स᳘ᳫँ᳘स्पृष्टं प्रथमं᳘ प्रव᳘र्ग्यमु᳘त्सादयति॥  
प्राणः᳘ स्वयमातृण्णा शि᳘रः प्रव᳘र्ग्य ऽआ᳘त्मा ऽय᳘मग्नि᳘श्चितः शि᳘रश्च त᳘दात्मा᳘नं च प्राणे᳘न सं᳘तनोति सं᳘दधात्युत्सा᳘द्य प्रव᳘र्ग्यं य᳘था त᳘स्योत्सा᳘दनम्॥  
